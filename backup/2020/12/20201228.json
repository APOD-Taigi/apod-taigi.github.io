{
  "kind": "blogger#post",
  "id": "5371275358077163646",
  "blog": {
    "id": "7164950082555339749"
  },
  "published": "2020-12-28T23:52:00+08:00",
  "updated": "2021-02-11T16:24:38+08:00",
  "url": "http://www.apod.tw/2020/12/20201228.html",
  "selfLink": "https://blogger.googleapis.com/v3/blogs/7164950082555339749/posts/5371275358077163646",
  "title": "M16：鴟鴞星雲的內部 - 2020/12/28",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><div style=\"text-align: center;\">2020 年 12 月 28 日<br /><a href=\"https://1.bp.blogspot.com/-o5PxN3zIQzc/X-ol2LdbRLI/AAAAAAAAAAM/yPbPAg6RW6QOss1H7OUKz9A4Vo5-_87BwCLcBGAsYHQ/s2048/EagleNebula_Paladini_2854.jpeg\" style=\"display: inline; padding: 1em 0px;\"><img alt=\"\" border=\"0\" data-original-height=\"1510\" data-original-width=\"2048\" src=\"https://1.bp.blogspot.com/-o5PxN3zIQzc/X-ol2LdbRLI/AAAAAAAAAAM/yPbPAg6RW6QOss1H7OUKz9A4Vo5-_87BwCLcBGAsYHQ/s600/EagleNebula_Paladini_2854.jpeg\" width=\"600\" /></a></div><div style=\"text-align: center;\"><a href=\"https://apod.nasa.gov/apod/ap201228.html\">M16: Inside the Eagle Nebula</a></div><div style=\"text-align: center;\"><div>影像提供佮版權：<a href=\"https://www.instagram.com/nicolas_paladini/\">Nicolas Paladini</a></div><div>寫真館：<a href=\"https://www.facebook.com/media/set?vanity=APOD.Sky&amp;set=a.3216915061746024\">Notable images of the recent Total Solar Eclipse submitted to APOD</a></div><div>明仔載 ê 圖：<a href=\"https://apod-taigi.blogspot.com/2020/12/20201229.html\">地球佇日全食的模樣</a></div></div>\n  \n  <div><br /></div><div><br /></div><div><br /></div><h3 style=\"text-align: left;\">[漢羅] M16：鴟鴞星雲的內部</h3><div style=\"text-align: left;\">遠看，這規个形體看起來就親像是一隻<a href=\"https://www.pbs.org/wnet/nature/eagles-introduction/3089/\">鴟鴞</a>。毋閣近看這个<a href=\"https://en.wikipedia.org/wiki/Eagle_Nebula\">鴟鴞星雲</a>，有一搭<a href=\"https://noirlab.edu/public/images/noao-02181/\">較光 ê 區域</a>，會使講是這區大<a href=\"https://apod.nasa.gov/apod/ap030706.html\">塗粉</a>烏殼中央 ê 窗仔門。對這个窗仔門看去，煞看著一个光映映 ê <a href=\"https://www.youtube.com/watch?v=rvXIgpIuuxw\">工場</a>，當咧製造規陣<a href=\"https://apod.nasa.gov/apod/open_clusters.html\">開放星團</a>。佇這个閬空，新 ê 恆星產生 ê 時陣，猶閣賰一寡<a href=\"https://apod.nasa.gov/apod/ap201206.html\">柱仔雲</a>佮<a href=\"https://apod.nasa.gov/apod/ap081228.html\">圓仔雲</a>，in ê 成份 是暗塗粉佮冷<a href=\"https://apod.nasa.gov/apod/ap201122.html\">分子氣體</a>。一寡少年<a href=\"https://apod.nasa.gov/apod/ap200909.html\">閣光 ê 藍光星</a>，in ê 光佮恆星風 kā&nbsp;<a href=\"https://apod.nasa.gov/apod/ap181202.html\">賰 ê 雲絲</a>猶閣有氣體佮塗粉造 ê 雲牆那燒那吹出去。這个鴟鴞<a href=\"https://apod.nasa.gov/apod/emission_nebulae.html\">發射星雲</a>予標做 M16，離咱有 6500 <a href=\"https://starchild.gsfc.nasa.gov/docs/StarChild/questions/question19.html\">光年</a>遠，大細有 20 光年闊，用<a href=\"http://www.birdwatching.com/optics/binoculars1.html#How%20Binoculars%20Work\">雙筒望遠鏡</a>&nbsp;uì&nbsp;<a href=\"https://chandra.harvard.edu/photo/constellations/serpens.html\">巨蛇座</a>方向去看 to̍h 看會著。<a href=\"https://www.instagram.com/p/CHQf9uxJ3GW/\">這幅圖</a>是累積 12 點鐘久 ê 感光，閣敆三種特別 ê 發射線：<a href=\"https://en.wikipedia.org/wiki/Sulfur\">硫</a>（紅色）、<a href=\"http://www.rsc.org/periodic-table/element/1/hydrogen\">水素</a>（黃色）、<a href=\"https://www.youtube.com/watch?v=uPK_rSf1WUc\">酸素</a>（藍色）ê 影像合成 ê 。</div><div style=\"text-align: left;\"><br /></div><h3 style=\"text-align: left;\">[POJ] M cha̍p-la̍k: Ba̍h-hio̍h seng-hûn ê lōe-pō͘</h3><div style=\"text-align: left;\">Hn̄g khòaⁿ, chi̍t kui-ê hêng-thé khòaⁿ--khí-lâi tō chhin-chhiūⁿ sī chi̍t-chia̍h ba̍h-hio̍h. M̄-koh kīn khòaⁿ chi̍t-ê ba̍h-hio̍h seng-hûn, ū chi̍t-tah khah kng ê khu-he̍k, ē-sái kóng sī chit-khu tōa-thô͘-hún-ō͘-khak tiong-ng ê thang-á-mn̂g. Tùi chi̍t-ê thang-á-mn̂g khòaⁿ--khì, soah khòaⁿ tio̍h chi̍t-ê kng-iàⁿ-iàⁿ ê kang-tiûⁿ, tn̂g-leh chè-chō kui-tīn khai-hòng-seng-thoân. Tī chit-ê làng-khang, sin-ê hêng-chheⁿ sán-seng ê sî-chūn, iáu-koh chhun chi̍t-kóa thiāu-á-hûn kah îⁿ-á-hûn, in ê seng-hûn sī àm-thô͘-hún kah léng-hūn-chú khì-thé. Chi̍t-kóa siàu-liân koh kng ê nâ-kng-chheⁿ, in ê kng kah hêng-chheⁿ-hong kā chhun ê hûn-si iah-koh-ū khì-thé kah thô͘-hún chō ê hûn-chhiûⁿ ná-sio-ná-chhoe--chhut-khì. Chi̍t-ê Ba̍h-hio̍h hoat-siā seng-hûn hō͘ piau chò E̍h-muh-cha̍p-la̍k, lî lán ū la̍k-chheng-gō͘-pah kng-nî hn̄g, tōa-sè ū jī-cha̍p kng-nî khoah, iōng siang-tâng bōng-oán-kiàⁿ uì Kū-siâ-tsō hong-hiòng khì-khòaⁿ to̍h khòaⁿ-ē-tio̍h. Chi̍t-pak-tô͘ sī lúi-chek cha̍p-jī tiám-cheng kú ê kám-kng, koh kap saⁿ-chióng te̍k-pia̍t ê hoat-siā-sòaⁿ: liû (âng-sek), chúi-sò͘ (n̂g-sek), sng-sò͘ (nâ-sek) ê iáⁿ-siōng ha̍p-sêng ê.</div><div style=\"text-align: left;\"><br /></div><div><h3 style=\"text-align: left;\">[KIP] M tsa̍p-la̍k: Ba̍h-hio̍h sing-hûn ê luē-pōo</h3><div style=\"text-align: left;\">Hn̄g khuànn, tsi̍t kui-ê hîng-thé khuànn--khí-lâi tō tshin-tshiūnn sī tsi̍t-tsia̍h ba̍h-hio̍h. M̄-koh kīn khuànn tsi̍t-ê ba̍h-hio̍h sing-hûn, ū tsi̍t-tah khah kng ê khu-he̍k, ē-sái kóng sī tsit-khu tuā-thô͘-hún-ō͘-khak tiong-ng ê thang-á-mn̂g. Tùi tsi̍t-ê thang-á-mn̂g khuànn--khì, suah khuànn tio̍h tsi̍t-ê kng-iànn-iànn ê kang-tiûnn, tn̂g-leh tsè-tsō kui-tīn khai-hòng-sing-thuân. Tī tsit-ê làng-khang, sin-ê hîng-tshenn sán-sing ê sî-tsūn, &nbsp;iáu-koh tshun tsi̍t-kuá thiāu-á-hûn kah înn-á-hûn, in ê sing-hûn sī àm-thôo-hún kah líng-hūn-tsú khì-thé. Tsi̍t-kuá siàu-liân koh kng ê nâ-kng-tshenn, in ê kng kah&nbsp;hîng-tshenn-hong kā tshun ê hûn-si iah-koh-ū khì-thé kah thô͘-hún tsō ê hûn-tshiûnn ná-sio-ná-tshue--tshut-khì. Tsi̍t-ê Ba̍h-hio̍h huat-siā sing-hûn hō͘ piau tsò E̍h-muh-tsa̍p-la̍k, lî lán ū la̍k-tshing-gō͘-pah kng-nî hn̄g, tuā-sè ū jī-tsa̍p kng-nî khuah, iōng siang-tâng bōng-uán-kiànn ùi Kū-siâ-tsō hong-hiòng khì-khòaⁿ to̍h khòaⁿ-ē-tio̍h. Tsi̍t-pak-tô͘ sī lúi-tsik tsa̍p-jī tiám-tsing kú ê kám-kng, koh kap sann-tsióng te̍k-pia̍t ê huat-siā-suànn: liû (âng-sik), tsúi-sò͘ (n̂g-sik), sng-sò͘ (nâ-sik) ê iánn-siōng ha̍p-sîng ê.</div></div><div style=\"text-align: left;\"><br /></div><div style=\"text-align: left;\"><h3>[English]&nbsp;M16: Inside the Eagle Nebula&nbsp;&nbsp;</h3></div><div style=\"text-align: left;\">From afar, the whole thing looks like an \n<a href=\"https://www.pbs.org/wnet/nature/eagles-introduction/3089/\">Eagle</a>. \n\nA closer look at the \n<a href=\"https://en.wikipedia.org/wiki/Eagle_Nebula\">Eagle Nebula</a>,\nhowever, shows the\n<a href=\"https://noirlab.edu/public/images/noao-02181/\">bright\nregion</a> is actually a window into the center of a larger dark shell of \n<a href=\"https://apod.nasa.gov/apod/ap030706.html\">dust</a>.  \n\nThrough this window, a brightly-lit \n<a href=\"https://www.youtube.com/watch?v=rvXIgpIuuxw\">workshop appears</a>\nwhere a whole <a href=\"https://apod.nasa.gov/apod/open_clusters.html\">open cluster</a> \nof stars is being formed.  \n\nIn this cavity \n<a href=\"https://apod.nasa.gov/apod/ap201206.html\">tall pillars</a> and \n<a href=\"https://apod.nasa.gov/apod/ap081228.html\">round globules</a> of dark dust and cold \n<a href=\"https://apod.nasa.gov/apod/ap201122.html\">molecular gas</a>\nremain where stars are still forming.  \n\nAlready visible are several young \n<a href=\"https://apod.nasa.gov/apod/ap200909.html\">bright blue stars</a> \nwhose light and winds are burning away and pushing back the \n<a href=\"https://apod.nasa.gov/apod/ap181202.html\">remaining filaments</a> \nand walls of gas and dust.  \n\nThe Eagle <a href=\"https://apod.nasa.gov/apod/emission_nebulae.html\">emission nebula</a>,\ntagged M16, lies about 6500\n<a href=\"https://starchild.gsfc.nasa.gov/docs/StarChild/questions/question19.html\">light years</a> away, spans about 20 light-years,\nand is visible with\n<a href=\"http://www.birdwatching.com/optics/binoculars1.html#How Binoculars Work\">binoculars</a> toward\nthe <a href=\"https://spaceplace.nasa.gov/search/constellations/\">constellation</a> of the Serpent\n(<a href=\"https://chandra.harvard.edu/photo/constellations/serpens.html\">Serpens</a>).  \n\n<a href=\"https://www.instagram.com/p/CHQf9uxJ3GW/\">This picture</a> \ninvolved over 12 hours of imaging and combines \nthree specific emitted colors emitted by \n<a href=\"https://en.wikipedia.org/wiki/Sulfur\">sulfur</a> (colored as red), \n<a href=\"http://www.rsc.org/periodic-table/element/1/hydrogen\">hydrogen</a> (yellow), and \n<a href=\"https://www.youtube.com/watch?v=uPK_rSf1WUc\">oxygen</a> (blue).&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">鴟鴞/ba̍h-hio̍h/ba̍h-hio̍h/老鷹/eagle</div><div style=\"text-align: left;\">星雲/seng-hûn/sing-hûn/星雲/nebula</div><div style=\"text-align: left;\">開放星團/khai-hòng-seng-thoân/khai-hòng-sing-thuân/開放星團/open cluster</div><div style=\"text-align: left;\">恆星風/hêng-chheⁿ-hong/hîng-tshenn-hong/恆星風/stellar wind</div><div style=\"text-align: left;\">塗粉/thô͘-hún/thôo-hún/灰塵/dust</div><div style=\"text-align: left;\">光映映/kng-iàⁿ-iàⁿ/kng-iànn-iànn/光采奪目燈火通明/brightly-lit</div><div style=\"text-align: left;\">閬空/làng-khang/làng-khang/空腔/cavity</div><div style=\"text-align: left;\">雙筒望遠鏡/siang-tâng bōng-oán-kiàⁿ/siang-tâng bōng-uán-kiànn/雙筒望遠鏡/binoculars&nbsp;</div><div style=\"text-align: left;\"><div>感光/kám-kng/kám-kng/曝光/exposure</div></div><div style=\"text-align: left;\"><div>水素/chúi-sò͘/tsuí-sòo/氫/H</div></div><div style=\"text-align: left;\">酸素/sng-sò͘/sng-sòo/氧/O</div><div style=\"text-align: left;\"><br /></div><div style=\"text-align: left;\"><span></span><br />\n  \n  \n  \n<div style=\"text-align: left;\"><b>=== 啥物是 APOD ===</b></div><div style=\"text-align: left;\"><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>, <a href=\"http://www.apod.cat/\">Catalan</a>, <a href=\"http://www.bjp.org.cn/mryt/\">Chinese</a> (Beijing), <a href=\"http://sprite.phys.ncku.edu.tw/astrolab/mirrors/apod/apod.html\">Chinese</a> (Taiwan), <a href=\"http://www.apod.rs/Croatia.html\">Croatian</a>, <a href=\"http://www.astro.cz/apod/\">Czech</a>, <a href=\"http://www.apod.nl/\">Dutch</a>, <a href=\"http://www.skypix.org/apod/\">Farsi</a>, <a href=\"http://www.cidehom.com/apod.php\">French</a>, <a href=\"http://www.starobserver.org/\">German</a>, <a href=\"http://www.astronomia2009.org.il/info/apod/apod.htm\">Hebrew</a>, <a href=\"http://apod.infoastronomy.org/\">Indonesian</a>, <a href=\"http://home.u05.itscom.net/apodjpn/apodj/apodj0.htm\">Japanese</a>, <a href=\"http://wouldyoulike.org/apod/\">Korean</a>, <a href=\"http://www.apod.rs/Montenegro.html\">Montenegrin</a>, <a href=\"http://apod.pl/apod/\">Polish</a>, <a href=\"http://www.astronet.ru/db/apod.html\">Russian</a>, <a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>, <a href=\"http://observatorio.info/\">Spanish</a>, <a href=\"https://apod-taigi.blogspot.com/\"><b>Taiwanese</b></a>, <a href=\"https://www.uzaydanhaberler.com/category/gorsel/apod/\">Turkish</a>, <a href=\"https://rasyonalist.org/kategori/apod/\">Turkish</a>, and <a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a> (<a href=\"http://www.phy.mtu.edu/\">MTU</a>) &amp; <a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a> (<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman <a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a> at <a href=\"https://www.nasa.gov/\">NASA</a> / <a href=\"https://www.nasa.gov/centers/goddard/\">GSFC</a> &amp; <a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div>\n\n</div></div>\n",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/5371275358077163646/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzMDMxODc4NjA5Cm9mZnNldDogMjg4MDAwMDAK\""
}
