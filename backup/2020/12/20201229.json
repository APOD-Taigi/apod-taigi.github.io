{
  "kind": "blogger#post",
  "id": "3472085929479863502",
  "blog": {
    "id": "7164950082555339749"
  },
  "published": "2020-12-29T21:50:00+08:00",
  "updated": "2021-02-12T21:45:24+08:00",
  "url": "http://www.apod.tw/2020/12/20201229.html",
  "selfLink": "https://blogger.googleapis.com/v3/blogs/7164950082555339749/posts/3472085929479863502",
  "title": "地球佇日全食的模樣 - 2020/12/29",
  "content": "<div style=\"text-align: center;\"><h1>逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div><br /></div><div><div>2020 年 12 月 29 日</div></div></div><div style=\"text-align: center;\"><iframe frameborder=\"0\" height=\"270\" src=\"https://youtube.com/embed/4Kkd2k0pDsI\" width=\"480\"></iframe></div><div style=\"text-align: center;\"><br /></div><div style=\"text-align: center;\"><a href=\"https://apod.nasa.gov/apod/ap201229.html\">Earth During a Total Solar Eclipse</a></div><div style=\"text-align: center;\">影片提供：&nbsp;<a href=\"https://www.goes-r.gov/\">GOES-16</a>, <a href=\"https://www.goes-r.gov/mission/ABI-bands-quick-info.html\">ABI</a>, <a href=\"https://www.noaa.gov/\">NOAA</a>, <a href=\"https://www.nasa.gov/\">NASA</a></div><div style=\"text-align: center;\">寫真館：<a href=\"Notable images of the recent Total Solar Eclipse submitted to APOD\">Notable images of the recent Total Solar Eclipse submitted to APOD</a></div><div style=\"text-align: center;\">昨昏 ê 圖：<a href=\"https://apod-taigi.blogspot.com/2020/12/20201228.html\">M16：鴟鴞星雲的內部</a></div><div style=\"text-align: center;\"><div>明仔載 ê 圖：<a href=\"https://apod-taigi.blogspot.com/2020/12/20201230.html\">木星佮土星大相拄</a></div><div><br /></div></div>\n\n\n<div style=\"text-align: left;\"><br /><br /></div><h3 style=\"text-align: left;\">[漢羅]&nbsp;地球佇日全食的模樣</h3><div style=\"text-align: left;\">發生日全食 ê&nbsp;時陣，地球看起來是按怎？<a href=\"https://apod.nasa.gov/apod/ap170820.html\">看著日全食&nbsp;ê 時陣，彼搭就會變暗</a>。這是因為彼搭是<a href=\"https://www.nasa.gov/sites/default/files/styles/full_width_feature/public/solar-eclipse-diagram.jpg\">月球&nbsp;ê 烏影</a>經過&nbsp;ê 所在。月球 ê 烏影用一點鐘 2000 公里緊&nbsp;ê 速度掃過<a href=\"https://solarsystem.nasa.gov/planets/earth/overview/\">地球</a>表面。伊&nbsp;ê 痕跡就 kā 彼个所在變暗，差不多有幾分鐘久。<a href=\"t rapid\">這支影片</a>是<a href=\"https://apod.nasa.gov/apod/ap201218.html\">這個月進前發生日全食</a>&nbsp;ê 時陣，地球&nbsp;ê 模樣。這支縮時攝影是<a href=\"https://en.wikipedia.org/wiki/Geostationary_orbit\">地球同步衛星</a>翕&nbsp;ê 。<a href=\"https://apod.nasa.gov/apod/ap170709.html\">拄開始是地球&nbsp;ê 暗暝</a>，連鞭太陽就對正爿下面[足百]起來。日時會當看著白雲佇地球這个<a href=\"https://www.planetary.org/worlds/pale-blue-dot\">藍色行星</a>面頂<a href=\"https://apod.nasa.gov/apod/ap171127.html\">行徙</a>。這个時陣，<a href=\"https://youtu.be/Snr73Og3Rbk?t=13\">月球</a>&nbsp;ê <a href=\"https://apod.nasa.gov/apod/ap110102.html\">圓形烏影</a>佇倒爿出現，速速通過<a href=\"https://en.wikipedia.org/wiki/South_America\">南美洲</a>，消失佇正爿下面。這个影片佇暗暝閣轉來&nbsp;ê 時陣結束。<a href=\"https://www.timeanddate.com/eclipse/list-total-solar.html\">後一个日全食</a>佇明年十二月，毋閣干焦佇<a href=\"https://apod.nasa.gov/apod/ap170730.html\">南極&nbsp;ê 一寡所在</a>看會著。</div><div style=\"text-align: left;\"><br /></div><h3 style=\"text-align: left;\">[POJ] Tē-kiû tī Ji̍t-choân-si̍t ê bô͘-iūⁿ</h3><div style=\"text-align: left;\">Hoat-seng Ji̍t-choân-si̍t ê sî-chūn, tē-kiû khòaⁿ--khí-lâi sī án-chóaⁿ? Khòaⁿ-tio̍h Ji̍t-choân-si̍t ê sî-chūn, hit-tah tō ē pìⁿ àm. Che sī in-ūi hit-tah sī goe̍h-kiú ê o͘-iáⁿ keng-kòe ê só͘-chāi. goe̍h-kiú ê o͘-iáⁿ&nbsp;iōng chi̍t-tiám-cheng nn̄g-chheng kong-lí kín ê sok-tō͘ sàu-kòe tē-kiû piáu-bīn. I ê hûn-jiah tō kā hit-ê só͘-chāi piàn àm, chha-put-to ū kui-hun-cheng kú. Chi̍t-ki iáⁿ-phìⁿ sī chit-kò-goe̍h chìn-chêng hoat-seng Ji̍t-choân-si̍t ê sî-chūn, tē-kiû ê bô͘-iūⁿ. Chit-ki sok-sî-liap-iáⁿ sī Tē-kiû-tông-pō͘-ūi-chhiⁿ hip--ê. Tú khai-sí sī tē-kiû ê àm-mî, liâm-mi thài-iông tō ùi chiàⁿ-pêng ē-bīn peh--khí-lâi. Ji̍t--sî ē-tàng khòaⁿ-tio̍h pe̍h-hûn tī tē-kiû chi̍t-ê nâ-sek kiâⁿ-chhiⁿ bīn-téng kiâⁿ-sóa. Chi̍t-ê sî-chūn, goe̍h-kiû ê îⁿ-hêng o͘-iáⁿ tī tò-pêng chhut-hiān, sok-sok thong-kòe lâm-bí-chiu, siau-sit tī chiàⁿ-pêng ē-bīn. Chi̍t-ê iáⁿ-phìⁿ tī àm-mî koh tńg-lâi ê sî-chūn kiat-sok. Āu-chi̍t-ê Ji̍t-choân-si̍t tī môa-nî cha̍p-jī goe̍h, m̄-koh kan-na tī lâm-ke̍k ê chi̍t-kóa só͘-chāi khòaⁿ-ē-tio̍h.</div><div style=\"text-align: left;\"><br /></div><h3 style=\"text-align: left;\">[KIP]&nbsp;Tē-kîu tī Ji̍t-tsuân-si̍t ê bôo-īunn</h3><div style=\"text-align: left;\">Huat-sing Ji̍t-tsuân-si̍t ê sî-tsūn, tē-kîu khuànn--khí-lâi sī án-tsuánn? Khuànn-tio̍h Ji̍t-tsuân-si̍t ê sî-tsūn, hit-tah tō ē pìnn àm. Tse sī in-uī hit-tah sī gue̍h-kíu ê oo-iánn king-kuè ê sóo-tsāi. gue̍h-kíu ê oo-iánn iōng tsi̍t-tiám-tsing nn̄g-tshing kong-lí kín ê sok-tōo sàu-kuè tē-kîu piáu-bīn. I ê hûn-jiah tō kā hit-ê sóo-tsāi piàn àm, tsha-put-to ū kui-hun-tsing kú. Tsi̍t-ki iánn-phìnn sī tsit-kò-gue̍h tsìn-tsîng huat-sing Ji̍t-tsuân-si̍t ê sî-tsūn, tē-kîu ê bôo-īunn. Tsit-ki sok-sî-liap-iánn sī Tē-kîu-tông-pōo-uī-tshinn hip--ê. Tú khai-sí sī tē-kîu ê àm-mî, liâm-mi thài-iông tō uì tsiànn-pîng ē-bīn peh--khí-lâi. Ji̍t--sî ē-tàng khuànn-tio̍h pe̍h-hûn tī tē-kîu tsi̍t-ê nâ-sik kîann-tshinn bīn-tíng kiânn-suá. Tsi̍t-ê sî-tsūn, gue̍h-kîu ê înn-hîng oo-iánn tī tò-pîng tshut-hiān, sok-sok thong-kuè lâm-bí-tsiu, siau-sit tī tsiànn-pîng ē-bīn. Tsi̍t-ê iánn-phìnn tī àm-mî koh tńg-lâi ê sî-tsūn kiat-sok. Āu-tsi̍t-ê Ji̍t-tsuân-si̍t tī muâ-nî tsa̍p-jī gue̍h, m̄-koh kan-na tī lâm-ki̍k ê tsi̍t-kuá sóo-tsāi khuànn-ē-tio̍h.</div><div style=\"text-align: left;\"><br /></div><div style=\"text-align: left;\"><h3>[English]&nbsp;Earth During a Total Solar Eclipse&nbsp;</h3></div><div style=\"text-align: left;\"><b></b>What does the Earth look like during a total solar eclipse?\n\nIt appears \n<a href=\"https://apod.nasa.gov/apod/ap170820.html\">dark in the region where people see the eclipse</a>, \nbecause that's where the \n<a href=\"https://www.nasa.gov/sites/default/files/styles/full_width_feature/public/solar-eclipse-diagram.jpg\">shadow of the Moon</a> falls.\n\nThe shadow spot rapidly shoots across the \n<a href=\"https://solarsystem.nasa.gov/planets/earth/overview/\">Earth</a> \nat nearly 2,000 kilometers per hour, \ndarkening locations in its path -- typically for only a few minutes -- \nbefore moving on.\n\nThe <a href=\"https://earthobservatory.nasa.gov/images/147659/shadows-from-a-solar-eclipse\">featured&nbsp;video</a> shows the Earth during the \n<a href=\"https://apod.nasa.gov/apod/ap201218.html\">total solar eclipse earlier this month</a>. \n\nThe time-lapse sequence, taken from a \n<a href=\"https://en.wikipedia.org/wiki/Geostationary_orbit\">geostationary satellite</a>, \nstarts with the \n<a href=\"https://apod.nasa.gov/apod/ap170709.html\">Earth below showing night</a> \nbut the sun soon rises at the lower right. \n\n<a href=\"https://apod.nasa.gov/apod/ap171127.html\">Clouds shift</a> as day breaks over the \n<a href=\"https://www.planetary.org/worlds/pale-blue-dot\">blue planet</a>.\n\nSuddenly the \n<a href=\"https://apod.nasa.gov/apod/ap110102.html\">circular shadow</a> of the \n<a href=\"https://youtu.be/Snr73Og3Rbk?t=13\">Moon appears</a> \non the left and moves rapidly across \n<a href=\"https://en.wikipedia.org/wiki/South_America\">South America</a>, \ndisappearing on the lower right.  \n\nThe video ends as nightfall begins again. \n\nThe <a href=\"https://www.timeanddate.com/eclipse/list-total-solar.html\">next total solar eclipse</a> will occur next December -- \nbut be \n<a href=\"https://apod.nasa.gov/apod/ap170730.html\">visible only from parts of Antarctica</a>.&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【日全食】Ji̍t-choân-si̍t/Ji̍t-tsuân-si̍t/日全食/Solar Eclipse</div><div style=\"text-align: left;\">【縮時攝影】sok-sî-liap-iáⁿ/sok-sî-liap-iánn/縮時攝影/time-lapse</div><div style=\"text-align: left;\">【地球同步衛星】Tē-kiû-tông-pō͘-ūi-chhiⁿ/Tē-kîu-tông-pōo-uī-tshinn/地球同步衛星/geostationary satellite</div><div style=\"text-align: left;\">【行星】kiâⁿ-chhiⁿ/kiânn-tshinn/行星/planet（才袂佮「恆星」hêng-chhiⁿ 仝音）</div><div style=\"text-align: left;\"><div>【星】chheⁿ/tshenn/星/star</div><div>【星】chhiⁿ/tshinn/星/star</div><div>【星】seng/sing/星/star</div></div><div style=\"text-align: left;\"><br /></div><div style=\"text-align: left;\"><div style=\"text-align: left;\"><br /></div>\n</div>\n\n<div style=\"text-align: left;\"><b>=== 啥物是 APOD ===</b></div><div style=\"text-align: left;\"><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>, <a href=\"http://www.apod.cat/\">Catalan</a>, <a href=\"http://www.bjp.org.cn/mryt/\">Chinese</a> (Beijing), <a href=\"http://sprite.phys.ncku.edu.tw/astrolab/mirrors/apod/apod.html\">Chinese</a> (Taiwan), <a href=\"http://www.apod.rs/Croatia.html\">Croatian</a>, <a href=\"http://www.astro.cz/apod/\">Czech</a>, <a href=\"http://www.apod.nl/\">Dutch</a>, <a href=\"http://www.skypix.org/apod/\">Farsi</a>, <a href=\"http://www.cidehom.com/apod.php\">French</a>, <a href=\"http://www.starobserver.org/\">German</a>, <a href=\"http://www.astronomia2009.org.il/info/apod/apod.htm\">Hebrew</a>, <a href=\"http://apod.infoastronomy.org/\">Indonesian</a>, <a href=\"http://home.u05.itscom.net/apodjpn/apodj/apodj0.htm\">Japanese</a>, <a href=\"http://wouldyoulike.org/apod/\">Korean</a>, <a href=\"http://www.apod.rs/Montenegro.html\">Montenegrin</a>, <a href=\"http://apod.pl/apod/\">Polish</a>, <a href=\"http://www.astronet.ru/db/apod.html\">Russian</a>, <a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>, <a href=\"http://observatorio.info/\">Spanish</a>, <a href=\"https://apod-taigi.blogspot.com/\"><b>Taiwanese</b></a>, <a href=\"https://www.uzaydanhaberler.com/category/gorsel/apod/\">Turkish</a>, <a href=\"https://rasyonalist.org/kategori/apod/\">Turkish</a>, and <a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a> (<a href=\"http://www.phy.mtu.edu/\">MTU</a>) &amp; <a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a> (<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman <a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a> at <a href=\"https://www.nasa.gov/\">NASA</a> / <a href=\"https://www.nasa.gov/centers/goddard/\">GSFC</a> &amp; <a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div>\n\n\n<img src=\"https://higedev.cool/metric/?mid=&amp;wid=51824&amp;sid=&amp;tid=7929&amp;rid=BEFORE_OPTOUT_REQ&amp;t=1610895542684\" style=\"display: none; height: 0px; visibility: hidden; width: 0px;\" />",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/3472085929479863502/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzMTM3NTI0MzA1Cm9mZnNldDogMjg4MDAwMDAK\""
}
