{
  "kind": "blogger#post",
  "id": "4215501098753132238",
  "blog": {
    "id": "7164950082555339749"
  },
  "published": "2020-12-31T23:30:00+08:00",
  "updated": "2021-02-06T18:39:54+08:00",
  "url": "http://apod-taigi.blogspot.com/2020/12/20201231.html",
  "selfLink": "https://blogger.googleapis.com/v3/blogs/7164950082555339749/posts/4215501098753132238",
  "title": "轉返船 ê 痕跡 - 2020/12/31",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2020 年 12 月 31 日</div><div style=\"text-align: center;\"><div class=\"separator\" style=\"clear: both; text-align: center;\"><a href=\"https://1.bp.blogspot.com/-Rixc-my-KoU/X-3k_GfGZPI/AAAAAAAAAAc/EA5yDYTSTpU8ERRRPD4UVvrghlvFmrIJgCLcBGAsYHQ/s1000/fireball_trail2.jpeg\" style=\"margin-left: 1em; margin-right: 1em;\"><img border=\"0\" data-original-height=\"668\" data-original-width=\"1000\" height=\"428\" src=\"https://1.bp.blogspot.com/-Rixc-my-KoU/X-3k_GfGZPI/AAAAAAAAAAc/EA5yDYTSTpU8ERRRPD4UVvrghlvFmrIJgCLcBGAsYHQ/w640-h428/fireball_trail2.jpeg\" width=\"640\" /></a></div><span style=\"text-align: left;\"><a href=\"https://apod.nasa.gov/apod/ap201231.html\">Trail of the Returner Image</a></span></div><div style=\"text-align: center;\">影像提供佮<a href=\"https://apod.nasa.gov/apod/lib/about_apod.html#srapply\">版權</a>：<span style=\"text-align: left;\"><a href=\"http://astro.tsinghua.edu.cn/index.php/people-students/45-wang-zhuoxiao\">Zhuoxiao Wang</a></span></div><div style=\"text-align: center;\">昨昏 ê 圖：<a href=\"https://apod-taigi.blogspot.com/2020/12/20201230.html\">木星佮土星大相拄</a></div><div style=\"text-align: center;\"><div>明仔載 ê 圖：<a href=\"https://apod-taigi.blogspot.com/2021/01/20210101.html\">星系佮南天極</a></div></div><div style=\"text-align: center;\"><br /></div><div style=\"text-align: center;\"><span style=\"text-align: left;\"><br /></span></div><h3 style=\"text-align: left;\">[漢羅] 轉返船 ê 痕跡</h3><div style=\"text-align: left;\">這張相片是佇中國甘肅張掖佮內蒙古邊界翕 ê，看會著咱<a href=\"https://apod.nasa.gov/apod/ap191226.html\">熟似 ê</a> 北半球天星 ê 寒天夜空。佇 12 月 17 拄暗彼陣，獵戶座[立在]佇相片中央附近，<a href=\"https://twitter.com/mickeywzx\">拄著火流星</a>對天頂飛過。差不多佮正爿彼粒爍咧爍咧、發黃光 ê 火星平光。火流星 ê 痕跡 kā 相片頂懸 ê 雙生仔座上光 ê 兩粒星 Caster 佮 Pollux 分開。這个火流星，拄仔好佮中國 ê 太空船嫦娥五號 ê 轉返船轉來地球 ê&nbsp; 路線佮時間仝款。伊降落佇內蒙古，有<a href=\"https://www.youtube.com/watch?v=oErWOjnhvOw&amp;feature=emb_logo\">成功救轉來</a>。閣對月球帶差不多兩公斤 ê 月球物仔轉來。這寡月球提轉來 ê 標本，應該是對月球 ê&nbsp;風暴洋 ê&nbsp;<a href=\"https://apod.nasa.gov/apod/ap201205.html\">Rümker</a><a href=\"https://apod.nasa.gov/apod/ap201205.html\">&nbsp;山</a>附近收集來、較少年 ê 物質。嫦娥五號佇 11 月 23 UT <a href=\"https://apod.nasa.gov/apod/ap201127.html\">發射</a>。這是自 1976 年蘇聯 ê 月球 24 號太空計畫到今，第一个<a href=\"https://skyandtelescope.org/astronomy-news/change-5s-lunar-sample-arrives-on-earth/\">對月球提標本轉來</a> ê 太空船。</div><div style=\"text-align: left;\"><br /></div><h3 style=\"text-align: left;\">[POJ] Tńg-hoán-chûn ê hûn-jiah</h3><div style=\"text-align: left;\">Chi̍t-tiuⁿ siòng-phìⁿ sī tī Tiong-kok Kam-siok Tiuⁿ-iā kah Lāi-bông-kó͘ pian-kài hip--ê, khòaⁿ ē-tio̍h lán se̍k-sāi ê pak-pòaⁿ-kiû thiⁿ-chhiⁿ ê kôaⁿ-thiⁿ iā-khong. Tī cha̍p-jī goe̍h cha̍p-chhit tú àm hit-chūn, La̍h-hō͘-chō chhāi tī siòng-phìⁿ tiong-ng hù-kīn, tú-tio̍h hóe-liû-chhiⁿ úi thiⁿ-téng poe--kòe. Chha-put-to kah chiàⁿ-pêng hit-lia̍p sih-leh-sih-leh, hoat n̂g-kng ê hóe-chhiⁿ pêⁿ-kng. Hóe-liû-chhiⁿ ê hûn-jiah kā siòng-phìⁿ téng-koân ê siang-siⁿ-á-chō siāng-kng ê nn̄g-lia̍p chhiⁿ Caster&nbsp;kah Pollux&nbsp;hun-khui. Chit-ê hóe-liû-chhiⁿ, tú-á-hó kah Tiong-kok ê thài-khong-chûn Siông-ngô͘ gō͘-hō ê tńg-hoán-chûn tńg-lâi tē-kiû ê lō͘-sòaⁿ kah sî-kan kāng-khoán. I kàng-lo̍h tī Lāi-bông-kó͘, ū sêng-kong kiù-tńg-lâi. Koh úi goe̍h-kiû tòa chha-put-to nn̄g-kong-kun ê goe̍h-kiû-mi̍h-á tńg-lâi. Chi̍t-kóa goe̍h-kiû the̍h--tńg-lâi ê piau-pún, eng-kai sī tùi goe̍h-kiû ê hong-po̍k-iûⁿ ê Rümker soaⁿ&nbsp;hù-kūn siu-chi̍p lâi, khah siàu-liân ê bu̍t-chit. Siông-ngô͘ gō͘-hō tī cha̍p-it goe̍h jī-saⁿ UT hoat-siā. Che sī chū i̍t-kiú-chhit-lio̍k nî, So͘-liân ê goe̍h-kiû jī-cha̍p-sì hō thài-khong-kè-ōe kàu-taⁿ, tē-it-ê tùi goe̍h-kiû the̍h piau-pún tńg-lâi ê thài-khong-chûn.</div><div style=\"text-align: left;\"><br /></div><h3 style=\"text-align: left;\">[KIP] Tńg-huán-tshûn ê hûn-jiah</h3><div style=\"text-align: left;\">Tsi̍t-tiunn siòng-phìnn sī tī Tiong-kok Kam-siok Tiunn-iā kah Lāi-bông-kóo pian-kài hip--ê, khuànn ē-tio̍h lán si̍k-sāi ê pak-puànn-kîu thinn-tshinn ê kuânn-thinn iā-khong. Tī tsa̍p-jī gue̍h tsa̍p-tshit tú àm hit-tsūn, La̍h-hōo-tsō tshāi tī siòng-phìnn tiong-ng hù-kīn, tú-tio̍h hué-lîu-tshinn uí thinn-tíng pue--kuè. Tsha-put-to kah tsiànn-pîng hit-lia̍p sih-leh-sih-leh, hoat n̂g-kng ê hué-tshinn pênn-kng. Hué-lîu-tshinn ê hûn-jiah kā siòng-phìnn tíng-kuân ê siang-sinn-á-tsō siāng-kng ê nn̄g-lia̍p tshinn Castor&nbsp;kah Pollux&nbsp;hun-khui. Tsit-ê hué-lîu-tshinn, tú-á-hó kah Tiong-kok ê thài-khong-tsûn Siông-ngôo gōo-hō ê tńg-huán-tshûn tńg-lâi tē-kîu ê lōo-suànn kah sî-kan kāng-khuán. I kàng-lo̍h tī Lāi-bông-kóo, ū sîng-kong kìu-tńg-lâi. Koh uí gue̍h-kîu tuà tsha-put-to nn̄g-kong-kun ê gue̍h-kîu-mi̍h-á tńg-lâi. Tsi̍t-kuá gue̍h-kîu the̍h--tńg-lâi ê piau-pún, ing-kai sī tuì gue̍h-kîu ê hong-po̍k-îunn ê Rümker suann hù-kūn siu-tsi̍p lâi, khah siàu-liân ê bu̍t-tsit. Siông-ngôo gōo-hō tī tsa̍p-it gue̍h jī-sann UT huat-siā. Tse sī tsū i̍t-kíu-tshit-lio̍k nî, Soo-liân ê gue̍h-kîu jī-tsa̍p-sì hō thài-khong-kè-uē kàu-tann, tē-it-ê tuì gue̍h-kîu the̍h piau-pún tńg-lâi ê thài-khong-tsûn.</div><div style=\"text-align: left;\"><br /></div><h3>[English]&nbsp;Trail of the Returner&nbsp;&nbsp;</h3><div style=\"text-align: left;\"><b></b> \n\n<a href=\"https://apod.nasa.gov/apod/ap191226.html\">Familiar stars</a>\nof a northern winter's night shine in this night\nskyview, taken near Zhangye, Gansu, China and the\nborder with Inner Mongolia.\n\nDuring the early hours of December 17 Orion is near center\nin the single exposure that\n<a href=\"https://twitter.com/mickeywzx\">captures a fireball streaking</a>\nacross the sky, almost as bright as yellowish Mars shining on the right.\n\nSplitting Gemini's twin bright stars Castor and Pollux\nnear the top of the frame, the\nfireball's trail and timing are consistent with the\nsecond skipping\natmospheric entry of the Chang'e 5 mission's returner capsule.\n\nThe returner capsule was\n<a href=\"https://www.youtube.com/watch?v=oErWOjnhvOw&amp;feature=emb_logo\">successfully recovered</a>\nafter landing in Inner Mongolia, planet Earth\nwith about 2 kilograms of lunar material on board.\n\nThe lunar sample is thought to contain relatively\nyoung material collected near the\n<a href=\"https://apod.nasa.gov/apod/ap201205.html\">Mons Rumker</a>\nregion of the Moon's Oceanus Procellarum.\n\n<a href=\"https://apod.nasa.gov/apod/ap201127.html\">Launched on</a> November 23 UT,\nChina's Chang'e 5 mission is the first\n<a href=\"https://skyandtelescope.org/astronomy-news/change-5s-lunar-sample-arrives-on-earth/\">lunar sample return</a> mission\nsince the Soviet Union’s Luna 24 mission in 1976.&nbsp; &nbsp;<br /><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">甘肅/Kam-siok/Kam-siok/甘肅/Gansu</div><div style=\"text-align: left;\">張掖/Tiuⁿ-iā/Tiunn-iā/張掖/Zhangye</div><div>內蒙古/Lāi-bông-kó͘/Lāi-bông-kóo/內蒙古/Inner Mongolia</div><div style=\"text-align: left;\">[立在]/chhāi/tshāi/位於/locate</div><div style=\"text-align: left;\">雙生仔座/siang-siⁿ-á//雙子座/Gemini</div><div style=\"text-align: left;\">嫦娥/Siông-ngô͘/Siông-ngôo/嫦娥/Chang'e</div><div style=\"text-align: left;\">轉返船/tńg-hoán-chûn/tńg-huán-tshûn/返回器/returner capsule</div><div style=\"text-align: left;\">見本/kiàn-pún/kiàn-pún/樣本/sample</div><div style=\"text-align: left;\"><div>標本/piau-pún/piau-pún/樣本/sample</div><div>UT/Úi-Thi/Úi-Thi/世界時/UT (Universal Time)&nbsp;</div><div>到今/kàu-taⁿ/kàu-tann/至今/till now</div><div><br /></div><div><br /></div></div><div style=\"text-align: left;\"><div><br /></div></div><div style=\"text-align: left;\"><b>=== 啥物是 APOD ===</b></div><div style=\"text-align: left;\"><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/4215501098753132238/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjA3OTk0Mzg1Cm9mZnNldDogMjg4MDAwMDAK\""
}
