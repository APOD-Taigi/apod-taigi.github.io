{
  "kind": "blogger#post",
  "id": "5190790144484140055",
  "blog": {
    "id": "7164950082555339749"
  },
  "published": "2021-01-02T23:50:00+08:00",
  "updated": "2021-02-12T17:37:10+08:00",
  "url": "http://www.apod.tw/2021/01/20210102.html",
  "selfLink": "https://blogger.googleapis.com/v3/blogs/7164950082555339749/posts/5190790144484140055",
  "title": " 21 世紀溼版翕相法翕 ê 月球 - 2021/01/02",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 2 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-Qd1vZLjFy64/X_DEbNYmM9I/AAAAAAAAAA0/yKUmhP2cXrcUqLEyiVvtDvMVzCs7mVYBgCLcBGAsYHQ/s1024/WetCollodionLunar112820SMO_1024.jpeg\" style=\"margin-left: 1em; margin-right: 1em;\"><img border=\"0\" data-original-height=\"1024\" data-original-width=\"1024\" height=\"640\" src=\"https://1.bp.blogspot.com/-Qd1vZLjFy64/X_DEbNYmM9I/AAAAAAAAAA0/yKUmhP2cXrcUqLEyiVvtDvMVzCs7mVYBgCLcBGAsYHQ/w640-h640/WetCollodionLunar112820SMO_1024.jpeg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210102.html\"> 21st Century Wet Collodion Moon </a></div><div style=\"text-align: center;\"><div><div>影像提供佮<a href=\"https://apod.nasa.gov/apod/lib/about_apod.html#srapply\">版權</a>：Mike Smolinsky</div><div>昨昏 ê 圖：<a href=\"https://apod-taigi.blogspot.com/2021/01/20210101.html\">星系佮南天極</a></div><div><div>明仔載 ê 圖：<a href=\"https://apod-taigi.blogspot.com/2021/01/20210103.html\">佇冰島頂懸 ê 鳳凰極光</a></div></div></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 21 世紀溼版翕相法翕 ê 月球</h3><div style=\"text-align: left;\">佇 19 世紀中，一款上早用來翕月球表面 ê 技術叫做溼版火棉膠處理法。這是英國天文學者 <a href=\"https://en.wikipedia.org/wiki/Warren_De_la_Rue\">Warren De la Rue</a>&nbsp;採用 ê 方法。欲翕一張相 to̍h 愛佇玻璃片面頂漆一重厚厚 ê 透明混合物，用硝酸鹽做感光劑，囥佇望遠鏡感光，顯影做成玻璃負片。為著欲維持相片 ê 感光度，規个處理過程對漆料、感光、到顯影，攏愛佇玻璃片焦去進前完成，差不多是 10 到 15 分鐘以內。這个現代版 ê 溼版翕相法，重新用現代 ê 化學物漆佇 <a href=\"https://www.pbs.org/wgbh/americanexperience/features/eastman-wet-plate-photography/\">21 世紀</a>五金行買會著 ê 玻璃片面頂來<a href=\"https://unblinkingeye.com/Articles/WPC/wpc.html\">顯相</a>，這是欲向早期月球攝影 ê 方法<a href=\"https://www.metmuseum.org/art/collection/search/786096?&amp;exhibitionId=%7b1db98082-524d-46fe-93ee-3ba6436c0acb%7d&amp;oid=786096&amp;pkgids=578&amp;pg=0&amp;rpp=20&amp;pos=23&amp;ft=*&amp;offset=20\">致敬</a>。佇頂閣月 11 月 28 用 8 x 10 比例 ê 相機佮後埕望遠鏡翕 ê 這張，忠實記錄佇<a href=\"https://svs.gsfc.nasa.gov/Gallery/moonphase.html\">月圓 ê 時看會著山崙</a>&nbsp;ê 月球大星石坑、明顯 ê 放射線、佮烏暗滑溜 ê 月海。煞落來 kā 相片數位化，影像佇玻璃片面頂是直徑 8.5 公分，感光時間是 2 分鐘。這个溼版翕相法 ê 有效感光度差不多是 ISO 1。你手機仔 ê 相機 ê 感光度差不多有 ISO 100 到 6400，而且<a href=\"https://www.wetplateday.org/galleries/\">愛</a>保持焦燥...</div><div style=\"text-align: left;\"><br /></div><div><h3 style=\"text-align: left;\">[POJ] Jī-cha̍p-it sè-kí si̍p-pán hip-siòng-hoat hip--ê goe̍h-kiû</h3><div style=\"text-align: left;\">Tī cha̍p-káu sè-kí tiong, chi̍t-khoán siōng-chá iōng-lâi hip goe̍h-kiû piáu-bīn ê ki-su̍t kiò-chò si̍p-pán hóe-mî-ka chhú-lí-hoat. Che-sī Eng-kok thian-bûn ha̍k-chiá Warren De la Rue&nbsp;chhái-iōng ê hong-hoat. Beh hip chi̍t-tiuⁿ siòng to̍h ài tī po-lê-phìⁿ bīn-téng chhat chi̍t-têng kāu-kāu-ê thàu-bêng hūn-ha̍p-but. Iōng siau-sng-iâm chò kám-kng-che, khǹg tī bōng-oán-kiàⁿ kám-kng, hián-iáⁿ chò-chiâⁿ po-lê-hū-phìⁿ. Ūi-tio̍h beh ûi-chhî siòng-phìⁿ ê kám-kng-tō, kui-ê chhú-lí kòe-têng úi chha̍t-liāu, kám-kng, kàu hián-iáⁿ, lóng ài tī po-lê-phìⁿ ta--khì chìn-chêng oân-sêng, chha-put-to sī cha̍p kàu cha̍p-gō͘ hun-cheng i-lāi. Chit-ê hiān-tāi-pán ê si̍p-pán hip-siòng-hoat, tiông-sin iōng hiān-tāi ê hòa-ha̍k-but chhat tī jī-cha̍p-it sè-kí ngó͘-kim-hâng bé-ē-tio̍h ê po-lê-phìⁿ bīn-téng lâi hián-siòng, che sī beh hiòng chá-kî goe̍h-kiû liap-iáⁿ ê hong-hoat tì-kèng. Tī téng-koh-goe̍h cha̍p-it goe̍h jī-peh iōng peh sêng cha̍p pí-lē ê siòng-ki kah āu-tiâⁿ bōng-oán-kiàⁿ hip ê chi̍t-tiuⁿ, tiong-si̍t kì-lo̍k tī goe̍h-îⁿ ê sî khòaⁿ-ē-tio̍h soaⁿ-lūn ê goe̍h-kiû tōa chheⁿ-chio̍h&nbsp;kheⁿ, bêng-hián ê hòng-siā-sòaⁿ, kah o͘-àm ku̍t-liu ê goe̍h-hái. Soah--lo̍h-lâi kā siòng-phìⁿ só͘-ūi-hòa, iáⁿ-siōng tī po-lê-phìⁿ bīn-téng sī ti̍t-kèng peh-tiám-gō͘ kong-hun, kám-kng sî-kan sī nn̄g hun-cheng. Chit-ê si̍p-pán hip-siòng-hoat ê iú-hāu kám-kng-tō͘ chha-put-to sī ISO chi̍t. Li chhiú-ki-á ê siòng-ki ê kám-kng-tō͘ chha-put-to ū ISO chi̍t-pah&nbsp; kàu la̍k-chheng-sì, jî-chhiáⁿ ài pó-chhî ta-sò...</div></div><div style=\"text-align: left;\"><br /></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Jī-tsa̍p-it sè-kí si̍p-pán hip-siòng-huat hip--ê gue̍h-kîu</h3><div style=\"text-align: left;\">Tī tsa̍p-káu sè-kí tiong, tsi̍t-khuán siōng-tsá iōng-lâi hip gue̍h-kîu piáu-bīn ê ki-su̍t kiò-tsò si̍p-pán hué-mî-ka tshú-lí-huat. Tse-sī Ing-kok thian-bûn ha̍k-tsiá Warren De la Rue&nbsp;tshái-iōng ê hong-huat. Beh hip tsi̍t-tiunn siòng to̍h ài tī po-lê-phìnn bīn-tíng tshat tsi̍t-tîng kāu-kāu-ê thàu-bîng hūn-ha̍p-but. Iōng siau-sng-iâm tsò kám-kng-tse, khǹg tī bōng-uán-kiànn kám-kng, hián-iánn tsò-tsiânn po-lê-hū-phìnn. Uī-tio̍h beh uî-tshî siòng-phìnn ê kám-kng-tō, kui-ê tshú-lí kuè-tîng uí tsha̍t-liāu, kám-kng, kàu hián-iánn, lóng ài tī po-lê-phìnn ta--khì tsìn-tsîng uân-sîng, tsha-put-to sī tsa̍p kàu tsa̍p-gōo hun-tsing i-lāi. Tsit-ê hiān-tāi-pán ê si̍p-pán hip-siòng-huat, tiông-sin iōng hiān-tāi ê huà-ha̍k-but tshat tī jī-tsa̍p-it sè-kí ngóo-kim-hâng bé-ē-tio̍h ê po-lê-phìnn bīn-tíng lâi hián-siòng, tse sī beh hiòng tsá-kî gue̍h-kîu liap-iánn ê hong-huat tì-kìng. Tī tíng-koh-gue̍h tsa̍p-it gue̍h jī-peh iōng peh sîng tsa̍p pí-lē ê siòng-ki kah āu-tiânn bōng-uán-kiànn hip ê tsi̍t-tiunn, tiong-si̍t kì-lo̍k tī gue̍h-înn ê sî khuànn-ē-tio̍h suann-lūn ê gue̍h-kîu tuā tshenn-tsio̍h khenn, bîng-hián ê hòng-siā-suànn, kah oo-àm ku̍t-liu ê gue̍h-hái. Suah--lo̍h-lâi kā siòng-phìnn sóo-uī-huà, iánn-siōng tī po-lê-phìnn bīn-tíng sī ti̍t-kìng peh-tiám-gōo kong-hun, kám-kng sî-kan sī nn̄g hun-tsing. Tsit-ê si̍p-pán hip-siòng-huat ê íu-hāu kám-kng-tōo tsha-put-to sī ISO tsi̍t. Li tshíu-ki-á ê siòng-ki ê kám-kng-tōo tsha-put-to ū ISO tsi̍t-pah&nbsp; kàu la̍k-tshing-sì, jî-tshiánn ài pó-tshî ta-sò...</div></div><div style=\"text-align: left;\"><span style=\"text-align: center;\"><br /></span></div><div style=\"text-align: left;\"><span style=\"text-align: center;\"><h3 style=\"text-align: left;\">[English] 21st Century Wet Collodion Moon</h3></span></div><div style=\"text-align: left;\">In the mid 19th century, one of the first photographic technologies used\nto record the lunar surface was the\n<a href=\"https://en.wikipedia.org/wiki/Collodion_process\">wet-plate collodion</a>\nprocess, notably employed by British astronomer\n<a href=\"https://en.wikipedia.org/wiki/Warren_De_la_Rue\">Warren De la Rue</a>.\n\nTo capture an image, a thick, transparent mixture was\nused to coat a glass plate, sensitized with silver\nnitrate, exposed at the telescope, and then developed\nto create a negative image on the plate.\n\nTo maintain photographic sensitivity,\nthe entire process, from coating to exposure to developing, had to be\ncompleted before the plate dried, in a span of about 10 to 15 minutes.\n\nThis modern version of a wet-plate collodion\n<a href=\"https://www.metmuseum.org/art/collection/search/786096?&amp;exhibitionId=%7b1db98082-524d-46fe-93ee-3ba6436c0acb%7d&amp;oid=786096&amp;pkgids=578&amp;pg=0&amp;rpp=20&amp;pos=23&amp;ft=*&amp;offset=20\">image celebrates</a>\nlunar photography's early days, reproducing\n<a href=\"https://unblinkingeye.com/Articles/WPC/wpc.html\">the process</a> \nusing modern\nchemicals to coat a glass plate from a\n<a href=\"https://www.pbs.org/wgbh/americanexperience/features/eastman-wet-plate-photography/\">21st century</a>\nhardware store.\n\nCaptured last November 28 with an 8x10 view camera and backyard telescope,\nit faithfully records large craters, bright rays,\nand dark, smooth mare of the\n<a href=\"https://svs.gsfc.nasa.gov/Gallery/moonphase.html\">waxing gibbous Moon</a>.\n\nSubsequently digitized, the image on the plate was 8.5 centimeters in\ndiameter and exposed while tracking for 2 minutes.\n\nThe wet plate's effective photographic sensitivity was about ISO 1. \n\nIn your smart phone, the camera sensor probably has a photographic\nsensitivity range of ISO 100 to 6400 (and\n<a href=\"https://www.wetplateday.org/galleries/\">needs to be</a>\nkept dry ...).</div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\"><div style=\"text-align: center;\"><div style=\"text-align: left;\">溼版火棉膠處理法/si̍p-pán hóe-mî-ka chhú-lí-hoat//溼版火棉膠處理法/wet-plate collodion&nbsp;<span style=\"text-align: center;\">process</span></div><div style=\"text-align: left;\">硝酸鹽/siau-sng-iâm/siau-sng-iâm/硝酸鹽/<span style=\"text-align: center;\">silver\nnitrate</span></div><div style=\"text-align: left;\">感光劑/kám-kng-che/kám-kng-tse/感光劑/<span style=\"text-align: center;\">sensitizer</span></div><div style=\"text-align: left;\">隕石/ún-se̍k/ún-si̍k/隕石/<span style=\"text-align: center;\">meteorite</span></div></div><div>星石/<span style=\"text-align: center;\">chheⁿ-chio̍h</span>/<span style=\"text-align: center;\">tshenn-tsio̍h</span>/隕石/<span style=\"text-align: center;\">meteorite</span></div><div>星石坑<span style=\"text-align: center;\">/</span><span style=\"text-align: center;\">chheⁿ-chio̍h-kheⁿ</span><span style=\"text-align: center;\">/</span><span style=\"text-align: center;\">tshenn-tsio̍h-khenn</span><span style=\"text-align: center;\">/</span>隕石坑<span style=\"text-align: center;\">/crater</span></div><div><span style=\"text-align: center;\"><span style=\"text-align: left;\">有效感光度/</span></span>iú-hāu kám-kng-tō͘<span style=\"text-align: center;\"><span style=\"text-align: left;\">/</span></span>íu-hāu kám-kng-tōo<span style=\"text-align: center;\"><span style=\"text-align: left;\">/</span></span>有效感光度/effective photographic sensitivity</div></div><div style=\"text-align: left;\"><br /></div><div style=\"text-align: left;\"><br /></div><div style=\"text-align: left;\"><div style=\"text-align: left;\"><b>=== 啥物是 APOD ===</b></div><div style=\"text-align: left;\"><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/5190790144484140055/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzMTIyNjMwODE2Cm9mZnNldDogMjg4MDAwMDAK\""
}
