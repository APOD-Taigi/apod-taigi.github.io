{
  "kind": "blogger#post",
  "id": "4730669583263649810",
  "blog": {
    "id": "7164950082555339749"
  },
  "published": "2021-01-26T13:00:00+08:00",
  "updated": "2021-02-07T00:21:23+08:00",
  "url": "http://apod-taigi.blogspot.com/2021/01/20210126.html",
  "selfLink": "https://blogger.googleapis.com/v3/blogs/7164950082555339749/posts/4730669583263649810",
  "title": "NGC 1316 ê 中央：星系相碰了後 - 2021/01/26",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 26 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-wpHoO1wF-Ug/YA7VnXtQQ6I/AAAAAAAAAGM/bEkqUeohC4E4r4DWCmLuyoMe9RU2G-KkwCLcBGAsYHQ/s960/NGC1316Center_HubbleNobre_960.jpeg\" style=\"margin-left: 1em; margin-right: 1em;\"><img border=\"0\" data-original-height=\"915\" data-original-width=\"960\" height=\"610\" src=\"https://1.bp.blogspot.com/-wpHoO1wF-Ug/YA7VnXtQQ6I/AAAAAAAAAGM/bEkqUeohC4E4r4DWCmLuyoMe9RU2G-KkwCLcBGAsYHQ/w640-h610/NGC1316Center_HubbleNobre_960.jpeg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210126.html\"> Central NGC 1316: After Galaxies Collide</a></div><div style=\"text-align: center;\"><div><div>影像提供：<a href=\"https://www.nasa.gov/\">NASA</a>, <a href=\"https://www.esa.int/\">ESA</a>, <a href=\"https://www.nasa.gov/mission_pages/hubble/about\">Hubble</a>; 影像處理佮版權：<a href=\"https://www.astrobin.com/users/Deep_Sky/\">Daniel Nobre</a></div><div>昨昏 ê 圖：<a href=\"https://apod-taigi.blogspot.com/2021/01/20210125.html\">智利火山頭頂 ê 南十字</a></div></div><div>明仔載 ê 圖：<a href=\"https://apod-taigi.blogspot.com/2021/01/20210127.html\">NGC 5775 ê 坦徛磁場</a></div><h3 style=\"text-align: left;\"><br /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] NGC 1316 ê 中央：星系相碰了後</h3><div style=\"text-align: left;\">這个看起來遮爾奇怪 ê 星系，是按怎產生 ê ？為著欲揣出像 NGC 1316 這款，內底 ê 恆星、氣體、塗粉 lóng 四界亂掖 ê 情形 sī 按怎發生 ê ？<a href=\"https://www.astronomynotes.com/careers/AAS-careerbrochure-2009.pdf\">天文學者</a> soah-lâi 變做偵探。檢查了後認為， NGC 1316 是一个足大 ê <a href=\"https://en.wikipedia.org/wiki/Elliptical_galaxy\">長株圓星系</a>。毋閣，毋知是按怎，伊嘛有 tī <a href=\"https://en.wikipedia.org/wiki/Spiral_galaxy\">捲螺仔星系</a>內底才有 ê 塗粉烏帶。用<a href=\"https://esahubble.org/about/faq/\">哈伯太空望遠鏡</a>翕 ê 影像 to̍h 看會著詳細情形。這會當 kā 這个遮爾<a href=\"https://i.pinimg.com/originals/fe/3e/d7/fe3ed7e7796e5cac54b9f68447ec7d82.jpg\">大型 ê 交纏</a>歷史，重新交代清楚。Tī 這幅深空 koh 闊幅 ê 影像，看會著<a href=\"https://apod.nasa.gov/apod/ap170202.html\">相碰產生 ê 巨殼</a>。毋閣，siāng 中央 ê 影像看會著 NGC 1316 內部幾个仔<a href=\"https://apod.nasa.gov/apod/ap190324.html\">球形星團</a>。有這款現象，to̍h 表示 tī 過去這幾十億年來，這个星系猶閣 kah 其他 ê <a href=\"https://spaceplace.nasa.gov/galaxy/en/\">星系</a>繼續 leh 相碰 ia̍h-sī 合併。Tī <a href=\"https://www.astrobin.com/za9jwh/D/\">這張影相</a> ū 足明顯 ê <a href=\"https://apod.nasa.gov/apod/ap030706.html\">塗粉</a>烏瘤 kah 塗粉烏帶。這代表遮 siāng-bô 有一个捲螺仔星系去予食去矣。<a href=\"https://en.wikipedia.org/wiki/NGC_1316\">NGC 1316</a> to̍h 佇<a href=\"https://en.wikipedia.org/wiki/Fornax\">天爐座</a> ê <a href=\"https://youtu.be/hFboxodn7ZM\">方向</a>，有 5 萬光年闊，離咱有 6 千萬<a href=\"https://chandra.harvard.edu/photo/cosmic_distance.html\">光年</a>遠。</div><div style=\"text-align: left;\"><br /></div><div><h3 style=\"text-align: left;\">[POJ] NGC it-sam-it-lio̍k ê tiong-ng: seng-hē sio-pōng liáu-āu</h3><div style=\"text-align: left;\">Chit-ê khòaⁿ-khí-lâi chiah-nī kî-koài ê seng-hē, sī án-ná sán-seng ê? Ūi-tio̍h beh chhōe-chhut chhiūⁿ NGC it-sam-it-lio̍k chit-khoán, lāi-té ê hêng-chhiⁿ, khì-thé, thô͘-hún lóng sì-kè-loān-iā ê chêng-hêng sī án-ná hoat-seng ê? Thian-bûn ha̍k-chiá soah-lâi piàn-chò cheng-thàm. Kiám-cha liáu-āu jīn-ûi, NGC it-sam it-lio̍k sī chi̍t-ê chiok tōa ê tn̂g-tu-îⁿ seng-hē. M̄-koh, m̄-chai sī án-nóa, i mā ū tī kńg-lê-á seng-hē lāi-té chiah ū ê thô͘-hún o͘-tòa. Iōng Ha-peh thài-khong-bōng-oán-kiàⁿ hip-ê iáⁿ-siōng to̍h khòaⁿ-ē-tio̍h siông-sè chêng-hêng. Che ē-tàng kā chit-ê chiah-nī tōa-hêng ê kau-tîⁿ le̍k-sú, tiông-sin kau-tài chheng-chhó͘. Tī chit-pak chhim-khong koh khoah-pak ê iáⁿ-siōng, khòaⁿ-ē-tio̍h sio-pōng sán-seng ê kū-khak. M̄-koh, siāng tiong-ng ê iáⁿ-siōng khòaⁿ-ē-tio̍h NGC it-sam-it-lio̍k lōe-pō͘ kúi-ê-á kiû-hêng seng-thoân. Ū chit-khoán hiān-siōng, to̍h piáu-sī tī kòe-khì che kúi-cha̍p-ek nî lâi, chit-ê seng-hē iáu-koh kah kî-tha ê seng-hē kè-sio̍k leh sio-pōng ia̍h-sī ha̍p-pèng. Tī chit-tiuⁿ iáⁿ-siōng ū chiok bêng-hián ê thô͘-hún o͘-liû kah thô͘-hún o͘-tòa. Che tāi-piáu chia siāng-bô ū chi̍t-ê kńg-lê-á seng-hē khì hō͘ chia̍h--khì-ah. NGC it-sam-it-lio̍k tī Thian-lô͘-chō ê hong-hiòng, ū gō͘-bān kng-nî khoah, lî lán ū la̍k-chheng-bān kng-nî hn̄g.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;NGC it-sam-it-lio̍k ê tiong-ng: sing-hē sio-pōng liáu-āu</h3><div style=\"text-align: left;\"><div>Tsit-ê khuànn-khí-lâi tsiah-nī kî-kuài ê sing-hē, sī án-ná sán-sing ê? Uī-tio̍h beh tshuē-tshut tshīunn NGC it-sam-it-lio̍k tsit-khuán, lāi-té ê hîng-tshinn, khì-thé, thôo-hún lóng sì-kè-luān-iā ê tsîng-hîng sī án-ná huat-sing ê? Thian-bûn ha̍k-tsiá suah-lâi piàn-tsò tsing-thàm. Kiám-tsa liáu-āu jīn-uî, NGC it-sam it-lio̍k sī tsi̍t-ê tsiok tuā ê tn̂g-tu-înn sing-hē. M̄-koh, m̄-tsai sī án-nuá, i mā ū tī kńg-lê-á sing-hē lāi-té tsiah ū ê thôo-hún oo-tuà. Iōng Ha-peh thài-khong-bōng-uán-kiànn hip-ê iánn-siōng to̍h khuànn-ē-tio̍h siông-sè tsîng-hîng. Tse ē-tàng kā tsit-ê tsiah-nī tuā-hîng ê kau-tînn li̍k-sú, tiông-sin kau-tài tshing-tshóo. Tī tsit-pak tshim-khong koh khuah-pak ê iánn-siōng, khuànn-ē-tio̍h sio-pōng sán-sing ê kū-khak. M̄-koh, siāng tiong-ng ê iánn-siōng khuànn-ē-tio̍h NGC it-sam-it-lio̍k luē-pōo kuí-ê-á kîu-hîng sing-thuân. Ū tsit-khuán hiān-siōng, to̍h piáu-sī tī kuè-khì tse kuí-tsa̍p-ik nî lâi, tsit-ê sing-hē iáu-koh kah kî-tha ê sing-hē kè-sio̍k leh sio-pōng ia̍h-sī ha̍p-pìng. Tī tsit-tiunn iánn-siōng ū tsiok bîng-hián ê thôo-hún oo-lîu kah thôo-hún oo-tuà. Tse tāi-piáu tsia siāng-bô ū tsi̍t-ê kńg-lê-á sing-hē khì hōo tsia̍h--khì-ah. NGC it-sam-it-lio̍k tī Thian-lôo-tsō ê hong-hiòng, ū gōo-bān kng-nî khuah, lî lán ū la̍k-tshing-bān kng-nî hn̄g.</div><div><br /></div></div></div><h3 style=\"text-align: left;\">[English]&nbsp;Central NGC 1316: After Galaxies Collide&nbsp;</h3><div style=\"text-align: left;\">How did this strange-looking galaxy form? \n\n<a href=\"https://www.astronomynotes.com/careers/AAS-careerbrochure-2009.pdf\">Astronomers</a> turn detectives when trying to figure out \nthe cause of unusual jumbles of stars, gas, and dust like NGC 1316.\n\nInspection indicates that NGC 1316 is an enormous \n<a href=\"https://en.wikipedia.org/wiki/Elliptical_galaxy\">elliptical galaxy</a> \nthat somehow includes dark dust lanes usually found in a \n<a href=\"https://en.wikipedia.org/wiki/Spiral_galaxy\">spiral galaxy</a>. \n\nDetailed images taken by the \n<a href=\"https://esahubble.org/about/faq/\">Hubble Space Telescope</a> \nshows details, however, that help in reconstructing the history of this \n<a href=\"https://i.pinimg.com/originals/fe/3e/d7/fe3ed7e7796e5cac54b9f68447ec7d82.jpg\">gigantic tangle</a>. \n\nDeep and wide images show \n<a href=\"https://apod.nasa.gov/apod/ap170202.html\">huge collisional shells</a>, \nwhile deep central images reveal fewer \n<a href=\"https://apod.nasa.gov/apod/ap190324.html\">globular clusters</a> of stars toward NGC 1316's interior. \n\nSuch effects are expected in galaxies that have undergone collisions or merging with other \n<a href=\"https://spaceplace.nasa.gov/galaxy/en/\">galaxies</a> in the past few billion years. \n\nThe dark knots and lanes of \n<a href=\"https://apod.nasa.gov/apod/ap030706.html\">dust</a>, prominent in the \n<a href=\"https://www.astrobin.com/za9jwh/D/\">featured image</a>, \nindicate that one or more of the devoured galaxies were spiral galaxies. \n\n<a href=\"https://en.wikipedia.org/wiki/NGC_1316\">NGC 1316</a> \nspans about 50,000 light years and lies about 60 million \n<a href=\"https://chandra.harvard.edu/photo/cosmic_distance.html\">light years</a> away \n<a href=\"https://youtu.be/hFboxodn7ZM\">toward</a> the constellation of the Furnace \n(<a href=\"https://en.wikipedia.org/wiki/Fornax\">Fornax</a>).&nbsp;&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">偵探/cheng-thàm/tsing-thàm/偵探/detective</div><div style=\"text-align: left;\">長株圓星系/tn̂g-tu-hêng seng-hē/tn̂g-tu-hîng sing-hē/橢圓星系/elliptical galaxy</div><div style=\"text-align: left;\">捲螺仔星系/kńg-lê-á seng-hē/kńg-lê-á sing-hē/螺旋星系/spiral galaxy</div><div style=\"text-align: left;\">塗粉烏帶/thô͘-hún o͘-tòa/thôo-hún oo-tuà/暗灰塵帶/dark dust lane</div><div style=\"text-align: left;\">哈伯太空望遠鏡/Ha-peh thài-khong-bōng-oán-kiàⁿ/Ha-peh thài-khong-bōng-uán-kiànn/哈伯太空望遠鏡/Hubble Space Telescope&nbsp;</div><div style=\"text-align: left;\">球形星團/kiû-hêng seng-thoân/kîu-hîng sing-thuân/球狀星團/globular clusters of stars</div><div style=\"text-align: left;\">塗粉烏瘤/thô͘-hún o͘-liû/thôo-hún oo-lîu/暗灰塵結/dark dust knot</div><div style=\"text-align: left;\">天爐座/Thian-lô͘-chō/Thian-lôo-tsō/天爐座/the constellation of the Furnace (Fornax)</div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/4730669583263649810/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjI4NDgzNzkxCm9mZnNldDogMjg4MDAwMDAK\""
}
