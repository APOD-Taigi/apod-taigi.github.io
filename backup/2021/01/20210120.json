{
  "kind": "blogger#post",
  "id": "8156215134959457032",
  "blog": {
    "id": "7164950082555339749"
  },
  "published": "2021-01-20T14:00:00+08:00",
  "updated": "2021-02-11T02:16:50+08:00",
  "url": "http://www.apod.tw/2021/01/20210120.html",
  "selfLink": "https://blogger.googleapis.com/v3/blogs/7164950082555339749/posts/8156215134959457032",
  "title": "渦輪星系 ê 磁場 - 2021/01/20",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 20 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-jKJQywfxrDI/YAbtomGJyGI/AAAAAAAAAEw/C_4G8CXA7BYDAjKM7H029rFkCHzTvm5aACLcBGAsYHQ/s1200/M51Bfield_Sofia_960.jpeg\" style=\"margin-left: 1em; margin-right: 1em;\"><img border=\"0\" data-original-height=\"1200\" data-original-width=\"960\" height=\"640\" src=\"https://1.bp.blogspot.com/-jKJQywfxrDI/YAbtomGJyGI/AAAAAAAAAEw/C_4G8CXA7BYDAjKM7H029rFkCHzTvm5aACLcBGAsYHQ/w512-h640/M51Bfield_Sofia_960.jpeg\" width=\"512\" /></a></div><div style=\"text-align: center;\"><a href=\"https://apod.nasa.gov/apod/ap210120.html\">The Magnetic Field of the Whirlpool Galaxy</a></div><div style=\"text-align: center;\"><div><div>影像提供：&nbsp;<a href=\"https://www.nasa.gov/\">NASA</a>, <a href=\"https://www.nasa.gov/mission_pages/SOFIA/overview/index.html\">SOFIA</a>, <a href=\"https://www.nasa.gov/ames/image-feature/one-of-a-kind-camera-added-to-sofia\">HAWC+</a>, <a href=\"https://borlaff.github.io/\">Alejandro S. Borlaff</a>; <a href=\"https://www.jpl.nasa.gov/\">JPL-Caltech</a>, <a href=\"https://www.esa.int/\">ESA</a>, <a href=\"https://www.nasa.gov/mission_pages/hubble/story/index.html\">Hubble</a>;&nbsp;</div><div>文稿：<a href=\"http://www2.physics.umanitoba.ca/u/english/\">Jayanne English</a> (<a href=\"https://sci.umanitoba.ca/physics-astronomy/\">U. Manitoba</a>)&nbsp;</div><div>昨昏 ê 圖：<a href=\"https://apod-taigi.blogspot.com/2021/01/20210119.html\">月華 kah 邊仔 ê 木星、土星</a></div></div><div><div>明仔載 ê 圖：<a href=\"https://apod-taigi.blogspot.com/2021/01/20210121.html\">M78 ê 闊幅相片</a></div></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅]&nbsp;渦輪星系 ê 磁場</h3><div style=\"text-align: left;\">磁場敢一定會佮星系 ê 捲螺仔手骨仝一个方向？這个用正面向咱 ê&nbsp;<span style=\"text-align: center;\"><a href=\"https://apod.nasa.gov/apod/ap190506.html\">渦輪星系</a> (M51) ，是佇盤仔形星系內底，一个看會著真清楚 ê 捲螺仔波形 ê 星系。咱用<a href=\"https://en.wikipedia.org/wiki/Radio_telescope\">電波望遠鏡</a>來 kā 看</span><span style=\"text-align: center;\">，<a href=\"https://apod.nasa.gov/apod/ap191216.html\">會當看著磁場</a><a href=\"https://www.mpifr-bonn.mpg.de/research/fundamental/cosmag\">綴著</a></span><span style=\"text-align: center;\"><a href=\"https://www.mpifr-bonn.mpg.de/research/fundamental/cosmag\">捲螺仔</a></span><span style=\"text-align: center;\"><a href=\"https://www.mpifr-bonn.mpg.de/research/fundamental/cosmag\">手骨 ê 曲度</a>。毋閣，NASA 有一台佇天頂咧飛 ê <a href=\"https://www.nasa.gov/mission_pages/SOFIA/overview/index.html\">紅外線平流層望遠鏡</a>&nbsp;</span><span style=\"text-align: center;\">(SOFIA) ，煞看著 <a href=\"https://youtu.be/yiv6a8BVzPE\">M51</a> ê <a href=\"https://www.universetoday.com/76515/magnetic-field/\">磁場</a>佇星系盤 ê 外沿交織。磁場會當</span><span style=\"text-align: center;\">佇</span><span style=\"text-align: center;\"><a href=\"https://science.nasa.gov/ems/07_infraredwaves\">紅外線波段</a>，<a href=\"https://www.baumer.com/ch/en/service-support/technology-highlights/polarization/a/Polarization\">像</a></span><span style=\"text-align: center;\"><a href=\"https://www.baumer.com/ch/en/service-support/technology-highlights/polarization/a/Polarization\">偏光鏡原理按呢</a>，</span><span style=\"text-align: center;\">ùi <a href=\"https://astronomy.swin.edu.au/cosmos/D/Dust+Grain\">塗粉粒</a> ê 排列方向</span><span style=\"text-align: center;\">推算出來。疊佇<a href=\"https://www.nasa.gov/feature/magnetic-chaos-hidden-within-the-whirlpool-galaxy\">這張影像</a>面頂 ê&nbsp;</span><span style=\"text-align: center;\"><a href=\"https://youtu.be/6UlsArvbTeo\">線</a>，是用<a href=\"https://en.wikipedia.org/wiki/Line_integral_convolution\">演算法</a> kā</span><span style=\"text-align: center;\">&nbsp;偏振光算出來 ê&nbsp;</span><span style=\"text-align: center;\">磁場方向連起來 ê 。影像頂懸</span><span style=\"text-align: center;\">反紅 ê 恆星形成區，</span><span style=\"text-align: center;\">是</span><span style=\"text-align: center;\">用</span><span style=\"text-align: center;\"><a href=\"https://hubblesite.org/contents/media/images/2005/12/1677-Image.html\">哈伯太空望遠鏡翕 ê</a>&nbsp;</span><span style=\"text-align: center;\">。</span><span style=\"text-align: center;\">是講，</span><span style=\"text-align: center;\">可能是影像頂懸彼粒<a href=\"https://en.wikipedia.org/wiki/NGC_5195\">星系</a></span><span style=\"text-align: center;\"><a href=\"https://en.wikipedia.org/wiki/NGC_5195\">伴</a> ê&nbsp;</span><span style=\"text-align: center;\">引力，kā 這粒</span><span style=\"text-align: center;\">塗粉滿滿是 ê 星系拖去</span><span style=\"text-align: center;\">，產生較強 ê <a href=\"https://youtu.be/5zI9sG3pjVU\">亂流</a>，kā 塗粉絞絞去</span><span style=\"text-align: center;\">，才會佇星系 ê&nbsp;</span>外沿手骨，<span style=\"text-align: center;\">產生這款料想袂到 ê 磁場形態。</span></div><div style=\"text-align: left;\"><br /></div><div><h3 style=\"text-align: left;\">[POJ] O-lûn seng-hē ê chû-tiûⁿ</h3><div style=\"text-align: left;\">Chû-tiûⁿ kám it-tēng ē kah seng-hē ê kńg-lê-á chhiú-kut kâng chi̍t-ê hong-hiòng? Chi̍t-ê iōng chiàⁿ-bīn hiòng--lán-ê O-lûn seng-hē (M gō͘-cha̍p-it), sī tī pôaⁿ-á-hêng seng-hē lāi-té, chi̍t-ê khòaⁿ-ē-tio̍h chin chheng-chhó͘ ê kńg-lê-á pho-hêng ê seng-hē. Lâm iōng tiān-pho bōng-oán-kiàⁿ lâi kā khòaⁿ, ē-tàng khòaⁿ-tio̍h chû-tiûⁿ tòe-tio̍h kńg-lê-á chhiú-kut ê khiau-tō͘. M̄-koh, NASA ū chi̍t-tâi tē thiⁿ-téng leh poe ê Âng-gōa-sòaⁿ pêⁿ-liû-chân bōng-oán-kiàⁿ (SOFIA), soah khòaⁿ-tio̍h M gō͘-cha̍p-it&nbsp;ê chû-tiûⁿ tī seng-hē-pôaⁿ ê gōa-iân kau-chit. Chû-tiûⁿ ē-tàng tī âng-gōa-sòaⁿ pho-toān, chhiūⁿ phian-kng-kiàⁿ án-ne, ùi thô͘-hún-lia̍p ê phâi-lia̍t hong-hiòng thui-sǹg--chhut-lâi. Tha̍h tī chit-tiuⁿ iáⁿ-siōng bīn-téng ê sòaⁿ, sī iōng ián-soàn-hoat kā phian-chìn-kng sǹg--chhut-lâi-ê chû-tiûⁿ hong-hiòng liân--khí-lâi ê. Iáⁿ-siōng téng-koân hoán-âng ê hêng-chhiⁿ hêng-sêng-khu, sī iōng Ha-peh thài-khong bōng-oán-kiàⁿ hip-ê. Sī-kóng, khó-lêng sī iáⁿ-siōng téng-koân hit-lia̍p seng-hē ê ín-le̍k, kā chi̍t-lia̍p thô͘-hún móa-móa-sī ê seng-hē thoa--khì, sán-seng khah kiông ê loān-liû, kā thô͘-hún ká-ká-khì, chiah-ē tī seng-hē ê gōa-iân chhiūⁿ-kut, sán-seng chit-khòaⁿ liāu-sióng-bē-kàu ê chû-tiûⁿ hêng-thài.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;O-lûn sing-hē ê tsû-tîunn</h3><div style=\"text-align: left;\"><div>Tsû-tîunn kám it-tīng ē kah sing-hē ê kńg-lê-á tshíu-kut kâng tsi̍t-ê hong-hiòng? Tsi̍t-ê iōng tsiànn-bīn hiòng--lán-ê O-lûn sing-hē (M gōo-tsa̍p-it), sī tī puânn-á-hîng sing-hē lāi-té, tsi̍t-ê khuànn-ē-tio̍h tsin tshing-tshóo ê kńg-lê-á pho-hîng ê sing-hē. Lâm iōng tiān-pho bōng-uán-kiànn lâi kā khuànn, ē-tàng khuànn-tio̍h tsû-tîunn tuè-tio̍h kńg-lê-á tshíu-kut ê khiau-tōo. M̄-koh, NASA ū tsi̍t-tâi tē thinn-tíng leh pue ê Âng-guā-suànn pênn-lîu-tsân bōng-uán-kiànn (SOFIA), suah khuànn-tio̍h M gōo-tsa̍p-it&nbsp;ê tsû-tîunn tī sing-hē-puânn ê guā-iân kau-tsit. Tsû-tîunn ē-tàng tī âng-guā-suànn pho-tuān, tshīunn phian-kng-kiànn án-ne, uì thôo-hún-lia̍p ê phâi-lia̍t hong-hiòng thui-sǹg--tshut-lâi. Tha̍h tī tsit-tiunn iánn-siōng bīn-tíng ê suànn, sī iōng ián-suàn-huat kā phian-tsìn-kng sǹg--tshut-lâi-ê tsû-tîunn hong-hiòng liân--khí-lâi ê. Iánn-siōng tíng-kuân huán-âng ê hîng-tshinn hîng-sîng-khu, sī iōng Ha-peh thài-khong bōng-uán-kiànn hip-ê. Sī-kóng, khó-lîng sī iánn-siōng tíng-kuân hit-lia̍p sing-hē ê ín-li̍k, kā tsi̍t-lia̍p thôo-hún muá-muá-sī ê sing-hē thua--khì, sán-sing khah kiông ê luān-lîu, kā thôo-hún ká-ká-khì, tsiah-ē tī sing-hē ê guā-iân tshīunn-kut, sán-sing tsit-khuànn liāu-sióng-bē-kàu ê tsû-tîunn hîng-thài.</div></div></div><div style=\"text-align: left;\"><br /></div><h3 style=\"text-align: left;\">[English] The Magnetic Field of the Whirlpool Galaxy&nbsp;</h3><div style=\"text-align: left;\">Do magnetic fields always flow along spiral arms? \n\nOur face-on view of the \n<a href=\"https://apod.nasa.gov/apod/ap190506.html\">Whirlpool Galaxy</a> (M51) allows a \nspectacularly clear view of the spiral wave pattern in a disk-shaped galaxy. \n\nWhen observed with a \n<a href=\"https://en.wikipedia.org/wiki/Radio_telescope\">radio telescope</a>, the \n<a href=\"https://apod.nasa.gov/apod/ap191216.html\">magnetic field appears</a> to \n<a href=\"https://www.mpifr-bonn.mpg.de/research/fundamental/cosmag\">trace the arms' curvature</a>.  \n\nHowever, with NASA’s flying \n<a href=\"https://www.nasa.gov/mission_pages/SOFIA/overview/index.html\">Stratospheric Observatory for Infrared Astronomy</a> (SOFIA) observatory, the \n<a href=\"https://www.universetoday.com/76515/magnetic-field/\">magnetic field</a> \nat the outer edge of \n<a href=\"https://youtu.be/yiv6a8BVzPE\">M51's disk</a> \nappears to weave across the arms instead. \n\nMagnetic fields are inferred by \n<a href=\"https://astronomy.swin.edu.au/cosmos/D/Dust+Grain\">grains of dust</a> \naligning in one direction and acting \n<a href=\"https://www.baumer.com/ch/en/service-support/technology-highlights/polarization/a/Polarization\">like polaroid glasses</a> on \n<a href=\"https://science.nasa.gov/ems/07_infraredwaves\">infrared light</a>.  \n\nIn the \n<a href=\"https://www.nasa.gov/feature/magnetic-chaos-hidden-within-the-whirlpool-galaxy\">featured image</a>, the field orientations determined from this polarized light are \n<a href=\"https://en.wikipedia.org/wiki/Line_integral_convolution\">algorithmically connected</a>, creating <a href=\"https://youtu.be/6UlsArvbTeo\">streamlines</a>. \n\nPossibly the gravitational tug of the \n<a href=\"https://en.wikipedia.org/wiki/NGC_5195\">companion galaxy</a>, \nat the top of the frame, on the dusty gas of the reddish star-forming regions, visible in the \n<a href=\"https://hubblesite.org/contents/media/images/2005/12/1677-Image.html\">Hubble Space Telescope image</a>, enhances \n<a href=\"https://youtu.be/5zI9sG3pjVU\">turbulence</a> -- \nstirring the dust and lines to produce the unexpected field pattern of the outer arms.&nbsp;</div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">渦輪星系/O-lûn seng-hē/O-lûn sing-hē/渦狀星系/Whirlpool Galaxy</div><div style=\"text-align: left;\">磁場/chû-tiûⁿ/tsû-tîunn/磁場/magnetic field</div><div style=\"text-align: left;\">捲螺仔手骨/kńg-lê-á chhiú-kut/kńg-lê-á tshíu-kut/旋臂/spiral arm</div><div style=\"text-align: left;\"><span style=\"text-align: center;\">盤仔形星系/pôaⁿ-á-hêng seng-hē/puânn-á-hîng sing-hē/</span><span style=\"text-align: center;\">盤狀星系</span><span style=\"text-align: center;\">/disk-shape galaxy</span></div><div style=\"text-align: left;\"><span style=\"text-align: center;\">捲螺仔波形/kńg-lê-á pho-hêng/kńg-lê-á pho-hîng/螺旋波形/</span><span style=\"text-align: center;\">spiral wave pattern</span></div><div style=\"text-align: left;\"><span style=\"text-align: center;\"><span>電波望遠鏡/tiān-pho bōng-oán-kiàⁿ/tiān-pho bōng-uán-kiànn/</span>電波望遠鏡/radio telescope</span></div><div style=\"text-align: left;\"><span style=\"text-align: center;\"><span>曲度/khiau-tō͘/khiau-tōo/</span><span style=\"text-align: left;\">曲率</span>/curvature</span></div><div style=\"text-align: left;\"><span style=\"text-align: center;\">紅外線平流層望遠鏡/Âng-gōa-sòaⁿ pêⁿ-liû-chân bōng-oán-kiàⁿ/Âng-guā-suànn pênn-lîu-tsân bōng-uán-kiànn/</span><span style=\"text-align: center;\">紅外線平流層望遠鏡</span><span style=\"text-align: center;\">/Stratospheric Observatory for Infrared Astronomy (SOFIA)</span></div><div style=\"text-align: left;\"><span style=\"text-align: center;\">星系盤/seng-hē-pôaⁿ/sing-hē-puânn/</span><span style=\"text-align: center;\">星系盤</span><span style=\"text-align: center;\">/galactic disk</span></div><div style=\"text-align: left;\"><span style=\"text-align: center;\">偏光鏡/phian-kng-kiàⁿ/phian-kng-kiànn/</span><span style=\"text-align: center;\">偏光鏡</span><span style=\"text-align: center;\">/polaroid glasses</span></div><div style=\"text-align: left;\"><div><span style=\"text-align: center;\">塗粉粒/thô͘-hún-lia̍p/</span>thôo-hún-lia̍p/灰塵粒/grains of dust</div><div>演算法/ián-soàn-hoat/ián-suàn-huat/演算法/algorithm</div><div>偏振光/phian-chìn-kng/phian-tsìn-kng/偏振光/polarized light&nbsp;</div><div><div><span style=\"text-align: center;\">恆星形成區/hêng-chhiⁿ hêng-sêng-khu/hîng-tshinn hîng-sîng-khu/</span><span style=\"text-align: center;\">恆星形成區</span><span style=\"text-align: center;\">/star-forming region</span></div></div><div><div><span style=\"text-align: center;\">哈伯太空望遠鏡/Ha-peh thài-khong bōng-oán-kiàⁿ/Ha-peh thài-khong bōng-uán-kiànn/</span><span style=\"text-align: center;\">哈伯太空望遠鏡</span><span style=\"text-align: center;\">/Hubble Space Telescope</span></div></div><div><div><span style=\"text-align: center;\">星系</span><span style=\"text-align: center;\">伴/seng-hē-phōaⁿ/sing-hē-phuānn/</span><span style=\"text-align: center;\">伴</span><span style=\"text-align: center;\">星系</span><span style=\"text-align: center;\">/companion galaxy</span></div></div><div><span style=\"text-align: center;\"><span>引力/ín-le̍k/ín-li̍k/</span>引力/gravity</span></div><div><span style=\"text-align: center;\"><span>亂流/loān-liû/luān-lîu/</span><span>亂流</span><span>/turbulence</span></span></div><div><br /></div><br /><div><b>=== 啥物是 APOD ===</b></div><div><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/8156215134959457032/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyOTgxMDEwMDA3Cm9mZnNldDogMjg4MDAwMDAK\""
}
