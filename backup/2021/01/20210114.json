{
  "kind": "blogger#post",
  "id": "1894663614171897489",
  "blog": {
    "id": "7164950082555339749"
  },
  "published": "2021-01-14T16:19:00+08:00",
  "updated": "2021-02-06T18:43:08+08:00",
  "url": "http://apod-taigi.blogspot.com/2021/01/20210114.html",
  "selfLink": "https://blogger.googleapis.com/v3/blogs/7164950082555339749/posts/1894663614171897489",
  "title": "天頂厚-tut-tut ê 極光 - 2021/01/14",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 14 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-h9ADFdxeKZk/X__choe2qlI/AAAAAAAAADA/LSwnvOqOdfIluPsNivSdw-yzQJ5W02QwACLcBGAsYHQ/s2048/aurora_iss052e007857.jpeg\" style=\"margin-left: 1em; margin-right: 1em;\"><img border=\"0\" data-original-height=\"1363\" data-original-width=\"2048\" height=\"426\" src=\"https://1.bp.blogspot.com/-h9ADFdxeKZk/X__choe2qlI/AAAAAAAAADA/LSwnvOqOdfIluPsNivSdw-yzQJ5W02QwACLcBGAsYHQ/w640-h426/aurora_iss052e007857.jpeg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210114.html\"> Aurora Slathers Up the Sky</a></div><div style=\"text-align: center;\"><div><div>影像提供佮：&nbsp;<a href=\"https://twitter.com/Astro2fish/\">Jack Fischer</a>, <a href=\"https://www.nasa.gov/mission_pages/station/expeditions/expedition52/index.html\">Expedition 52</a>, <a href=\"http://www.nasa.gov/\">NASA</a></div><div>昨昏 ê 圖：<a href=\"https://apod-taigi.blogspot.com/2021/01/20210113.html\">迒過北極天頂 ê 彎弓橋</a></div></div><div><div>明仔載 ê 圖：<a href=\"https://apod-taigi.blogspot.com/2021/01/20210115.html\">冥王星 ê 地景</a></div></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 天頂厚-tut-tut ê 極光</h3><div style=\"text-align: left;\">佇 2017 年 6 月 25 úi 國際太空站面頂翕 ê 這張<a href=\"https://twitter.com/Astro2fish/status/884886605407727616\">地球表面厚 tut-tut ê 青色極光</a>，to̍h 親像佇<span style=\"text-align: center;\">墨西哥潤餅面頂</span>抹一重<span style=\"text-align: center;\">青色 ê 莎莎醬</span>仝款。軌道站 to̍h 佇<a href=\"http://ffden-2.phys.uaf.edu/211.fall2000.web.projects/Christina%20Shaw/AuroraColors.html\">極光 ê 面頂</a>，差不多佇 400 公里（ 250 英里）懸 ê 所在。極光有<a href=\"http://www.webexhibits.org/causesofcolor/4D.html\">真特別 ê 色水</a>，這是分子佮原子佇極端海拔、低密度 ê 所在，去受著激發才發出 ê 光。主要是 úi 酸素原子 ê 發射線<a href=\"https://twitter.com/Astro2fish/status/889198201236008960\">發出 ê 光</a>。這个迷人 ê 光，佇較低海拔是青色 ê。毋閣，較懸 ê 紅色光帶出現佇太空站 ê 視野，實在是真罕得看著。這張相片有翕著欲經過澳洲東南角 ê&nbsp;<a href=\"https://eol.jsc.nasa.gov/SearchPhotos/photo.pl?mission=ISS052&amp;roll=E&amp;frame=7857\">軌道站</a>。佇相片 ê 正手爿、地平線 ê 面頂，閣有翕著<a href=\"http://www.hawastsoc.org/deepsky/cma/index.html\">大犬座</a>，to̍h 是臘戶座 ê 大隻狗。大犬座 ê&nbsp;<span style=\"text-align: center;\">Alpha 星是</span><a href=\"http://stars.astro.illinois.edu/sow/sirius.html\">天狼星</a>，是地球附近上光 ê 恆星。</div><div style=\"text-align: left;\"><br /></div><div><h3 style=\"text-align: left;\">[POJ] Thiⁿ-téng kāu-tut-tut ê ke̍k-kng</h3><div style=\"text-align: left;\">Tī jī-khòng-it-chhit nî la̍k goe̍h jī-gō͘ úi Kok-chè thài-khong-chām bīn-téng hip-ê chit-tiuⁿ tē-kiû piáu-bīn kāu-tut-tut ê chheⁿ-sek ke̍k-kng, to̍h chhin-chhiūⁿ tī Be̍k-se-ko jūn-piáⁿ bīn-téng boah chi̍t-têng chheⁿ-sek ê sa-sa-chiùⁿ kāng-khoán. Kúi-tō-chām to̍h tī ke̍k-kng ê bīn-téng, chha-put-to tī sì-pah kong-lí (nn̄g-pah-gō͘-cha̍p eng-lí) koân ê só͘-chāi. Ke̍k-kng ū chin te̍k-pia̍t ê sek-chúi, che-sī in-ūi hūn-chú kah goân-chú tī ke̍k-toan hái-poa̍t, kē bi̍t-tō͘ ê só͘-chāi, khì siū-tio̍h kek-hoat chiah hoat-chhut ê kng. Chú-iàu sī úi sng-sò͘ goân-chú ê hoat-siā-sòaⁿ hoat-chhut ê kng. Chit-ê bê-lâng ê kng, tī khah kē-hái-poa̍t sī chheⁿ-sek-ê. M̄-koh, khah-koân ê âng-se̍k kng-tòa chhut-hiān tī thài-khong-chām ê sī-iá, si̍t-chāi sī chin hán-tek khòaⁿ-tio̍h. Chit-tiuⁿ siòng-phìⁿ ū hip-tio̍h beh keng-kòe Ò͘-chiu tong-lâm-kak ê kúi-tō-chām. Tī siòng-phìⁿ ê chiàⁿ-chhiú-pêng, tē-pêng-sòaⁿ ê bīn-téng, koh-ū hip-tio̍h Tōa-khián-chō, to̍h sī La̍h-hō͘-chō ê tōa-chiah kàu. Tōa-khián-chō ê Á-hòa (Alpha) chhiⁿ sī Thian-lông-chhiⁿ, sī tē-kiû hù-kūn siāng-kng ê hêng-chhiⁿ.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Thinn-tíng kāu-tut-tut ê ki̍k-kng</h3><div style=\"text-align: left;\">Tī jī-khòng-it-tshit nî la̍k gue̍h jī-gōo uí Kok-tsè thài-khong-tsām bīn-tíng hip-ê tsit-tiunn tē-kîu piáu-bīn kāu-tut-tut ê tshenn-sik ki̍k-kng, to̍h tshin-tshīunn tī Bi̍k-se-ko jūn-piánn bīn-tíng buah tsi̍t-tîng tshenn-sik ê sa-sa-tsìunn kāng-khuán. Kuí-tō-tsām to̍h tī ki̍k-kng ê bīn-tíng, tsha-put-to tī sì-pah kong-lí (nn̄g-pah-gōo-tsa̍p ing-lí) kuân ê sóo-tsāi. Ki̍k-kng ū tsin ti̍k-pia̍t ê sik-tsuí, tse-sī in-uī hūn-tsú kah guân-tsú tī ki̍k-tuan hái-pua̍t, kē bi̍t-tōo ê sóo-tsāi, khì sīu-tio̍h kik-huat tsiah huat-tshut ê kng. Tsú-iàu sī uí sng-sòo guân-tsú ê huat-siā-suànn huat-tshut ê kng. Tsit-ê bê-lâng ê kng, tī khah kē-hái-pua̍t sī tshenn-sik-ê. M̄-koh, khah-kuân ê âng-si̍k kng-tuà tshut-hiān tī thài-khong-tsām ê sī-iá, si̍t-tsāi sī tsin hán-tik khuànn-tio̍h. Tsit-tiunn siòng-phìnn ū hip-tio̍h beh king-kuè ÓO-tsiu tong-lâm-kak ê kuí-tō-tsām. Tī siòng-phìnn ê tsiànn-tshíu-pîng, tē-pîng-suànn ê bīn-tíng, koh-ū hip-tio̍h Tuā-khián-tsō, to̍h sī La̍h-hōo-tsō ê tuā-tsiah kàu. Tuā-khián-tsō ê Á-huà (Alpha) tshinn sī Thian-lông-tshinn, sī tē-kîu hù-kūn siāng-kng ê hîng-tshinn.</div></div><div style=\"text-align: left;\"><br /></div><div style=\"text-align: left;\"><h3>[KIP] Aurora Slathers Up the Sky&nbsp;</h3></div><div style=\"text-align: left;\"><b></b>Like salsa verde on your favorite burrito, a green\n<a href=\"https://twitter.com/Astro2fish/status/884886605407727616\">aurora\nslathers up the sky</a> in this 2017 June 25 snapshot from the\nInternational Space Station.\n\nAbout 400 kilometers (250 miles) above Earth,\nthe orbiting station is itself\n<a href=\"http://ffden-2.phys.uaf.edu/211.fall2000.web.projects/Christina%20Shaw/AuroraColors.html\">within the upper realm</a>\nof the auroral displays.\n\nAurorae have the\n<a href=\"http://www.webexhibits.org/causesofcolor/4D.html\">signature\ncolors</a> of excited molecules and atoms at the low densities\nfound at extreme altitudes.\n\nEmission from atomic oxygen dominates this view.\n\n<a href=\"https://twitter.com/Astro2fish/status/889198201236008960\">The tantalizing glow</a>\nis green at lower altitudes, but rarer reddish\nbands extend above the space station's horizon.\n\n<a href=\"https://eol.jsc.nasa.gov/SearchPhotos/photo.pl?mission=ISS052&amp;roll=E&amp;frame=7857\">The orbital scene</a>\nwas captured while passing over a point\nsouth and east of Australia, with\nstars above the horizon at the right belonging to\nthe constellation\n<a href=\"http://www.hawastsoc.org/deepsky/cma/index.html\">Canis Major</a>,\nOrion's big dog.\n\n<a href=\"http://stars.astro.illinois.edu/sow/sirius.html\">Sirius</a>,\nalpha star of Canis Major, is the brightest star near\nthe Earth's limb.&nbsp;&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\"><div style=\"text-align: center;\"><div style=\"text-align: left;\">極光/Ke̍k-kng/Ki̍k-kng/極光/aurora</div><div style=\"text-align: left;\">國際太空站/Kok-chè thài-khong-chām/Kok-tsè thài-khong-tsām/國際太空站/International Space Station</div><div style=\"text-align: left;\"><span style=\"text-align: center;\">墨西哥潤餅/</span><span style=\"text-align: center;\">Be̍k-se-ko jūn-piáⁿ</span><span style=\"text-align: center;\">/</span><span style=\"text-align: center;\">Bi̍k-se-ko&nbsp;</span><span style=\"text-align: center;\">jūn-piánn/</span><span style=\"text-align: center;\">墨西哥捲餅/</span><span style=\"text-align: center;\">burrito</span></div><div style=\"text-align: left;\"><span style=\"text-align: center;\">青色 ê 莎莎醬/chheⁿ-sek ê sa-sa-chiùⁿ/</span><span style=\"text-align: center;\">tshenn-sik ê sa-sa-tsìunn</span><span style=\"text-align: center;\">/</span><span style=\"text-align: center;\">青色莎莎醬</span><span style=\"text-align: center;\">/salsa verde</span></div><div style=\"text-align: left;\">軌道站/kúi-tō-chām/kuí-tō-tsām/軌道站/orbiting station</div><div style=\"text-align: left;\">極端海拔/<span style=\"text-align: center;\">ke̍k-toan</span>/<span style=\"text-align: center;\">ki̍k-tuan</span>/極端海拔/e<span style=\"text-align: center;\">xtreme altitude</span></div><div style=\"text-align: left;\">低密度/kē bi̍t-tō͘/kē bi̍t-tōo/低密度/low density</div></div><div>激發/kek-hoat/<span style=\"text-align: center;\">kik-huat</span>/激發/excited state</div><div>酸素原子/sng-sò͘ goân-chú/sng-sòo guân-tsú/氧原子/atomic oxygen</div><div>發射線/hoat-siā-sòaⁿ/huat-siā-suànn/發射線/emission line</div><div>視野/sī-iá/sī-iá/視野/horizons</div><div>地平線/tē-pêng-sòaⁿ/tē-pîng-suànn/地平線/horizon</div><div>大犬座/Tōa-khián-chō/Tuā-khián-tsō/大犬座/Canis Major</div><div>臘戶座/La̍h-hō͘-chō/La̍h-hōo-tsō/臘戶座/Orion</div><div>天狼星/Thian-lông-chhiⁿ/Thian-lông-tshinn/天狼星/Sirius</div><div><br /></div></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/1894663614171897489/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjA4MTg4MTI2Cm9mZnNldDogMjg4MDAwMDAK\""
}
