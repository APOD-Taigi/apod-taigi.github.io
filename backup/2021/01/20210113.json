{
  "kind": "blogger#post",
  "id": "7900978661114612825",
  "blog": {
    "id": "7164950082555339749"
  },
  "published": "2021-01-13T18:01:00+08:00",
  "updated": "2021-02-06T18:42:57+08:00",
  "url": "http://apod-taigi.blogspot.com/2021/01/20210113.html",
  "selfLink": "https://blogger.googleapis.com/v3/blogs/7164950082555339749/posts/7900978661114612825",
  "title": "迒過北極天頂 ê 彎弓橋 - 2021/01/13",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 13 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-1ukn7sboZyE/X_6-OCumA2I/AAAAAAAAAC0/Xjahik__9QcU77ShMZuxbKsc6RddX9LkwCLcBGAsYHQ/s1080/ArcticSky_Cobianchi_1080_annotated.jpeg\" style=\"margin-left: 1em; margin-right: 1em;\"><img border=\"0\" data-original-height=\"532\" data-original-width=\"1080\" height=\"316\" src=\"https://1.bp.blogspot.com/-1ukn7sboZyE/X_6-OCumA2I/AAAAAAAAAC0/Xjahik__9QcU77ShMZuxbKsc6RddX9LkwCLcBGAsYHQ/w640-h316/ArcticSky_Cobianchi_1080_annotated.jpeg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210113.html\">Arches Across an Arctic Sky</a></div><div style=\"text-align: center;\"><div><div>影像提供佮版權：<a href=\"https://giuliocobianchi.com/about/\">Giulio Cobianchi</a></div><div>昨昏 ê 圖：<a href=\"https://apod.nasa.gov/apod/ap210113.html\">巴西古早時代 ê 星座</a></div></div><div><div>明仔載 ê 圖：<a href=\"https://apod-taigi.blogspot.com/2021/01/20210114.html\">天頂厚 tut-tut ê 極光</a></div></div><div><br /></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 迒過北極天頂 ê 彎弓橋</h3><div style=\"text-align: left;\">天頂彼兩 ê 大大 ê 彎弓橋是啥物？佇倒手爿彼个你可能知影，是咱<a href=\"https://solarsystem.nasa.gov/resources/285/the-milky-way-galaxy/\">銀河</a> ê 中央盤。佇這个大盤仔內底 ê 恆星佮星雲，著愛佇南半球較看會著。佇這个星橋下跤，彼粒<a href=\"https://apod.nasa.gov/apod/ap970804.html\">生鉎 ê 柑仔色</a>行星是<a href=\"https://solarsystem.nasa.gov/planets/mars/overview/\">火星</a>，另外彼个有形體 ê 是<a href=\"https://apod.nasa.gov/apod/ap150830.html\">仙女座星系</a>。佇這个<a href=\"https://pbs.twimg.com/media/DKSyMr2UEAAUL70?format=jpg\">冷吱吱</a> ê 北極暗暝，有幾分鐘仔，正手爿出現第二个<a href=\"https://apod.nasa.gov/apod/ap200531.html\">大彎弓橋</a>，這是<a href=\"https://spaceplace.nasa.gov/aurora/en/\">極光</a>，另外一半愛佇北半球才看會著。極光比恆星離咱較近，伊其實是地球較懸 ê <a href=\"https://www.nasa.gov/mission_pages/sunearth/science/atmosphere-layers2.html\">大氣層</a>內底 leh 發光 ê 空氣。佇<a href=\"https://apod.nasa.gov/apod/ap190322.html\">青色 ê 極光橋</a>面頂，有咱<a href=\"https://apod.nasa.gov/apod/ap210112.html\">熟似</a> ê <a href=\"https://en.wikipedia.org/wiki/Big_Dipper\">北斗星</a>。<a href=\"https://giuliocobianchi.com/gallery/capture-the-night/\">這張數位影像</a>是 kā 18 張佇 12 月中<a href=\"https://en.wikipedia.org/wiki/Norway\">踮<span style=\"text-align: center;\">挪威</span></a>翕 ê 相片組合起來 ê。</div><div style=\"text-align: left;\"><br /></div><div><h3 style=\"text-align: left;\">[POJ] Hāⁿ kòe Pak-ke̍k thiⁿ-téng ê oan-kiong-kiô</h3><div style=\"text-align: left;\">Thiⁿ-téng hit nn̄g-ê tōa-tōa-ê oan-kiong-kiô sī siáⁿ-mih? Tī tò-chhiú-pêng hit-ê lí khó-lêng chai-iáⁿ, sī lán Gîn-hô ê tiong-iong-pôaⁿ. Tī chi̍t-ê tōa-pôaⁿ-á lāi-té ê hêng-chhiⁿ kah seng-hûn, tio̍h ài tī Lâm-pôaⁿ-kiû khah khòaⁿ-ē-tio̍h. Tī chit-ê seng-kiô ē-kha, hit-lia̍p seⁿ-sian ê kam-á-sek kiâⁿ-chhiⁿ sī Hóe-chhiⁿ, lēng-gōa hit-ê ū hêng-thé-ê sī Sian-lú-chō seng-hē. Tī chit-ê léng-ki-ki ê pak-ke̍k àm-mî, ū kúi-hun-cheng-á, chiàⁿ-chhiú-pêng chhut-hiān tē-jī-ê tōa oan-kiong-kiô, che-sī ke̍k-kng, lēng-gōa chi̍t-pòaⁿ ài-tī pak-pòaⁿ-kiû chiah khòaⁿ-ē-tio̍h. Ke̍k-kng pí hêng-chhiⁿ lî lán khah-kūn, i kî-si̍t sī tē-kiû khah-koân ê tōa-khì-chân lāi-té leh hoat-kng ê khong-khì. Tī chheⁿ-sek ê ke̍k-kng-kiô bīn-téng, ū lán se̍k-sāi ê Pak-táu-chhiⁿ. Chit-tiuⁿ só͘-ūi iáⁿ-siōng sī kā cha̍p-peh tiuⁿ tī cha̍p-jī goe̍h-tiong tiám&nbsp;<span style=\"text-align: center;\">Ná-ui hip-ê siòng-phìⁿ cho͘-ha̍p--khí-lâi-ê.</span></div></div><div style=\"text-align: left;\"><br /></div><div><h3 style=\"text-align: left;\">[KIP] Hānn kuè Pak-ki̍k thinn-tíng ê uan-kiong-kiô </h3><div style=\"text-align: left;\">Thinn-tíng hit nn̄g-ê tuā-tuā-ê uan-kiong-kiô sī siánn-mih? Tī tò-tshíu-pîng hit-ê lí khó-lîng tsai-iánn, sī lán Gîn-hô ê tiong-iong-puânn. Tī tsi̍t-ê tuā-puânn-á lāi-té ê hîng-tshinn kah sing-hûn, tio̍h ài tī Lâm-puânn-kîu khah khuànn-ē-tio̍h. Tī tsit-ê sing-kiô ē-kha, hit-lia̍p senn-sian ê kam-á-sik kiânn-tshinn sī Hué-tshinn, līng-guā hit-ê ū hîng-thé-ê sī Sian-lú-tsō sing-hē. Tī tsit-ê líng-ki-ki ê pak-ki̍k àm-mî, ū kuí-hun-tsing-á, tsiànn-tshíu-pîng tshut-hiān tē-jī-ê tuā uan-kiong-kiô, tse-sī ki̍k-kng, līng-guā tsi̍t-puànn ài-tī pak-puànn-kîu tsiah khuànn-ē-tio̍h. Ki̍k-kng pí hîng-tshinn lî lán khah-kūn, i kî-si̍t sī tē-kîu khah-kuân ê tuā-khì-tsân lāi-té leh huat-kng ê khong-khì. Tī tshenn-sik ê ki̍k-kng-kiô bīn-tíng, ū lán si̍k-sāi ê Pak-táu-tshinn. Tsit-tiunn sóo-uī iánn-siōng sī kā tsa̍p-peh tiunn tī tsa̍p-jī gue̍h-tiong tiám Ná-ui hip-ê siòng-phìnn tsoo-ha̍p--khí-lâi-ê.</div></div><div style=\"text-align: left;\"><br /></div><div style=\"text-align: left;\"><h3>[English]&nbsp;Arches Across an Arctic Sky&nbsp;&nbsp;</h3></div><div style=\"text-align: left;\">What are these two giant arches across the sky?\n\nPerhaps the more familiar one, on the left, is the central band of our \n<a href=\"https://solarsystem.nasa.gov/resources/285/the-milky-way-galaxy/\">Milky Way Galaxy</a>.\n\nThis grand disk of stars and nebulas here appears to encircle much of the southern sky.\n\nVisible below the stellar arch is the \n<a href=\"https://apod.nasa.gov/apod/ap970804.html\">rusty-orange</a> planet \n<a href=\"https://solarsystem.nasa.gov/planets/mars/overview/\">Mars</a> and the extended \n<a href=\"https://apod.nasa.gov/apod/ap150830.html\">Andromeda galaxy</a>.\n\nFor a few minutes during this \n<a href=\"https://pbs.twimg.com/media/DKSyMr2UEAAUL70?format=jpg\">cold</a>\narctic night, a second \n<a href=\"https://apod.nasa.gov/apod/ap200531.html\">giant arch</a> appeared to the right, \nencircling part of the northern sky: an \n<a href=\"https://spaceplace.nasa.gov/aurora/en/\">aurora</a>.\n\nAuroras are much closer than stars as they are composed of glowing air high in \n<a href=\"https://www.nasa.gov/mission_pages/sunearth/science/atmosphere-layers2.html\">Earth's atmosphere</a>. \n\nVisible outside the \n<a href=\"https://apod.nasa.gov/apod/ap190322.html\">green auroral arch</a> is the group of stars popularly \n<a href=\"https://apod.nasa.gov/apod/ap210112.html\">known</a> as the \n<a href=\"https://en.wikipedia.org/wiki/Big_Dipper\">Big Dipper</a>. \n\nThe <a href=\"https://giuliocobianchi.com/gallery/capture-the-night/\">featured digital composite</a> of 18 images was captured in mid-December over the \n<a href=\"https://youtu.be/mg67iIFivDo\">Lofoten Islands</a> in \n<a href=\"https://en.wikipedia.org/wiki/Norway\">Norway</a>.&nbsp; &nbsp;&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">北極/Pak-ke̍k/Pak-ki̍k/北極/Arctic</div><div style=\"text-align: left;\">彎弓橋/oan-kiong-kiô/uân-kiong-kiô/拱橋/arches</div><div style=\"text-align: left;\">圓栱橋/oân-kong-kiô/uân-kong-kiô/拱橋/arches</div><div style=\"text-align: left;\">中央盤/tiong-iong-pôaⁿ/tiong-iong-puânn/<span style=\"background-color: #f4f4ff;\">中央盤面</span>/<span style=\"background-color: #f4f4ff;\">central band</span></div><div style=\"text-align: left;\">恆星/hêng-chhiⁿ/hîng-tshinn/恆星/star</div><div style=\"text-align: left;\">星雲/seng-hûn/sing-hûn/星雲/nebular</div><div style=\"text-align: left;\">星橋/seng-kiô/sing-kiô/星橋/stellar arch</div><div style=\"text-align: left;\">生鉎 ê 柑仔色/seⁿ-sian ê kam-á-sek/senn-sian ê kam-á-sik/生鏽的橘色/rusty-orange</div><div style=\"text-align: left;\">行星/kiâⁿ-chhiⁿ/kiânn-tshinn/行星/planet</div><div style=\"text-align: left;\">仙女座星系/Sian-lú-chō seng-hē/Sian-lú-tsō sing-hē/仙女座星系/the Andromeda galaxy</div><div style=\"text-align: left;\">大氣層/tōa-khì-chân/tuā-khì-tsân/大氣層/atmosphere</div><div style=\"text-align: left;\">北斗星/Pak-táu-chhiⁿ/Pak-táu-tshinn/北斗七星/Big Dipper</div><div style=\"text-align: left;\"><span style=\"text-align: center;\">挪威/</span><span style=\"text-align: center;\">Ná-ui</span><span style=\"text-align: center;\">/</span><span style=\"text-align: center;\">Ná-ui</span><span style=\"text-align: center;\">/</span><span style=\"text-align: center;\">挪威</span><span style=\"text-align: center;\">/Norway</span></div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><br /></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD 佇 2020 年ê 回顧：<a href=\"https://youtu.be/smDKWEE77Gs?t=383\">RJN's Night Sky Network Lecture</a>&nbsp;</div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>, <a href=\"http://www.apod.cat/\">Catalan</a>, <a href=\"http://www.bjp.org.cn/mryt/\">Chinese</a> (Beijing), <a href=\"http://sprite.phys.ncku.edu.tw/astrolab/mirrors/apod/apod.html\">Chinese</a> (Taiwan), <a href=\"http://www.apod.rs/Croatia.html\">Croatian</a>, <a href=\"http://www.astro.cz/apod/\">Czech</a>, <a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/7900978661114612825/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjA4MTc3MTQyCm9mZnNldDogMjg4MDAwMDAK\""
}
