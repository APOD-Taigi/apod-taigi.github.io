{
  "kind": "blogger#post",
  "id": "3907407452334133491",
  "blog": {
    "id": "7164950082555339749"
  },
  "published": "2021-01-09T23:58:00+08:00",
  "updated": "2021-02-06T18:41:52+08:00",
  "url": "http://apod-taigi.blogspot.com/2021/01/20210109.html",
  "selfLink": "https://blogger.googleapis.com/v3/blogs/7164950082555339749/posts/3907407452334133491",
  "title": "泰坦：Kā 土星閘牢 ê 衛星 - 2021/01/09",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 9 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-aMIqepgnLME/X_mfVukB_PI/AAAAAAAAACQ/VuE8ye9VudYLUko1GO5acOHtBI6inu90QCLcBGAsYHQ/s1024/PIA19642Titan1024.jpeg\" style=\"margin-left: 1em; margin-right: 1em;\"><img border=\"0\" data-original-height=\"1018\" data-original-width=\"1024\" height=\"636\" src=\"https://1.bp.blogspot.com/-aMIqepgnLME/X_mfVukB_PI/AAAAAAAAACQ/VuE8ye9VudYLUko1GO5acOHtBI6inu90QCLcBGAsYHQ/w640-h636/PIA19642Titan1024.jpeg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210109.html\">Titan: Moon over Saturn</a></div><div style=\"text-align: center;\"><div><div>影像提供佮：<a href=\"https://www.nasa.gov/\">NASA</a>, <a href=\"http://www.jpl.nasa.gov/\">JPL-Caltech</a>, <a href=\"http://www.spacescience.org/index.php\">Space Science Institute</a></div><div>昨昏 ê 圖：<a href=\"https://apod-taigi.blogspot.com/2021/01/20210108.html\">NGC 1365：壯麗 ê 宇宙島</a></div><div><div>明仔載 ê 圖：<a href=\"https://apod-taigi.blogspot.com/2021/01/20210110.html\">R136 星團大出</a></div></div><div><br /></div></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 泰坦：Kā 土星閘牢 ê 衛星</h3><div style=\"text-align: left;\">To̍h 親像地球仝款，<a href=\"https://solarsystem.nasa.gov/moons/saturn-moons/titan/in-depth/\">土星上大粒 ê 衛星泰坦</a>嘛去予土星鎖牢，tùi 土星同步自轉矣。這張<a href=\"https://photojournal.jpl.nasa.gov/catalog/PIA19642\">拼鬥影像</a>是 2012 年 5 月 ê 時陣 Cassini&nbsp;太空船佇土星 ê 後壁面翕 ê&nbsp;，to̍h 是佇<a href=\"https://apod.nasa.gov/apod/ap161230.html\">永遠看</a>袂著有環 ê 氣態巨行星 ê 彼爿面。 泰坦是<a href=\"https://apod.nasa.gov/apod/ap141124.html\">太陽系</a>內底唯一一粒有濃厚大氣層 ê 衛星。嘛是太陽系內底，除了地球以外，唯一一粒定定佇表面有液體，而且佮地球仝款，是一个有<a href=\"https://apod.nasa.gov/apod/ap110401.html\">落雨</a>佮蒸發 ê 循環 ê 所在。佇 Cassini&nbsp;太空船 tùi 這粒直徑 5000 公里闊、kā 土星環佮雲閘牢 ê 衛星面頂，會當看著伊 ê 高海拔層有大氣<span style=\"text-align: center;\">雲霧</span>。佇<a href=\"https://photojournal.jpl.nasa.gov/catalog/PIA20713\">中央附近</a> ê 暗沙崙區叫做<a href=\"https://solarsystem.nasa.gov/resources/17499/dunes-of-shangri-la-on-titan/\">香格里拉</a>。Cassini&nbsp;太空船送去泰坦&nbsp;ê&nbsp;<span style=\"text-align: center;\">Huygens&nbsp;探測船，是</span><span style=\"text-align: center;\"><a href=\"https://apod.nasa.gov/apod/ap150116.html\">降落</a></span><span style=\"text-align: center;\"><a href=\"https://apod.nasa.gov/apod/ap150116.html\">太空船</a>內底</span><span style=\"text-align: center;\">離地球上遠 ê </span><span style=\"text-align: center;\">。上尾 to̍h 佇相片中央下跤 ê 倒爿安息</span><span style=\"text-align: center;\">。</span></div><div style=\"text-align: left;\"><br /></div><div><h3 style=\"text-align: left;\">[POJ] Thài-thán: Kā Thó͘-chhiⁿ cha̍h-tiâu ê ūi-chhiⁿ</h3><div style=\"text-align: left;\">To̍h chhin-chhiūⁿ tē-kiû kāng-khoán, Thó͘-chhiⁿ siāng-tōa-lia̍p ê ūi-chhiⁿ Thài-thán&nbsp;mā khì-hō͘ Thó͘-chhiⁿ só-tiâu, tùi Thó͘-chhiⁿ tông-pō͘-chū-choán ah. Chit-tiuⁿ pheng-tàu iáⁿ-siōng si jī-khòng-it-jí nî gō͘ goe̍h ê sî-chūn Cassini&nbsp;Thài-khong-chûn tī Thó͘-chhiⁿ ê āu-piah-bīn hip ê, to̍h sī tī éng-oán khòaⁿ-bē-tio̍h ū-khoân ê khì-thài kū-kiâⁿ-chhiⁿ ê hit-pêng-bīn. Thài-thán&nbsp;sī thài-iông-hē lāi-té ûi-it ū lông-hō͘ tōa-khì-chân ê ūi-chhiⁿ. Mā-sī thài-iông-hē lāi-té, tû-liáu tē-kiû í-gōa, ûi-it chi̍t-lia̍p tiāⁿ-tiāⁿ piáu-bīn ū e̍k-thé, jî-chhiáⁿ kah tē-kiû kāng-khoán, sī chi̍t-ê ū lo̍h-hō͘ kah cheng-hoat ê sûn-khoân ê só͘-chāi. Tī Kha-sí-nih thài-khong-chûn tùi chit-lia̍p ti̍t-kèng gō͘-chheng kong-lí khoah, kā thó͘-chhiⁿ-khoân kah hûn cha̍h-tiâu ê ūi-chhiⁿ bīn-téng, ē-tàng khòaⁿ-tio̍h i ê ko-hái-poa̍t-chân ū tōa-khì hûn-bū. Tī tiong-ng hù-kūn ê àm soa-lūn khu kiò-chò Hiáng-keh-lí-la.&nbsp;Cassini thài-khong-chûn sàng-khì Thài-thán ê Huygens thàm-chhek-chûn, sī kàng-lo̍h thài-khong-chûn lāi-té lî tē-kiû siāng-hn̄g ê. Siāng-bóe to̍h tī siòng-phìⁿ tiong-ng ē-kha ê tó-pêng an-se̍k.&nbsp;</div></div><div style=\"text-align: left;\"><span style=\"text-align: center;\"><br /></span></div><div><h3 style=\"text-align: left;\">[KIP] Thài-thán: Kā Thóo-tshinn tsa̍h-tiâu ê ūi-tshinn</h3><div style=\"text-align: left;\">To̍h tshin-tshīunn tē-kîu kāng-khuán, Thóo-tshinn siāng-tuā-lia̍p ê uī-tshinn Thài-thán&nbsp;mā khì-hōo Thóo-tshinn só-tiâu, tuì Thóo-tshinn tông-pōo-tsū-tsuán ah. Tsit-tiunn phing-tàu iánn-siōng si jī-khòng-it-jí nî gōo gue̍h ê sî-tsūn Cassini&nbsp;Thài-khong-tsûn tī Thóo-tshinn ê āu-piah-bīn hip ê, to̍h sī tī íng-uán khuànn-bē-tio̍h ū-khuân ê khì-thài kū-kiânn-tshinn ê hit-pîng-bīn. Thài-thán&nbsp;sī thài-iông-hē lāi-té uî-it ū lông-hōo tuā-khì-tsân ê uī-tshinn. Mā-sī thài-iông-hē lāi-té, tû-liáu tē-kîu í-guā, uî-it tsi̍t-lia̍p tiānn-tiānn piáu-bīn ū i̍k-thé, jî-tshiánn kah tē-kîu kāng-khuán, sī tsi̍t-ê ū lo̍h-hōo kah tsing-huat ê sûn-khuân ê sóo-tsāi. Tī Kha-sí-nih thài-khong-tsûn tuì tsit-lia̍p ti̍t-kìng gōo-tshing kong-lí khuah, kā thóo-tshinn-khuân kah hûn tsa̍h-tiâu ê uī-tshinn bīn-tíng, ē-tàng khuànn-tio̍h i ê ko-hái-pua̍t-tsân ū tuā-khì hûn-bū. Tī tiong-ng hù-kūn ê àm sua-lūn khu kiò-tsò Hiáng-keh-lí-la. Cassini thài-khong-tsûn sàng-khì Thài-thán&nbsp;ê Huygens&nbsp;thàm-tshik-tsûn, sī kàng-lo̍h thài-khong-tsûn lāi-té lî tē-kîu siāng-hn̄g ê. Siāng-bué to̍h tī siòng-phìnn tiong-ng ē-kha ê tó-pîng an-si̍k.</div></div><div style=\"text-align: left;\"><br /></div><div style=\"text-align: left;\"><h3>[English]&nbsp;Star Cluster R136 Breaks Out&nbsp;</h3></div><div style=\"text-align: left;\"><b></b>In the center of nearby star-forming region lies a huge cluster \ncontaining some of the largest, hottest, and most massive stars known.\n\nThese stars, known collectively as\n<a href=\"https://en.wikipedia.org/wiki/R136\">star cluster R136</a>,\npart of the Tarantula Nebula, were captured in the \n<a href=\"https://hubblesite.org/newscenter/archive/releases/2009/32/image/a/\">featured image</a> in\n<a href=\"https://science.nasa.gov/ems/09_visiblelight\">visible light</a> in 2009 through the \n<a href=\"https://apod.nasa.gov/apod/ap010806.html\">Hubble Space Telescope</a>.\n\nGas and <a href=\"https://apod.nasa.gov/apod/ap030706.html\">dust</a> clouds in the\n<a href=\"https://en.wikipedia.org/wiki/Tarantula\">Tarantula Nebula</a>, \nhave been sculpted into \n<a href=\"https://i.kym-cdn.com/photos/images/newsfeed/000/002/110/longcat.jpg?1241726484\">elongated shape</a>s by powerful\n<a href=\"https://solarsystem.nasa.gov/resources/2288/the-solar-wind-across-our-solar-system/\">winds</a> and\n<a href=\"https://science.nasa.gov/ems/10_ultravioletwaves\">ultraviolet radiation</a>\nfrom these hot cluster stars.  \n\nThe <a href=\"https://apod.nasa.gov/apod/ap090331.html\">Tarantula Nebula</a>\nlies <a href=\"https://www.youtube.com/watch?v=Xsq1oaehLG4\">within a neighboring galaxy</a> known as the \n<a href=\"https://apod.nasa.gov/apod/ap150827.html\">Large Magellanic Cloud</a> and is located a mere 170,000\n<a href=\"http://starchild.gsfc.nasa.gov/docs/StarChild/questions/question19.html\">light-years</a> away.&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">泰坦/Thài-thán/Thài-thán/泰坦/Titan</div><div style=\"text-align: left;\">同步自轉/tông-pō͘-chū-choán/tông-pōo-tsū-tsuán/同步自轉/<span style=\"text-align: center;\">synchronous rotation</span></div><div style=\"text-align: left;\">拼鬥影像/pheng-tàu iáⁿ-siōng/phing-tàu iánn-siōng/拼接而成的組合影像/mosaic image</div><div style=\"text-align: left;\">氣態巨行星/khì-thài kū-kiâⁿ-chhiⁿ/khì-thài kū-kiânn-tshinn/氣態巨行星/gas giant</div><div style=\"text-align: left;\">濃厚/<span style=\"text-align: center;\">lông-hō͘</span>/<span style=\"text-align: center;\">lông-hōo</span>/濃厚/dense</div><div style=\"text-align: left;\">大氣層/tōa-khì-chân/tuā-khì-tsân/大氣層/<span style=\"text-align: center;\">atmosphere</span></div><div style=\"text-align: left;\">有環 ê 氣態巨行星/ū-khoân-ê khì-thài kū-kiâⁿ-chhiⁿ/ū-khuân-ê khì-thài kū-kiânn-tshinn/<span style=\"text-align: center;\">環系氣態巨行星</span>/ringed gas giant</div><div style=\"text-align: left;\">液體/e̍k-thé/i̍k-thé/液體/liquid</div><div style=\"text-align: left;\">蒸發/<span style=\"text-align: center;\">cheng-hoat</span>/<span style=\"text-align: center;\">tsing-huat</span>/蒸發/<span style=\"text-align: center;\">evaporation</span></div><div style=\"text-align: left;\">Cassini 太空船/Khah-si-nî thài-khong-chûn/Khah-si-nî thài-khong-tsûn/<span style=\"text-align: center;\">卡西尼</span>太空船/Cassini</div><div style=\"text-align: left;\">直徑/ti̍t-kèng/ti̍t-kìng/直徑/diameter</div><div style=\"text-align: left;\">高海拔層/ko-hái-poa̍t-chân/ko-hái-pua̍t-tsân/高海拔層/high&nbsp;<span style=\"text-align: center;\">altitude layer</span></div><div style=\"text-align: left;\"><span style=\"text-align: center;\">雲霧/bông-bū/bông-bū/霧霾</span><span style=\"text-align: center;\">/</span><span style=\"text-align: center;\">haze</span></div><div style=\"text-align: left;\">香格里拉/Hiáng-keh-lí-la/Hiáng-keh-lí-la/香格里拉/Shangri-La</div><div style=\"text-align: left;\"><span style=\"text-align: center;\">Huygens </span><span style=\"text-align: center;\">探測船</span><span style=\"text-align: center;\">/Hūi-kiⁿ-su&nbsp;</span><span style=\"text-align: center;\">thàm-chhek-chûn</span><span style=\"text-align: center;\">/Huī-kinn-su thàm-tshik-tsûn/</span><span style=\"text-align: center;\">惠更斯</span><span style=\"text-align: center;\">探測船</span><span style=\"text-align: center;\">/</span><span style=\"text-align: center;\">Huygens probe</span></div><div style=\"text-align: left;\"><br /></div><div style=\"text-align: left;\"><br /></div><div style=\"text-align: left;\"><div style=\"text-align: left;\"><b>=== 啥物是 APOD ===</b></div><div style=\"text-align: left;\"><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/3907407452334133491/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjA4MTEyMTQ5Cm9mZnNldDogMjg4MDAwMDAK\""
}
