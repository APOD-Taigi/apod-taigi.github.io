{
  "kind": "blogger#post",
  "id": "6468220108999170506",
  "blog": {
    "id": "7164950082555339749"
  },
  "published": "2021-01-25T13:30:00+08:00",
  "updated": "2021-02-07T00:42:32+08:00",
  "url": "http://www.apod.tw/2021/01/20210125.html",
  "selfLink": "https://blogger.googleapis.com/v3/blogs/7164950082555339749/posts/6468220108999170506",
  "title": "智利火山頭頂 ê 南十字 - 2021/01/25",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 25 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-pC3zqCYBS4U/YA3anyeCjsI/AAAAAAAAAGA/5BaMNJYFoQAQo1vxILOZQ9z8jvUmDIyAwCLcBGAsYHQ/s960/SouthernCross_Slovinsky_960_annotated.jpeg\" style=\"margin-left: 1em; margin-right: 1em;\"><img border=\"0\" data-original-height=\"645\" data-original-width=\"960\" height=\"430\" src=\"https://1.bp.blogspot.com/-pC3zqCYBS4U/YA3anyeCjsI/AAAAAAAAAGA/5BaMNJYFoQAQo1vxILOZQ9z8jvUmDIyAwCLcBGAsYHQ/w640-h430/SouthernCross_Slovinsky_960_annotated.jpeg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210125.html\">Southern Cross over Chilean Volcano</a></div><div style=\"text-align: center;\"><div><div>影像提供佮版權：<a href=\"http://slovinsky.art/en/homeen/\"> Tomáš Slovinský</a></div><div>昨昏 ê 圖：<a href=\"https://apod-taigi.blogspot.com/2021/01/20210124.html\">厝邊 ê 大質量捲螺仔星系 NGC 2841</a></div></div><div>明仔載 ê 圖：<a href=\"https://apod-taigi.blogspot.com/2021/01/20210126.html\">NGC 1316 ê 中央：星系相碰了後</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 智利火山頭頂 ê 南十字</h3><div style=\"text-align: left;\">你敢有看過南十字？伊是地球南半球 siāng 有名 ê 四粒星。這張相片 sī 這個月初 tī <a href=\"https://en.wikipedia.org/wiki/Chile\">智利</a>翕 ê。<a href=\"https://www.constellation-guide.com/the-southern-cross/\">南十字</a>拄仔好 tī 爆發 ê&nbsp;<a href=\"https://youtu.be/gmZ1q9_Cdtg\">Villarrica 火山</a> ê 倒爿翕著。伊 sī tī <a href=\"https://solarsystem.nasa.gov/solar-system/our-solar-system/overview/\">咱太陽系內底</a>，活動力上強 ê <a href=\"https://en.wikipedia.org/wiki/Villarrica_(volcano)\">火山</a>之一。Kā 南十字內底上紅 ê 十字架一 tùi 上光 ê <a href=\"https://en.wikipedia.org/wiki/Acrux\">十字架二</a>連去，差不多 to̍h 會指向天頂上南 ê 所在，<a href=\"https://apod-taigi.blogspot.com/2021/01/20210101.html\">南天極 (SCP)</a> 。Tī 這个所在，所有 ê 恆星看起來 to̍h kah <a href=\"https://apod.nasa.gov/apod/ap200701.html\">地球自轉同齊</a> leh 踅。Tī <a href=\"https://i.ytimg.com/vi/17PkUsTVa7g/maxresdefault.jpg\">現代</a>，南天極附近無較光 ê 恆星，kah 北天極 (NCP) 無仝，伊附近有足光 ê <a href=\"https://apod.nasa.gov/apod/ap150602.html\">北極星</a>。若是 <a href=\"https://en.wikipedia.org/wiki/Celestial_pole#/media/File:Pole01-eng.jpg\">kā 十字架一 kah 十字架二 ê 連線延長</a>（差不多是 in ê 角距離 ê 4 到 7 倍），to̍h 會揣著<a href=\"https://youtu.be/ssQyxCijfr8\">小麥哲倫星雲</a>。伊是 tī 咱 ê 銀河系內底，一个足光 ê 衛星星系。南十字<a href=\"https://en.wikipedia.org/wiki/Asterism_(astronomy)\">星群</a> sī 南十字星座 ê 代表，in sī <a href=\"https://earthsky.org/favorite-star-patterns/the-southern-cross-signpost-of-southern-skies\">一陣真明顯 ê 星</a>，內底有四粒 iōng 目睭 to̍h 看會著 ê <a href=\"https://youtu.be/QcChCeX2VrY\">造父變星</a>。Tī 這張相片 ê 火山頭頂，看起來敢若 leh 衝烏煙 ê sī <a href=\"https://en.wikipedia.org/wiki/Coalsack_Nebula\">烏炭橐仔星雲</a>。倒爿頂懸彼區大 koh 紅 ê ，sī 當咧形成新恆星 ê <a href=\"https://apod.nasa.gov/apod/ap200505.html\">龍骨座</a>星雲。</div><div style=\"text-align: left;\"><br /></div><div><h3 style=\"text-align: left;\">[POJ] Tì-lī hóe-soaⁿ thâu-téng ê Lâm-si̍p-jī</h3><div style=\"text-align: left;\">Lí kám-ū khòaⁿ-kòe Lâm-si̍p-jī? I sī tē-kiû&nbsp;Lâm-puànn-kîu siāng ū-miâ ê sì lia̍p chhiⁿ. Chit-tiuⁿ siòng-phìⁿ sī chit-kò-goe̍h-chhe tī Tì-lī hip--ê. Lâm-si̍p-jī tú-á-hó tī po̍k-hoat ê Villarrica hóe-soaⁿ ê tò-pêng hip--ê. I sī tī lán Thài-iông-hē lāi-té, oa̍h-tōng-le̍k siāng kiông ê hóe-soaⁿ chi-it. Kā Lâm-si̍p-jī lāi-té siāng âng ê Si̍p-jī-kè it tùi siāng-kng ê Si̍p-jī-kè-jī liân--khì, chha-put-to to̍h ē chí-hiòng thiⁿ-téng siāng lâm ê só͘-chāi, Lâm-thian-ke̍k (SCP). Tī chit-ê só͘-chāi, só͘-ū ê hêng-chîⁿ khòaⁿ--khí-lâi to̍h kah tē-kiû chū-choán tâng-chê leh se̍h. Tī hiān-tāi, Lâm-thian-ke̍k hù-kūn bô khah-kng ê hêng-chîⁿ, kah Pak-thian-ke̍k (NCP) bô-kâng, i hù-kūn ū chiok-kng ê Pak-ke̍k-chhiⁿ. Nā-sī kā Si̍p-jī-kè it kah Si̍p-jī-kè jī ê liân-sòaⁿ iân-tn̂g (chha-put-to sī in ê kak-kū-lî ê sì kàu chhit pōe), to̍h ē chhōe-tio̍h Siò Be̍h-thiat-lûn seng-hûn. I sī tī lán-ê Gîn-hô-hē lāi-té, chi̍t-ê chiok-kng ê ūi-chhiⁿ seng-hē. Lâm-si̍p-jī seng-kûn sī Lâm-si̍p-jī seng-chō ê tāi-piáu, in sī chi̍t-tiuⁿ chin bêng-hián ê chhiⁿ, lāi-té ū sì-lia̍p iōng ba̍k-chiu to̍h khòaⁿ-ē-tio̍h ê Chō-hū-piàn-seng. Tī chit-tiuⁿ siòng-phìⁿ ê hóe-soaⁿ thâu-téng, khòaⁿ-khí-lâi ká-ná leh chhèng o͘-ian ê sī O͘-thòaⁿ-lok-á seng-hûn. Tò-pêng téng-koân hit-khu tòa koh âng ê, sī tn̂g-leh hêng-sêng sin-hêng-chhiⁿ ê Chûn-té-chō seng-hûn.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Tì-lī hué-suann thâu-tíng ê Lâm-si̍p-jī</h3><div style=\"text-align: left;\"><div>Lí kám-ū khuànn-kuè Lâm-si̍p-jī? I sī tē-kîu Lâm-puànn-kîu siāng ū-miâ ê sì lia̍p tshinn. Tsit-tiunn siòng-phìnn sī tsit-kò-gue̍h-tshe tī Tì-lī hip--ê. Lâm-si̍p-jī tú-á-hó tī po̍k-huat ê Villarrica hué-suann ê tò-pîng hip--ê. I sī tī lán Thài-iông-hē lāi-té, ua̍h-tōng-li̍k siāng kiông ê hué-suann tsi-it. Kā Lâm-si̍p-jī lāi-té siāng âng ê Si̍p-jī-kè it tuì siāng-kng ê Si̍p-jī-kè-jī liân--khì, tsha-put-to to̍h ē tsí-hiòng thinn-tíng siāng lâm ê sóo-tsāi, Lâm-thian-ki̍k (SCP). Tī tsit-ê sóo-tsāi, sóo-ū ê hîng-tsînn khuànn--khí-lâi to̍h kah tē-kîu tsū-tsuán tâng-tsê leh se̍h. Tī hiān-tāi, Lâm-thian-ki̍k hù-kūn bô khah-kng ê hîng-tsînn, kah Pak-thian-ki̍k (NCP) bô-kâng, i hù-kūn ū tsiok-kng ê Pak-ki̍k-tshinn. Nā-sī kā Si̍p-jī-kè it kah Si̍p-jī-kè jī ê liân-suànn iân-tn̂g (tsha-put-to sī in ê kak-kū-lî ê sì kàu tshit puē), to̍h ē tshuē-tio̍h Siò Be̍h-thiat-lûn sing-hûn. I sī tī lán-ê Gîn-hô-hē lāi-té, tsi̍t-ê tsiok-kng ê uī-tshinn sing-hē. Lâm-si̍p-jī sing-kûn sī Lâm-si̍p-jī sing-tsō ê tāi-piáu, in sī tsi̍t-tiunn tsin bîng-hián ê tshinn, lāi-té ū sì-lia̍p iōng ba̍k-tsiu to̍h khuànn-ē-tio̍h ê Tsō-hū-piàn-sing. Tī tsit-tiunn siòng-phìnn ê hué-suann thâu-tíng, khuànn-khí-lâi ká-ná leh tshìng oo-ian ê sī OO-thuànn-lok-á sing-hûn. Tò-pîng tíng-kuân hit-khu tuà koh âng ê, sī tn̂g-leh hîng-sîng sin-hîng-tshinn ê Tsûn-té-tsō sing-hûn.</div><div><br /></div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Southern Cross over Chilean Volcano&nbsp;</h3><div style=\"text-align: left;\">Have you ever seen the Southern Cross?\n\nThis famous four-star icon is best seen from Earth's Southern Hemisphere.\n\nThe featured image was taken last month in \n<a href=\"https://en.wikipedia.org/wiki/Chile\">Chile</a> and captures the \n<a href=\"https://www.constellation-guide.com/the-southern-cross/\">Southern Cross</a> \njust to the left of erupting \n<a href=\"https://youtu.be/gmZ1q9_Cdtg\">Villarrica</a>, \none of the most active \n<a href=\"https://en.wikipedia.org/wiki/Villarrica_(volcano)\">volcanos</a> in \n<a href=\"https://solarsystem.nasa.gov/solar-system/our-solar-system/overview/\">our Solar System</a>.  \n\nConnecting the reddest Southern Cross star \n<a rhef=\"https://en.wikipedia.org/wiki/Gacrux\">Gacrux</a> through the brightest star \n<a href=\"https://en.wikipedia.org/wiki/Acrux\"> Acrux</a> \npoints near the most southern location in the sky: the \n<a href=\"https://apod.nasa.gov/apod/ap210101.html\">South Celestial Pole</a> (SCP), \naround which all southern stars appear to spin \n<a href=\"https://apod.nasa.gov/apod/ap200701.html\">as the Earth turns</a>.\n\nIn <a href=\"https://i.ytimg.com/vi/17PkUsTVa7g/maxresdefault.jpg\">modern times</a>, no bright star resides near the SCP, \nunlike in the north where bright \n<a href=\"https://apod.nasa.gov/apod/ap150602.html\">Polaris</a> now appears near the NCP. \n\n<a href=\"https://en.wikipedia.org/wiki/Celestial_pole#/media/File:Pole01-eng.jpg\">Extending the Gacrux - Acrux line</a> still further \n(from about four to about seven times their angular separation) \nleads near the \n<a href=\"https://youtu.be/ssQyxCijfr8\">Small Magellanic Cloud</a>, \na bright satellite galaxy of our \n<a rhef=\"https://solarsystem.nasa.gov/resources/285/the-milky-way-galaxy/\">Milky Way Galaxy</a>. \n\nThe <a rhef=\"https://youtu.be/Bw9gLjEGJrw\">Southern Cross</a> \n<a href=\"https://en.wikipedia.org/wiki/Asterism_(astronomy)\">asterism</a> \ndominates the \n<a rhef=\"https://en.wikipedia.org/wiki/Crux\">Crux constellation</a>, a \n<a href=\"https://earthsky.org/favorite-star-patterns/the-southern-cross-signpost-of-southern-skies\">deeper array of stars</a> that includes four \n<a href=\"https://youtu.be/QcChCeX2VrY\">Cepheid variable stars</a> \nvisible to the unaided eye.\n\nJust above the volcano in the image, and looking like a dark plume, is the \n<a href=\"https://en.wikipedia.org/wiki/Coalsack_Nebula\">Coalsack Nebula</a>, \nwhile the large red star-forming \n<a href=\"https://apod.nasa.gov/apod/ap200505.html\">Carina</a> Nebula is visible on the upper left.&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">南十字/Lâm-si̍p-jī/Lâm-si̍p-jī/南十字/<span style=\"text-align: center;\">the Southern Cross</span></div><div style=\"text-align: left;\">南半球/Lâm-pòaⁿ-kiû/Lâm-puànn-kîu/南半球/Southern Hemisphere</div><div style=\"text-align: left;\">太陽系/Thài-iông-hē/Thài-iông-hē/太陽系/the Solar System</div><div style=\"text-align: left;\">十字架一/Si̍p-jī-kè it/Si̍p-jī-kè it/十字架一/Gacrux</div><div style=\"text-align: left;\">十字架二/Si̍p-jī-kè jī/Si̍p-jī-kè jī/十字架二/Acrux</div><div style=\"text-align: left;\">南天極/Lâm-thian-ke̍k/Lâm-thian-ki̍k/南天極/the&nbsp;South Celestial Pole (SCP)</div><div style=\"text-align: left;\">地球自轉/tē-kiû chū-choán/tē-kîu tsū-tsuán/地球自轉/Earth spin</div><div style=\"text-align: left;\">北天極/Pak-thian-ke̍k/Pak-thian-ki̍k/北天極/the North Celestial Pole (NCP)</div><div style=\"text-align: left;\">北極星/Pak-ke̍k-chhiⁿ/Pak-ki̍k-tshinn/北極星/Polaris</div><div style=\"text-align: left;\">角距離/kak-kū-lî/kak-kū-lî/角距離/angular seperation</div><div style=\"text-align: left;\">小麥哲倫星雲/Siò Be̍h-thiat-lûn seng-hûn/Siò Be̍h-thiat-lûn sing-hûn/小麥哲倫星雲/the Small Magellanic Cloud</div><div style=\"text-align: left;\">銀河系/Gîn-hô-hē/Gîn-hô-hē/銀河系/Milky Way Galaxy</div><div style=\"text-align: left;\">衛星星系/ūi-chhiⁿ seng-hē/uī-tshinn sing-hē/衛星星系/satellite galaxy&nbsp;</div><div style=\"text-align: left;\">南十字星群/Lâm-si̍p-jī seng-kûn/Lâm-si̍p-jī sing-kûn/南十字星群/the Southern Cross asterism</div><div style=\"text-align: left;\">南十字星座/Lâm-si̍p-jī-chō/Lâm-si̍p-jī-tsō/南十字星座/the Crux constellation</div><div style=\"text-align: left;\">造父變星/Chō-hū-piàn-seng/Tsō-hū-piàn-sing/造父變星/Cepheid variable stars</div><div style=\"text-align: left;\">烏炭橐仔星雲/O͘-thòaⁿ-lok-á-seng-hûn/OO-thuànn-lok-á-sing-hûn/煤袋星雲/Coalsack Nebula</div><div style=\"text-align: left;\">龍骨座星雲/Liông-kut-chō-seng-hûn/Liông-kut-tsō-sing-hûn/船底座星雲/Carina Nebula</div><div style=\"text-align: left;\"><div><div>船底座星雲/Chûn-té-chō-seng-hûn/Tsûn-té-tsō-sing-hûn/船底座星雲/Carina Nebula</div><div></div></div></div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/6468220108999170506/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjI5NzUyOTk1Cm9mZnNldDogMjg4MDAwMDAK\""
}
