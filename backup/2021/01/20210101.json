{
  "kind": "blogger#post",
  "id": "5639738177828357837",
  "blog": {
    "id": "7164950082555339749"
  },
  "published": "2021-01-01T23:50:00+08:00",
  "updated": "2021-02-06T18:40:08+08:00",
  "url": "http://apod-taigi.blogspot.com/2021/01/20210101.html",
  "selfLink": "https://blogger.googleapis.com/v3/blogs/7164950082555339749/posts/5639738177828357837",
  "title": "星系佮南天極 - 2021/01/01",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 1 月 1 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-a8VMbcdaICo/X_AacnLIPNI/AAAAAAAAAAo/6C_dPgXizA0OUgVcCgyPHSYCtQNNrDczwCLcBGAsYHQ/s1500/2020_12_16_Kujal_Jizni_Pol_1500px-3.jpeg\" style=\"margin-left: 1em; margin-right: 1em;\"><img border=\"0\" data-original-height=\"1500\" data-original-width=\"976\" height=\"640\" src=\"https://1.bp.blogspot.com/-a8VMbcdaICo/X_AacnLIPNI/AAAAAAAAAAo/6C_dPgXizA0OUgVcCgyPHSYCtQNNrDczwCLcBGAsYHQ/w416-h640/2020_12_16_Kujal_Jizni_Pol_1500px-3.jpeg\" width=\"416\" /></a></div><div style=\"text-align: center;\"><a href=\"https://apod.nasa.gov/apod/ap210101.html\">Galaxies and the South Celestial Pole</a></div><div style=\"text-align: center;\"><div><div>影像提供佮<a href=\"https://apod.nasa.gov/apod/lib/about_apod.html#srapply\">版權</a>：&nbsp;<a href=\"http://www.astronom.cz/horalek/?page_id=20\">Petr Horalek</a>, Josef Kujal</div><div>昨昏 ê 圖：<a href=\"https://apod-taigi.blogspot.com/2020/12/20201231.html\">轉返船 ê 痕跡</a></div><div><div>明仔載 ê 圖：<a href=\"https://apod-taigi.blogspot.com/2021/01/20210102.html\">21 世紀溼版翕相法翕 ê 月球</a></div></div></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 星系佮南天極</h3><div style=\"text-align: left;\">佇濟濟星跡影像內底，<a href=\"https://apod.nasa.gov/apod/ap120802.html\">南天極</a>佇南半球真簡單著會當揣著 。你若 kā 地球自轉軸對南爿伸長，著會佇南天 ê 星跡弓線 ê 中央揣著。佇這个深空南天 60 度闊 ê <a href=\"https://www.astronom.cz/horalek/?p=22285\">天星全景圖</a>，南天極 to̍h 佇中央附近，予足光 ê 星系佮南天 ê 寶石箍牢 ê 。佇這幅圖 ê 頂懸是咱 ê 銀河內底 ê 天星佮星雲。頂懸中央附近有一个叫做十字架一 ê 黃光巨星，佇<a href=\"https://apod.nasa.gov/apod/ap190426.html\">南十字座上面頂</a>。伊佮暗閣闊 ê 火炭袋仔星雲，藏佇十字架 ê 手骨倒爿。海山二佮發紅光 ê 船底座大星雲佇銀河盤仔倚正爿尾爍咧爍咧。佇這幅圖 ê 下面是大麥哲倫星雲佮小麥哲倫星雲，in 佇<a href=\"https://imagine.gsfc.nasa.gov/features/cosmic/nearest_galaxy_info.html\">銀河 ê 外口</a>，是銀河 ê 衛星星系。對十字架一通過南十字座尾溜 ê 藍光星十字架二畫一條線，會指向南天極。毋過實際上，伊到底佇綴？<a href=\"https://apod.nasa.gov/apod/image/2101/Milkyway_Musca_SPSackenheim1024Labr.jpg\">咱來看一下仔</a>南極星<a href=\"https://apod.nasa.gov/apod/ap180628.html\">南極座 σ</a> 。佮北極星來比，南極座 σ 離<a href=\"https://apod.nasa.gov/apod/ap061202.html\">南天極</a>猶閣有一度外遐爾遠。</div><div style=\"text-align: left;\"><br /></div><div style=\"text-align: left;\"><br /></div><div><h3 style=\"text-align: left;\">[POJ] Seng-hē kah Lâm-thian-ke̍k</h3><div style=\"text-align: left;\">Tī chōe-chōe chhiⁿ-jiah iáⁿ-siōng lāi-té, Lâm-thian-ke̍k tī Lâm-pòaⁿ-kiû chín kán-tan to̍h ē-tàng chhōe--tio̍h. Lí nā kā tē-kiû chū-choán-te̍k úi lâm-pêng chhun-tn̂g, to̍h ē tī lâm-thian ê chhiⁿ-jiah keng-sòaⁿ ê tiong-ng chhōe--tio̍h. Tī chi̍t-ê chhim-khong lâm-thian la̍k-cha̍p tō͘ khoah ê thiⁿ-chhiⁿ-choán-kéng-tô͘, Lâm-thian-ke̍k to̍h tī tiong-ng hù-kūn, hō͘ chiok-kng ê seng-hē kah lâm-thian ê pó-chio̍h kho͘-tiâu-ê. Tī chi̍t-pak-tô͘ ê téng-koân sī lán ê Gîn-hô lāi-té ê thiⁿ-chheⁿ kah seng-hûn. Téng-koân tiong-ng hù-kūn ū chi̍t-ê kiò-chò Si̍p-jī-kè it ê n̂g-kng kū-chhiⁿ, tī Lâm-si̍p-jī-chō siōng bīn-téng. I kah àm-koh-khoah ê Hóe-thòaⁿ tē-á seng-hûn, chhàng tī si̍p-jī-kè ê chhiú-kut tò-pêng. Hái-san-jī kah hoat-âng-kng ê Chûn-té-chō tōa-seng-hûn tī Gîn-hô pôaⁿ-á óa chiàⁿ-pêng-bóe sih-leh-sih-leh. Tī chi̍t-pak tô͘ ê ē-bīn sī Tōa Be̍h-thiat-lûn seng-hûn kah Sió Be̍h-thiat-lûn seng-hûn, in tī Gîn-hô gōa-kháu, sī Gîn-hô ê ūi-chhiⁿ seng-hē. Tùi Si̍p-jī-kè it thong-kòe Lâm-si̍p-jī-chō bé-liu ê lâm-kng-chhiⁿ Si̍p-jī-kè jī ōe chi̍t-tiâu-sòaⁿ, ē chí-hiòng Lâm-thian-ke̍k. M̄-koh si̍t-chè-siōng, i tàu-té tī tòe? Lán lâi khòaⁿ chi̍t-ē-á Lâm-ke̍k-chhiⁿ Lâm-ke̍k-chō sí-ko̍h-mah. Kah Pak-ke̍k-chhiⁿ lâi pí, Lâm-ke̍k-chō σ iáu-koh-ū chi̍t-tō͘ hiah-nī hn̄g.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Sing-hē kah Lâm-thian-ki̍k</h3><div style=\"text-align: left;\">Tī tsuē-tsuē tshinn-jiah iánn-siōng lāi-té, Lâm-thian-ki̍k tī Lâm-puànn-kîu tsín kán-tan to̍h ē-tàng tshuē--tio̍h. Lí nā kā tē-kîu tsū-tsuán-ti̍k uí lâm-pîng tshun-tn̂g, to̍h ē tī lâm-thian ê tshinn-jiah king-suànn ê tiong-ng tshuē--tio̍h. Tī tsi̍t-ê tshim-khong lâm-thian la̍k-tsa̍p tō͘ khuah ê thinn-tshinn-tsuán-kíng-tô͘, Lâm-thian-ki̍k to̍h tī tiong-ng hù-kūn, hō͘ tsiok-kng ê sing-hē kah lâm-thian ê pó-tsio̍h kho͘-tiâu-ê. Tī tsi̍t-pak-tô͘ ê tíng-kuân sī lán ê Gîn-hô lāi-té ê thinn-tshenn kah sing-hûn. Tíng-kuân tiong-ng hù-kūn ū tsi̍t-ê kiò-tsò Si̍p-jī-kè it ê n̂g-kng kū-tshinn, tī Lâm-si̍p-jī-tsō siōng bīn-tíng. I kah àm-koh-khuah ê Hué-thuànn tē-á sing-hûn, tshàng tī si̍p-jī-kè ê tshíu-kut tò-pîng. Hái-san-jī kah huat-âng-kng ê Tsûn-té-tsō tuā-sing-hûn tī Gîn-hô puânn-á uá tsiànn-pîng-bué sih-leh-sih-leh. Tī tsi̍t-pak tô͘ ê ē-bīn sī Tuā Be̍h-thiat-lûn sing-hûn kah Sió Be̍h-thiat-lûn sing-hûn, in tī Gîn-hô guā-kháu, sī Gîn-hô ê uī-tshinn sing-hē. Tuì Si̍p-jī-kè it thong-kuè Lâm-si̍p-jī-tsō bé-liu ê lâm-kng-tshinn Si̍p-jī-kè jī uē tsi̍t-tiâu-suànn, ē tsí-hiòng Lâm-thian-ki̍k. M̄-koh si̍t-tsè-siōng, i tàu-té tī tuè? Lán lâi khuànn tsi̍t-ē-á Lâm-ki̍k-tshinn Lâm-ki̍k-tsō sí-ko̍h-mah. Kah Pak-ki̍k-tshinn lâi pí, Lâm-ki̍k-tsō σ iáu-koh-ū tsi̍t-tō͘ hiah-nī hn̄g.</div></div><div style=\"text-align: left;\"><br /></div><div style=\"text-align: left;\"><h3>[English]&nbsp;Galaxies and the South Celestial Pole&nbsp;</h3><div><b> </b> \n\n<a href=\"https://apod.nasa.gov/apod/ap120802.html\">The South Celestial Pole</a>\nis easy to spot in star trail images of the southern sky.\n\nThe extension of Earth's axis of rotation to the south, it's\nat the center of all the southern star trail arcs.\n\n<a href=\"https://www.astronom.cz/horalek/?p=22285\">In this starry panorama</a>\nstreching about 60 degrees across deep southern skies\nthe South Celestial Pole is somewhere near the middle though,\nflanked by bright galaxies and southern celestial gems.\n\nAcross the top of the frame are the stars and nebulae along the plane\nof our own Milky Way Galaxy.\n\nGamma Crucis, a yellowish giant star\n<a href=\"https://apod.nasa.gov/apod/ap190426.html\">heads the Southern Cross</a> near top\ncenter, with the dark expanse of the Coalsack nebula tucked under the\ncross arm on the left.\n\nEta Carinae and the reddish glow of the Great Carina Nebula shine along\nthe galactic plane near the right edge.\n\nAt the bottom are the Large and Small Magellanic clouds,\n<a href=\"https://imagine.gsfc.nasa.gov/features/cosmic/nearest_galaxy_info.html\">external galaxies</a>\nin their own right and satellites of the mighty Milky Way.\n\nA line from Gamma Crucis through the blue star at the bottom of the\nsouthern cross, Alpha Crucis, points toward the South Celestial Pole,\nbut where exactly is it?\n\n<a href=\"https://apod.nasa.gov/apod/image/2101/Milkyway_Musca_SPSackenheim1024Labr.jpg\">Just look</a>\nfor south pole star\n<a href=\"https://apod.nasa.gov/apod/ap180628.html\">Sigma Octantis</a>.\n\nAnalog to Polaris the north pole star,\nSigma Octantis is little over one degree fom the\n<a href=\"https://apod.nasa.gov/apod/ap061202.html\">the South Celestial pole</a>.&nbsp;&nbsp;</div></div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">星系/seng-hē/seng-hē/星系/galaxies</div><div style=\"text-align: left;\">南天極/Lâm-thian-ke̍k/Lâm-thian-ki̍k/南天極/the South Celestial Pole&nbsp;</div><div style=\"text-align: left;\">星跡/chhiⁿ-jiah/tshinn-jiah/星軌/<span style=\"text-align: center;\">star trail</span></div><div style=\"text-align: left;\">南半球/Lâm-pòaⁿ-kiû/Lâm-puànn-kîu/南半球/the South Hemisphere</div><div style=\"text-align: left;\">自轉軸/chū-choán-te̍k/tsū-tsuán-ti̍k/自轉軸/<span style=\"text-align: center;\">axis of rotation</span></div><div style=\"text-align: left;\">弓線/keng-sòaⁿ/king-suànn/弧線/arc</div><div style=\"text-align: left;\">銀河盤仔/Gîn-hô poân-á/Gîn-hô puân-á/銀河盤面/Galactic plane</div><div style=\"text-align: left;\">十字架一/Si̍p-jī-kè it/Si̍p-jī-kè it/十字架一/<span style=\"text-align: center;\">Gamma Crucis</span></div><div style=\"text-align: left;\">黃光巨星/n̂g-kng kū-chhiⁿ/n̂g-kng kū-tshinn/黃巨星/<span style=\"text-align: center;\">yellowish giant star</span></div><div style=\"text-align: left;\"><div>南十字座/Lâm-si̍p-jī chō/Lâm-si̍p-jī tsō/南十字座/the Southern Cross</div></div><div style=\"text-align: left;\">火炭袋仔星雲/Hóe-thòaⁿ tē-á chhiⁿ-hûn/Hué-thuànn tē-á tshinn-hûn/煤袋星雲/Coalsack Nebula</div><div style=\"text-align: left;\">海山二/Hái-sán jī/Hái-sán jī/海山二/Eta Carinae</div><div style=\"text-align: left;\"><div>船底座大星雲/Chûn-té-chō tōa-chhiⁿ-hûn/Tsûn-té-tsō tuā-tshinn-hûn/船底座大星雲/the Great Carina Nebula</div></div><div style=\"text-align: left;\">大麥哲倫星雲/Tōa Be̍h-thiat-lûn chhiⁿ-hûn/Tuā Be̍h-thiat-lûn tshinn-hûn/大麥哲倫星雲/<span style=\"text-align: center;\">the Large Magellanic clouds</span></div><div style=\"text-align: left;\">小麥哲倫星雲/Sió Be̍h-thiat-lûn chhiⁿ-hûn/Sió Be̍h-thiat-lûn tshinn-hûn/小麥哲倫星雲/<span style=\"text-align: center;\">the Small Magellanic clouds</span></div><div style=\"text-align: left;\">十字架二/Si̍p-jī-kè jī/Si̍p-jī-kè jī/十字架二/Alpha Crucis</div><div style=\"text-align: left;\">南極星/Lâm-ke̍k-chhiⁿ/Lâm-ki̍k-tshinn/南極星/the South Celestial pole</div><div style=\"text-align: left;\">南極座 σ /Lâm-ke̍k-chō sí-ko̍h-mah/Lâm-ki̍k-tsō sí-ko̍h-mah/南極座 σ /Sigma Octantis</div><div style=\"text-align: left;\">北極星/Pak-ke̍k-chhiⁿ/Pak-ki̍k-tshinn/北極星/the North Celestial pole</div><div style=\"text-align: left;\"><br /></div><div style=\"text-align: left;\"><br /></div><div style=\"text-align: left;\"><div style=\"text-align: left;\"><b>=== 啥物是 APOD ===</b></div><div style=\"text-align: left;\"><b><br /></b></div><div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/5639738177828357837/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjA4MDA4ODMwCm9mZnNldDogMjg4MDAwMDAK\""
}
