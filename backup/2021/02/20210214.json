{
  "kind": "blogger#post",
  "id": "8219092218034927905",
  "blog": {
    "id": "7164950082555339749"
  },
  "published": "2021-02-14T13:00:00+08:00",
  "updated": "2021-02-14T13:00:00+08:00",
  "url": "http://www.apod.tw/2021/02/20210214.html",
  "selfLink": "https://blogger.googleapis.com/v3/blogs/7164950082555339749/posts/8219092218034927905",
  "title": "有長花柄 ê 玫瑰星雲 - 2021/02/14",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 14 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-vrYIoiJvPcE/YCaYk7sUx5I/AAAAAAAAAJs/gmGiNWniw88i9oqSTtdeEQ2MPrAM6Yn0gCLcBGAsYHQ/s1461/rosette_BlockPuckett_960.jpg\" imageanchor=\"1\" style=\"margin-left: 1em; margin-right: 1em;\"><img border=\"0\" data-original-height=\"1461\" data-original-width=\"960\" height=\"640\" src=\"https://1.bp.blogspot.com/-vrYIoiJvPcE/YCaYk7sUx5I/AAAAAAAAAJs/gmGiNWniw88i9oqSTtdeEQ2MPrAM6Yn0gCLcBGAsYHQ/w420-h640/rosette_BlockPuckett_960.jpg\" width=\"420\" /></a></div><div style=\"text-align: center;\"><a href=\"https://apod.nasa.gov/apod/ap210214.html\"> Long Stem Rosette Nebula</a></div><div style=\"text-align: center;\"><div><div>影像提供 kah&nbsp;版權：<a href=\"https://www.adamblockphotos.com/\">Adam Block</a> &amp; <a href=\"http://www.cometwatch.com/\">Tim Puckett</a></div><div>昨昏 ê 圖：</div></div><div>明仔載 ê 圖：unusual sun pillar</div><div><br /></div><div>Ti 宇宙內底走跳：<a href=\"http://apod.nasa.gov/apod/random_apod.html\">APOD 亂數產生器</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 有長花柄 ê 玫瑰星雲</h3><div style=\"text-align: left;\"><a href=\"https://en.wikipedia.org/wiki/Rosette_Nebula\">玫瑰星雲</a>若是<a href=\"https://www.bartleby.com/100/138.28.22.html\">號做</a>別个名，敢閣會遮爾甜？Tī 這个真普通 ê <a href=\"https://en.wikipedia.org/wiki/New_General_Catalogue\">新通用目錄 (New General Catalog)</a> 內底，to̍h kā 叫做 <a href=\"http://www.google.com/images?hl=en&amp;biw=1024&amp;bih=974&amp;gbv=2&amp;tbs=isch%3A1&amp;sa=1&amp;q=%2Bsite%3Aapod.nasa.gov+Rosette&amp;aq=f&amp;aqi=&amp;aql=&amp;oq=\">NGC 2237</a>。 毋閣猶是無法度掩崁<a href=\"http://www.caelumobservatory.com/gallery/rosetteabtp.shtml\">這个</a><a href=\"https://apod.nasa.gov/apod/emission_nebulae.html\">發射星雲</a> ê 華麗面容。伊 to̍h tī 這張影像 ê 頂面，tī 發光 ê 水素氣體形成 ê <a href=\"https://www.rd.com/article/roses-popular-valentines-day/\">長花柄</a> ê 頂懸。Tī 這个星雲內底有一个<a href=\"https://apod.nasa.gov/apod/open_clusters.html\">開放星團</a> <a href=\"https://apod.nasa.gov/apod/ap000822.html\">NGC 2244</a>，內底有光 koh 少年 ê 恆星。遮 ê 恆星是 <a href=\"https://ui.adsabs.harvard.edu/abs/1993ApJ...414..664K/abstract\">400 萬年前</a> tī 星雲內底形成 ê 。In ê <a href=\"https://apod.nasa.gov/apod/ap000318.html\">恆星風</a> kā 星雲中央歕出一个閬空，去予<a href=\"https://apod.nasa.gov/apod/ap030706.html\">塗粉</a> kah 氣體包 tī 內底。星團內底高溫 ê 恆星發出 ê <a href=\"https://science.nasa.gov/ems/10_ultravioletwaves\">紫外光</a>，予邊仔 ê 星雲<a href=\"http://www.youtube.com/watch?v=0brmw8sP-Js\">發光</a>。這个<a href=\"https://apod.nasa.gov/apod/ap000111.html\">玫瑰星雲</a>差不多有 100 <a href=\"https://www.grc.nasa.gov/www/k-12/Numbers/Math/Mathematical_Thinking/how_long_is_a_light_year.htm\">光年</a>闊，tī <a href=\"https://ui.adsabs.harvard.edu/abs/2000A%26A...358..553H/abstract\">差不多 5000 光年遠</a> ê 所在。你會當用小望遠鏡 tùi 麒麟<a href=\"http://www.astro.wisc.edu/~dolan/constellations/extra/constellations.html\">星座</a>（<a href=\"http://chandra.harvard.edu/photo/constellations/monoceros.html\">麒麟座</a>）ê 方向去看 to̍h 看會著。</div><div style=\"text-align: left;\"><br /></div><div><h3 style=\"text-align: left;\">[POJ] Tn̂g-hoe-pèⁿ ê Mûi-kùi-seng-hûn</h3><div style=\"text-align: left;\">Mûi-kùi-seng-hûn&nbsp;nā-sī hō chò pa̍t-ê-miâ, kám koh-ē chiah-nī tiⁿ? Tī chit-ê chin phó͘-thong ê Sin-thong-iōng-bo̍k-lo̍k (New General Catalog) lāi-té, to̍h kā kiò-chò NGC jī-jī-sam-chhit. M̄-koh iáu-sī bô-hoat-tō͘ am-khàm chit-ê hoat-siā-seng-hûn&nbsp;ê hôa-lē bīn-iông. I to̍h tī chit-tiuⁿ iáⁿ-siōng ê téng-bīn, tī hoat-kng ê chúi-sò͘-khì-thé hêng-sêng ê tn̂g hoe-pèⁿ ê téng-koân. Tī chit-ê seng-hûn&nbsp;lāi-té ū chi̍t-ê Khai-hòng-seng-thoân NGC jī-jī-sù-sù, lāi-té ū kng koh siàu-liân ê hêng-chhiⁿ. Chia--ê hêng-chhiⁿ sī sì-pah bān nî chêng tī seng-hûn&nbsp;lāi-té hêng-sêng--ê. In ê hêng-chhiⁿ-hong kā seng-hûn tiong-ng pûn-chhut chi̍t-ê làng-khang, khì hō͘ thô͘-hún kah khì-thé pau-tī lāi-té. Seng-thoân lāi-té ko-un ê hêng-chhiⁿ hoat--chhut-ê chi-gōa-kng, hō͘ piⁿ-á ê seng-hûn hoat-kng. Chit-ê Mûi-kùi-seng-hûn chha-put-to ū chi̍t-pah kng-nî khoah, tī chha-put-to gō͘-chheng kng-nî hn̄g ê só͘-chāi. Lí ē-tàng iōng sió bōng-oán-kiàⁿ tùi Kî-lîn-seng-chō (Kî-lîn-chō) ê hong-hiòng khì-khòaⁿ to̍h khòaⁿ-ē-tio̍h.</div></div><div style=\"text-align: left;\"><br /></div><div><h3 style=\"text-align: left;\">[KIP] Tn̂g-hue-pènn ê Muî-kuì-sing-hûn</h3><div style=\"text-align: left;\"><div>Muî-kuì-sing-hûn nā-sī hō tsò pa̍t-ê-miâ, kám koh-ē tsiah-nī tinn? Tī tsit-ê tsin phóo-thong ê Sin-thong-iōng-bo̍k-lo̍k (New General Catalog) lāi-té, to̍h kā kiò-tsò NGC jī-jī-sam-tshit. M̄-koh iáu-sī bô-huat-tōo am-khàm tsit-ê huat-siā-sing-hûn ê huâ-lē bīn-iông. I to̍h tī tsit-tiunn iánn-siōng ê tíng-bīn, tī huat-kng ê tsuí-sòo khì-thé hîng-sîng ê tn̂g hue-pènn ê tíng-kuân. Tī tsit-ê sing-hûn lāi-té ū tsi̍t-ê Khai-hòng-sing-thuân NGC jī-jī-sù-sù, lāi-té ū kng koh siàu-liân ê hîng-tshinn. Tsia--ê hîng-tshinn sī sì-pah bān nî tsîng tī sing-hûn lāi-té hîng-sîng--ê. In ê hîng-tshinn-hong kā sing-hûn tiong-ng pûn-tshut tsi̍t-ê làng-khang, khì hōo thôo-hún kah khì-thé pau-tī lāi-té. Sing-thuân lāi-té ko-un ê hîng-tshinn huat--tshut-ê tsi-guā-kng, hōo pinn-á ê sing-hûn huat-kng. Tsit-ê Muî-kuì-sing-hûn tsha-put-to ū tsi̍t-pah kng-nî khuah, tī tsha-put-to gōo-tshing kng-nî hn̄g ê sóo-tsāi. Lí ē-tàng iōng sió bōng-uán-kiànn tuì Kî-lîn-sing-tsō (Kî-lîn-tsō) ê hong-hiòng khì-khuànn to̍h khuànn-ē-tio̍h.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Long Stem Rosette Nebula&nbsp;</h3><div style=\"text-align: left;\">Would the\n<a href=\"https://en.wikipedia.org/wiki/Rosette_Nebula\">Rosette Nebula</a> \nby any other\n<a href=\"https://www.bartleby.com/100/138.28.22.html\">name</a> <i>look</i> as sweet?\n\nThe bland <a href=\"https://en.wikipedia.org/wiki/New_General_Catalogue\">New General Catalog</a>\ndesignation of <a href=\"http://www.google.com/images?hl=en&amp;biw=1024&amp;bih=974&amp;gbv=2&amp;tbs=isch%3A1&amp;sa=1&amp;q=%2Bsite%3Aapod.nasa.gov+Rosette&amp;aq=f&amp;aqi=&amp;aql=&amp;oq=\">NGC 2237</a> doesn't appear to diminish the appearance of \n<a href=\"http://www.caelumobservatory.com/gallery/rosetteabtp.shtml\">this</a> \nflowery <a href=\"https://apod.nasa.gov/apod/emission_nebulae.html\">emission nebula</a>, \nat the top of the image, atop a \n<a href=\"https://www.rd.com/article/roses-popular-valentines-day/\">long stem</a> of glowing hydrogen gas.\n\nInside the nebula lies an\n<a href=\"https://apod.nasa.gov/apod/open_clusters.html\">open cluster</a>\nof bright young stars designated\n<a href=\"https://apod.nasa.gov/apod/ap000822.html\">NGC 2244</a>.\n\nThese stars\n<a href=\"https://ui.adsabs.harvard.edu/abs/1993ApJ...414..664K/abstract\">formed about four million years ago</a> from the nebular\nmaterial and their\n<a href=\"https://apod.nasa.gov/apod/ap000318.html\">stellar winds</a> are clearing a hole in the nebula's center,\ninsulated by a layer of <a href=\"https://apod.nasa.gov/apod/ap030706.html\">dust</a> and hot gas.\n\n<a href=\"https://science.nasa.gov/ems/10_ultravioletwaves\">Ultraviolet light</a> from the\nhot cluster stars causes the surrounding nebula to\n<a href=\"http://www.youtube.com/watch?v=0brmw8sP-Js\">glow</a>.\n\nThe <a href=\"https://apod.nasa.gov/apod/ap000111.html\">Rosette Nebula</a> spans about 100\n<a href=\"https://www.grc.nasa.gov/www/k-12/Numbers/Math/Mathematical_Thinking/how_long_is_a_light_year.htm\">light-years</a> across, lies\n<a href=\"https://ui.adsabs.harvard.edu/abs/2000A%26A...358..553H/abstract\">about 5000 light-years away</a>,\nand can be seen with a small telescope towards the <a href=\"http://www.astro.wisc.edu/~dolan/constellations/extra/constellations.html\">constellation</a> of\nthe Unicorn (<a href=\"http://chandra.harvard.edu/photo/constellations/monoceros.html\">Monoceros</a>).&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【玫瑰星雲】Mûi-kùi-seng-hûn/Mûi-kùi-sing-hûn/玫瑰星雲/Rosette Nebula</div><div style=\"text-align: left;\">【新通用目錄】Sin-thong-iōng-bo̍k-lo̍k/Sin-thong-iōng-bo̍k-lo̍k/新通用目錄/New General Catalog (NGC)</div><div style=\"text-align: left;\">【發射星雲】hoat-siā-seng-hûn/huat-siā-sing-hûn/發射星雲/emission nebular</div><div style=\"text-align: left;\">【水素】chúi-sò͘/tsuí-sòo//hydrogen</div><div style=\"text-align: left;\">【開放星團】khai-hòng-seng-thoân/khai-hòng-sing-thuân/開放星團/open cluster</div><div style=\"text-align: left;\">【恆星風】hêng-chhiⁿ-hong/hîng-tshinn-hong/恆星風/stellar wind</div><div style=\"text-align: left;\">【紫外光】chi-gōa-kng/tsi-guā-kng/紫外光/Ultraviolet light</div><div style=\"text-align: left;\">【麒麟星座】Kî-lîn ê seng-chō/Kî-lîn ê sing-tsō/麒麟星座/constellation of the Unicorn</div><div style=\"text-align: left;\"><div>【麒麟座】Kî-lîn-chō/Kî-lîn-tsō/麒麟座/Monoceros</div><div><br /></div><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/8219092218034927905/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzMjc4ODAwNzQ4Cm9mZnNldDogMjg4MDAwMDAK\""
}
