{
  "kind": "blogger#post",
  "id": "5799549655032255069",
  "blog": {
    "id": "7164950082555339749"
  },
  "published": "2021-02-15T13:00:00+08:00",
  "updated": "2021-02-18T10:30:55+08:00",
  "url": "http://www.apod.tw/2021/02/20210215.html",
  "selfLink": "https://blogger.googleapis.com/v3/blogs/7164950082555339749/posts/5799549655032255069",
  "title": "登陸火星：驚惶七分鐘 - 2021/02/15",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 15 日</div><div style=\"text-align: center;\"><iframe frameborder=\"0\" height=\"270\" src=\"https://youtube.com/embed/Ki_Af_o9Q9s\" width=\"480\"></iframe></div><div style=\"text-align: center;\"><div><a href=\"https://apod.nasa.gov/apod/ap210215.html\"> Landing on Mars: Seven Minutes of Terror</a></div><div><div>影片提供：<a href=\"https://www.nasa.gov/\">NASA</a>, <a href=\"http://www.jpl.nasa.gov/\">JPL</a></div><div>昨昏 ê 圖：<a href=\"https://www.apod.tw/2021/02/20210214.html\">有長花柄 ê 玫瑰星雲</a>&nbsp;</div></div><div>明仔載 ê 圖：<a href=\"https://www.apod.tw/2021/02/20210216.html\">毅力號：七分鐘到火星</a></div><div><br /></div><div>新消息：<a href=\"https://mars.nasa.gov/mars2020/timeline/landing/watch-online/\">NASA 毅力號登錄火星新聞報導</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 登陸火星：驚惶七分鐘</h3><div style=\"text-align: left;\">Ùi 這禮拜四（2021 年 2 月 18）開始，火星可能 to̍h 會加一台<a href=\"https://mars.nasa.gov/mars2020/spacecraft/rover/\">足厲害 ê 機器人探險家</a>矣！毋閣，in mā 有可能會變做一堆<a href=\"https://youtu.be/nifdpFOY1FQ\">新 ê 糞埽</a>。這 to̍h 愛看 <a href=\"https://mars.nasa.gov/mars2020/\">火星 2020 任務</a>，是毋是有法度 tī 到火星新厝 ê</div><div style=\"text-align: left;\">幾若分鐘內登陸成功，而且閣 kā <a href=\"https://www.jpl.nasa.gov/videos/7-minutes-to-mars-nasas-perseverance-rover-attempts-most-dangerous-landing-yet\">毅力號探測車安搭好勢</a>，予伊會當正常運作。毋免講，這是 tī 紅色行星面頂上複雜 ê 登陸任務。伊 ê <a href=\"https://www.jpl.nasa.gov/videos/7-minutes-to-mars-nasas-perseverance-rover-attempts-most-dangerous-landing-yet\">連紲精密校正 ê 登陸模式</a>，包括一个<a href=\"https://apod.nasa.gov/apod/ap110731.html\">隔熱枋</a>、降落傘、幾若擺 ê 火箭演習、kah 一个特別 ê 自動駕駛設備，號做<a href=\"https://blogs.scientificamerican.com/guest-blog/sky-crane-how-to-land-curiosity-on-the-surface-of-mars/\">天空吊車</a>。拜四（2 月 18）ê「<a href=\"https://mars.nasa.gov/resources/20049/challenges-of-getting-to-mars-curiositys-seven-minutes-of-terror/\">驚惶七分鐘</a>」sī 呼應 2012 年火星任務<a href=\"https://apod.nasa.gov/apod/ap120818.html\">好奇號探測車</a> ê 登陸，to̍h tī <a href=\"https://youtu.be/Ki_Af_o9Q9s\">這个影片</a>內底看會著。若是有成功，這台 <a href=\"https://www.jpl.nasa.gov/news/nasas-mars-perseverance-rover-gets-its-sample-handling-system\">kah 車平大台 ê 毅力號探測車</a> to̍h 會停 tī <a href=\"https://solarsystem.nasa.gov/planets/mars/overview/\">火星</a> ê 表面。紲落來 to̍h 會當開始探索 <a href=\"https://en.wikipedia.org/wiki/Jezero_(crater)\">Jezero 石坑</a>，看這个看起來敢若袂生 ê 世界，是毋是 tī 過去、這馬、猶是未來，一个適合<a href=\"https://www.pbs.org/wgbh/nova/article/does-mars-have-life/\">生物</a><a href=\"https://mars.nasa.gov/mars2020/mission/science/objectives/\">徛家</a>&nbsp;ê 所在。雖然講有幾若个媒體攏會報導這擺 ê <a href=\"https://mars.nasa.gov/mars2020/timeline/landing/watch-online/\">登陸</a>，上完整 ê 登陸內容猶是愛 tī <a href=\"https://www.nasa.gov/multimedia/nasatv/index.html#public\">NASA 頻道</a>&nbsp;ê 網路直播才看會著。</div><div style=\"text-align: left;\"><br /></div><div><h3 style=\"text-align: left;\">[POJ] Teng-lio̍k Hóe-chhiⁿ: Kiaⁿ-hiâⁿ chhi̍t hun-cheng</h3><div style=\"text-align: left;\">Ùi chit-lé-pài khai-sí (jī-khòng-jī-it nî jī goe̍h cha̍p-poeh) khai-sí, Hóe-chhiⁿ khó-lêng to̍h ē ke chi̍t-tâi chiok lī-hāi ê ke-khì-lâng thàm-hiám-ka ah! M̄-koh, in mā ū-khó-lêng ē piàn-chò chi̍t-tui sin--ê pùn-sò. Che to̍h ài khòaⁿ Hóe-chhiⁿ jī-khòng-jī-khòng jīm-bū, sī-mu-sī ū-hoat-tō͘ tī kàu Hóe-chhiⁿ sin-chhù ê kúi-ā hun-cheng lāi teng-lio̍k-sêng-kong, jî-chhiáⁿ koh kā Gē-le̍k-hō thàm-chhek-chhia an-tah hó-sè, hō͘ i ē-tàng chèng-siông ūn-chok. M̄-bián-kóng, che-sī tī âng-sek kiâⁿ-chhiⁿ bīn-téng siāng ho̍k-cha̍p ê teng-lio̍k jīm-bū. I ê liân-sòa-cheng-bi̍t-kàu-chèng ê teng-lio̍k-bô͘-sek, pau-koah chi̍t-ê keh-jia̍t-pang, kàng-lo̍h-sòaⁿ, kúi-ā pái ê hóe-chìⁿ ián-si̍p, kah chi̍t-ê te̍k-pia̍t ê chū-tōng-kà-sú-siat-pī, hō-chò Thian-khong-tiàu-chhia. Pài-sì (jī goe̍h cha̍p-poeh) ê \"Kiaⁿ-hiâⁿ chhi̍t hun-cheng\" sī ho͘-èng jī-khòng-it-jī nî Hóe-chhiⁿ-jīm-bū Hòⁿ-kî-hō thàm-chhek-chhia ê teng-lio̍k, to̍h tī chit-ê iáⁿ-phìⁿ lāi-té khòaⁿ-ē-tio̍h. Nā-sī ū sêng-kong, chit-tâi kah chhia pêⁿ-tōa-tâi ê Gē-le̍k-hō thàm-chhek-chhia to̍h ē thêng tī Hóe-chhiⁿ piáu-bīn. Sòa-lo̍h-lâi to̍h ē-tàng khai-sí thàm-soh Jezero chio̍h-kheⁿ, khòaⁿ chit-ê khòaⁿ--khí-lâi ká-ná bē-siⁿ ê sè-kài, sī-m̄-sī tī kòe-khì, chit-má, iáu-sī bī-lâi, chi̍t-ê sek-ha̍p seng-bu̍t khiā-ke ê só͘-chāi. Sui-jiân-kóng ū kúi-ā-ê mûi-thé lóng-ē pò-tō chit-pái ê teng-lio̍k, siāng oân-chéng ê teng-lio̍k-lōe-iông iáu-sī ài tī NASA pîn-tō ê bāng-lō͘ ti̍t-pò chiah khòaⁿ-ē-tio̍h.</div></div><div style=\"text-align: left;\"><br /></div><div><h3 style=\"text-align: left;\">[KIP] Ting-lio̍k Hué-tshinn: Kiann-hiânn tshi̍t hun-tsing</h3><div style=\"text-align: left;\"><div>Uì tsit-lé-pài khai-sí (jī-khòng-jī-it nî jī gue̍h tsa̍p-pueh) khai-sí, Hué-tshinn khó-lîng to̍h ē ke tsi̍t-tâi tsiok lī-hāi ê ke-khì-lâng thàm-hiám-ka ah! M̄-koh, in mā ū-khó-lîng ē piàn-tsò tsi̍t-tui sin--ê pùn-sò. Tse to̍h ài khuànn Hué-tshinn jī-khòng-jī-khòng jīm-bū, sī-mu-sī ū-huat-tōo tī kàu Hué-tshinn sin-tshù ê kuí-ā hun-tsing lāi&nbsp;ting-lio̍k-sîng-kong, jî-tshiánn koh kā Gē-li̍k-hō thàm-tshik-tshia an-tah hó-sè, hōo i ē-tàng tsìng-siông ūn-tsok. M̄-bián-kóng, tse-sī tī âng-sik kiânn-tshinn bīn-tíng siāng ho̍k-tsa̍p ê ting-lio̍k jīm-bū. I ê liân-suà-tsing-bi̍t-kàu-tsìng ê ting-lio̍k-bôo-sik, pau-kuah tsi̍t-ê keh-jia̍t-pang, kàng-lo̍h-suànn, kuí-ā pái ê hué-tsìnn ián-si̍p, kah tsi̍t-ê ti̍k-pia̍t ê tsū-tōng-kà-sú-siat-pī, hō-tsò Thian-khong-tiàu-tshia. Pài-sì (jī gue̍h tsa̍p-pueh) ê \"Kiann-hiânn tshi̍t hun-tsing\" sī hoo-ìng jī-khòng-it-jī nî Hué-tshinn-jīm-bū Hònn-kî-hō thàm-tshik-tshia ê ting-lio̍k, to̍h tī tsit-ê iánn-phìnn lāi-té khuànn-ē-tio̍h. Nā-sī ū sîng-kong, tsit-tâi kah tshia pênn-tuā-tâi ê Gē-li̍k-hō thàm-tshik-tshia to̍h ē thîng tī Hué-tshinn piáu-bīn. Suà-lo̍h-lâi to̍h ē-tàng khai-sí thàm-soh Jezero tsio̍h-khenn, khuànn tsit-ê khuànn--khí-lâi ká-ná bē-sinn ê sè-kài, sī-m̄-sī tī kuè-khì, tsit-má, iáu-sī bī-lâi, tsi̍t-ê sik-ha̍p sing-bu̍t khiā-ke ê sóo-tsāi. Sui-jiân-kóng ū kuí-ā-ê muî-thé lóng-ē pò-tō tsit-pái ê ting-lio̍k, siāng uân-tsíng ê ting-lio̍k-luē-iông iáu-sī ài tī NASA pîn-tō ê bāng-lōo ti̍t-pò tsiah khuànn-ē-tio̍h.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Landing on Mars: Seven Minutes of Terror&nbsp;</h3><div style=\"text-align: left;\"><b></b>Starting Thursday, there may be an \n<a href=\"https://mars.nasa.gov/mars2020/spacecraft/rover/\">amazing new robotic explorer</a> \non Mars. \n\nOr there may be a \n<a href=\"https://youtu.be/nifdpFOY1FQ\">new pile of junk</a>. \n\nIt all likely depends on things going correctly in the minutes after the \n<a href=\"https://mars.nasa.gov/mars2020/\">Mars 2020 mission</a> \narrives at its new home planet and attempts to \n<a href=\"https://www.jpl.nasa.gov/videos/7-minutes-to-mars-nasas-perseverance-rover-attempts-most-dangerous-landing-yet\">deploy the Perseverance rover</a>. \n\nArguably the \n<a href=\"https://i.pinimg.com/564x/30/62/75/3062756a297f1e3c22e35f3fe89b3ecc.jpg\">most sophisticated</a> landing yet attempted on the red planet, \n<a href=\"https://www.jpl.nasa.gov/videos/7-minutes-to-mars-nasas-perseverance-rover-attempts-most-dangerous-landing-yet\">consecutive precision events</a> will involve a \n<a href=\"https://apod.nasa.gov/apod/ap110731.html\">heat shield</a>, a parachute, several rocket maneuvers, \nand the automatic operation of an unusual device called a \n<a href=\"https://blogs.scientificamerican.com/guest-blog/sky-crane-how-to-land-curiosity-on-the-surface-of-mars/\">Sky Crane</a>. \n\nThursday's \n<a href=\"https://mars.nasa.gov/resources/20049/challenges-of-getting-to-mars-curiositys-seven-minutes-of-terror/\">Seven Minutes of Terror</a> echo the landing of the \n<a href=\"https://apod.nasa.gov/apod/ap120818.html\">Curiosity rover</a> on Mars in 2012, as depicted in the <a href=\"https://youtu.be/Ki_Af_o9Q9s\">featured video</a>.\n\nIf successful, the \n<a href=\"https://www.jpl.nasa.gov/news/nasas-mars-perseverance-rover-gets-its-sample-handling-system\">car-sized Perseverance rover</a> will rest on the surface of \n<a href=\"https://solarsystem.nasa.gov/planets/mars/overview/\">Mars</a>, \nsoon to begin exploring \n<a href=\"https://en.wikipedia.org/wiki/Jezero_(crater)\">Jezero Crater</a> \nto better determine the \n<a href=\"https://mars.nasa.gov/mars2020/mission/science/objectives/\">habitability</a> of this seemingly barren world to \n<a href=\"https://www.pbs.org/wgbh/nova/article/does-mars-have-life/\">life</a> -- past, present, and future. \n\nAlthough multiple media outlets may cover this event, \none way to watch these \n<a href=\"https://mars.nasa.gov/mars2020/timeline/landing/watch-online/\">landing events</a> unfold is on the \n<a href=\"https://www.nasa.gov/multimedia/nasatv/index.html#public\">NASA channel</a> \nlive on the web.&nbsp; &nbsp;</div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\"><div>【火星】Hóe-chhiⁿ/Hué-tshinn/火星/Mars</div></div><div style=\"text-align: left;\">【毅力號探測車】Gē-le̍k-hō thàm-chhek-chhia/Gē-li̍k-hō thàm-tshik-tshia/&nbsp;毅力號探測車/Perseverance rover</div><div style=\"text-align: left;\">【隔熱枋】keh-jia̍t-pang/keh-jia̍t-pang/隔熱罩/heat shield</div><div style=\"text-align: left;\">【降落傘】Kàng-lo̍h-sòaⁿ/Kàng-lo̍h-suànn/降落傘/parachute</div><div style=\"text-align: left;\">【火箭演習】Hóe-chìⁿ ián-si̍p/Hué-tsìnn ián-si̍p/火箭演習/rocket maneuver</div><div style=\"text-align: left;\">【天空吊車】Thian-khong-tiàu-chhia/Thian-khong-tiàu-tshia/天空起重機/Sky Crane</div><div style=\"text-align: left;\">【好奇號探測車】Hòⁿ-kî-hō thàm-chhek-chhia/Hònn-kî-hō thàm-tshik-tshia/好奇號探測車/Curiosity rover</div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "1",
    "selfLink": "https://blogger.googleapis.com/v3/blogs/7164950082555339749/posts/5799549655032255069/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzNjE1NDU1NDEzCm9mZnNldDogMjg4MDAwMDAK\""
}
