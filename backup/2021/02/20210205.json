{
  "kind": "blogger#post",
  "id": "8474689473002499855",
  "blog": {
    "id": "7164950082555339749"
  },
  "published": "2021-02-05T14:28:00+08:00",
  "updated": "2021-02-07T20:55:03+08:00",
  "url": "http://apod-taigi.blogspot.com/2021/02/20210205.html",
  "selfLink": "https://blogger.googleapis.com/v3/blogs/7164950082555339749/posts/8474689473002499855",
  "title": "阿波羅 14 號欲轉來矣！- 2021/02/05",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 5 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-EJLVP9_SWTs/YBzLoni_YOI/AAAAAAAAAH4/7VL6X15tKvY5h4x0W1EXxTOKeTXsxWUswCLcBGAsYHQ/s2000/AS14-71-9845v2wmktwtr4Jerry.jpg\" style=\"margin-left: 1em; margin-right: 1em;\"><img border=\"0\" data-original-height=\"2000\" data-original-width=\"2000\" height=\"640\" src=\"https://1.bp.blogspot.com/-EJLVP9_SWTs/YBzLoni_YOI/AAAAAAAAAH4/7VL6X15tKvY5h4x0W1EXxTOKeTXsxWUswCLcBGAsYHQ/w640-h640/AS14-71-9845v2wmktwtr4Jerry.jpg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210205.html\"> Apollo 14 Heads for Home</a></div><div style=\"text-align: center;\"><div><div>影像提供：<a href=\"https://nssdc.gsfc.nasa.gov/planetary/lunar/apollo14info.html\">Apollo 14</a>, <a href=\"https://www.nasa.gov/\">NASA</a>, JSC, ASU (影像重新處理：<a href=\"https://twitter.com/andysaunders_1\">Andy Saunders</a>)&nbsp;</div><div>昨昏 ê 圖：阿波羅 14 號：<a href=\"https://apod-taigi.blogspot.com/2021/02/20210204.html\">Ùi Antares 看著 ê 景色</a></div></div><div>明仔載 ê 圖：<a href=\"https://apod-taigi.blogspot.com/2021/02/20210206.html\">北方寒天 ê 暗暝</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 阿波羅 14 號欲轉來矣！</h3><div style=\"text-align: left;\"><a href=\"https://www.nasa.gov/centers/marshall/history/index.html\">五十年前</a> ê 這禮拜（1971 年 2 月 7 號），<a href=\"https://history.nasa.gov/alsj/a14/a14.html\">阿波羅 14 號</a> ê 船員離開月球軌道，<a href=\"https://history.nasa.gov/afj/ap14fj/26_day6_tei_resting.html\">欲轉來地球矣</a>！In ùi 命令船 Kittyhawk 看著這粒<a href=\"https://www.lpi.usra.edu/resources/apollo/frame/?AS14-71-9845\">拄 peh 起來 ê 地球</a>。地球去予太陽照甲敢若新月仝款，ùi 月平線彼爿偷偷仔看過來。前景 ê 月面，石坑滿滿是。遮是月球離咱較遠 ê 彼爿面。是講，tī 太空船踅月球咧轉踅 ê 時陣， 船員 to̍h 會當看著地球 peh 起來 kah 落 lŏe ê 模樣。毋閣，若是徛 tī 月球面頂看，地球 to̍h chhāi tī in ê 登陸地點 <a href=\"https://en.wikipedia.org/wiki/Fra_Mauro_formation\">Fra Mauro 基地</a> ê 天頂袂振袂動。Ùi Fra Mauro 提轉來 ê 石頭標本內底，有一粒 9 公斤（20 磅）重 ê 石頭，號做 Big Bertha。伊 kah <a href=\"https://apod-taigi.blogspot.com/2021/02/20210203.html\">地球揣著 ê 隕石</a>屑仔欲仝欲仝。Tī 阿波羅 14 號任務期間，Kittyhawk 船頂有帶一个罐仔，內底有 400-500 粒子。落尾閣 kā in 提轉來地球種，to̍h 號做<a href=\"https://www.nasa.gov/centers/marshall/history/moon-trees-stand-as-living-testaments-to-first-voyages-to-moon.html\">月樹</a>。</div><div style=\"text-align: left;\"><br /></div><div><h3 style=\"text-align: left;\">[POJ] A-pho-lô cha̍p-sì hō beh tńg--lâi ah!</h3><div style=\"text-align: left;\">Gō͘-cha̍p nî-chêng ê chit lé-pài (it-kiú-chhit-it nî jī goe̍h chhit hō), A-pho-lô cha̍p-sì hō ê chûn-goân lī-khui goe̍h-kiû kúi-tō, beh tńg-lâi tē-kiû ah! In ùi bēng-lēng-chûn Kittyhawk khòaⁿ-tio̍h chi̍t-lia̍p tú peh--khí-lâi ê tē-kiû. Tē-kiû khì hō͘ thài-iông chiò-kah ká-ná sin-goe̍h kāng-khoán, ùi goe̍h-pêng-sòaⁿ hit-pêng thau-thau-á khòaⁿ--kòe-lâi. Chiân-kéng ê goe̍h-bīn, chio̍h-kheⁿ boán-boán-sī. Chia sī goe̍h-kiû lî lán khah hn̄g ê hit-pêng-bīn. Sī-kóng, tī thài-khong-chûn se̍h goe̍h-kiû leh tńg-se̍h ê sî-chūn, chûn-goân to̍h ē-tàng khòaⁿ-tio̍h tē-kiû peh--khí-lâi kah lo̍h-lŏe ê bô͘-iūⁿ. M̄-koh, nā-sī khiā tī goe̍h-kiû bīn-téng khòaⁿ, tē-kiû to̍h chhāi tī in ê teng-lio̍k tē-tiám Fra Mauro ki-tē ê thiⁿ-téng bē-tín-bē-tāng. ÙI Fra Mauro the̍h--tńg-lâi ê chio̍h-thâu phiau-pún lāi-té, ū chi̍t-lia̍p káu kong-kun (jī-cha̍p pōng) tāng ê chio̍h-thâu, hō-chò Big Bertha. I kah tē-kiû chhōe-tio̍h ê ún-se̍k-sap-á beh-kâng-beh-kâng. Tī A-pho-lô cha̍p-sì hō jīm-bū kî-kan, Kittyhawk chûn-téng ū tòa chi̍t-ê koàn-á, lāi-té ū sì-gō͘-pah-lia̍p chí. Lo̍h-bóe koh kā in the̍h-tńg-lâi tē-kiû chèng, to̍h hō-chò Goe̍h-chhiū.</div></div><div style=\"text-align: left;\"><br /></div><div><h3 style=\"text-align: left;\">[KIP] A-pho-lô tsa̍p-sì hō beh tńg--lâi ah!</h3><div style=\"text-align: left;\"><div>Gōo-tsa̍p nî-tsîng ê tsit lé-pài (it-kíu-tshit-it nî jī gue̍h tshit hō), A-pho-lô tsa̍p-sì hō ê tsûn-guân lī-khui gue̍h-kîu kuí-tō, beh tńg-lâi tē-kîu ah! In uì bīng-līng-tsûn Kittyhawk khuànn-tio̍h tsi̍t-lia̍p tú peh--khí-lâi ê tē-kîu. Tē-kîu khì hōo thài-iông tsiò-kah ká-ná sin-gue̍h kāng-khuán, uì gue̍h-pîng-suànn hit-pîng thau-thau-á khuànn--kuè-lâi. Tsiân-kíng ê gue̍h-bīn, tsio̍h-khenn buán-buán-sī. Tsia sī gue̍h-kîu lî lán khah hn̄g ê hit-pîng-bīn. Sī-kóng, tī thài-khong-tsûn se̍h gue̍h-kîu leh tńg-se̍h ê sî-tsūn, tsûn-guân to̍h ē-tàng khuànn-tio̍h tē-kîu peh--khí-lâi kah lo̍h-luĕ ê bôo-īunn. M̄-koh, nā-sī khiā tī gue̍h-kîu bīn-tíng khuànn, tē-kîu to̍h tshāi tī in ê ting-lio̍k tē-tiám Fra Mauro ki-tē ê thinn-tíng bē-tín-bē-tāng. UÌ Fra Mauro the̍h--tńg-lâi ê tsio̍h-thâu phiau-pún lāi-té, ū tsi̍t-lia̍p káu kong-kun (jī-tsa̍p pōng) tāng ê tsio̍h-thâu, hō-tsò Big Bertha. I kah tē-kîu tshuē-tio̍h ê ún-si̍k-sap-á beh-kâng-beh-kâng. Tī A-pho-lô tsa̍p-sì hō jīm-bū kî-kan, Kittyhawk tsûn-tíng ū tuà tsi̍t-ê kuàn-á, lāi-té ū sì-gōo-pah-lia̍p tsí. Lo̍h-bué koh kā in the̍h-tńg-lâi tē-kîu tsìng, to̍h hō-tsò Gue̍h-tshīu.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Apollo 14 Heads for Home&nbsp;</h3><div style=\"text-align: left;\"><b></b> \n\n<a href=\"https://www.nasa.gov/centers/marshall/history/index.html\">Fifty years ago</a>\nthis Sunday (February 7, 1971), the crew\n<a href=\"https://history.nasa.gov/alsj/a14/a14.html\">of Apollo 14</a>\nleft lunar orbit and\n<a href=\"https://history.nasa.gov/afj/ap14fj/26_day6_tei_resting.html\">headed for home</a>.\n\nThey watched\n<a href=\"https://www.lpi.usra.edu/resources/apollo/frame/?AS14-71-9845\">this\nEarthrise</a> from their command module Kittyhawk.\n\nWith Earth's sunlit crescent just peeking over the lunar horizon,\nthe cratered terrain in the foreground is along the lunar farside.\n\nOf course, while orbiting the Moon, the crew could watch Earth rise and\nset, but from the lunar surface the Earth hung stationary in the sky over\ntheir landing site at\n<a href=\"https://en.wikipedia.org/wiki/Fra_Mauro_formation\">Fra Mauro Base</a>.\n\nRock samples returned from Fra Mauro included a 20 pound rock\nnicknamed Big Bertha, determined to contain a likely fragment of a\n<a href=\"https://apod.nasa.gov/apod/fap/ap210203.html\">meteorite from planet Earth</a>.\n\nKept on board the Kittyhawk during the Apollo 14 mission\nwas a cannister of 400-500 seeds that were later grown into \n<a href=\"https://www.nasa.gov/centers/marshall/history/moon-trees-stand-as-living-testaments-to-first-voyages-to-moon.html\">Moon Trees</a>.&nbsp;&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【阿波羅 14 號】A-pho-lô cha̍p-sì hō/A-pho-lô tsa̍p-sì hō/阿波羅 14 號/Apollo 14&nbsp;</div><div style=\"text-align: left;\">【月球軌道】goe̍h-kiû kúi-tō/gue̍h-kîu kuí-tō/月球軌道/lunar orbit</div><div style=\"text-align: left;\">【命令船】bēng-lēng-chûn/bīng-līng-tsûn/命令船/command module</div><div style=\"text-align: left;\">【月平線】goe̍h-pêng-sòaⁿ/gue̍h-pîng-suànn/月平線/lunar horizon</div><div style=\"text-align: left;\">【登陸地點】teng-lio̍k tē-tiám/ting-lio̍k tē-tiám/登陸地點/landing site</div><div style=\"text-align: left;\">【隕石屑仔】ún-se̍k-sap-á/ún-si̍k-sap-á/隕石屑仔/fragment of a meteorite</div><div style=\"text-align: left;\">【月樹】Goe̍h-chhiū/Gue̍h-tshīu/月樹/Moon Trees</div><div style=\"text-align: left;\"><br /></div><div style=\"text-align: left;\"><div><br /></div><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/8474689473002499855/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNzAyNTAzNTEyCm9mZnNldDogMjg4MDAwMDAK\""
}
