{
  "kind": "blogger#post",
  "id": "8031715440436862737",
  "blog": {
    "id": "7164950082555339749"
  },
  "published": "2021-02-09T13:00:00+08:00",
  "updated": "2021-02-10T20:55:36+08:00",
  "url": "http://www.apod.tw/2021/02/20210209.html",
  "selfLink": "https://blogger.googleapis.com/v3/blogs/7164950082555339749/posts/8031715440436862737",
  "title": "毛蟹星雲脈動星 ê 閃光 - 2021/02/09",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 9 日</div><div style=\"text-align: center;\"><iframe frameborder=\"0\" height=\"360\" src=\"https://youtube.com/embed/4on-e614tag\" width=\"480\"></iframe></div><div style=\"text-align: center;\"><div><a href=\"https://apod.nasa.gov/apod/ap210209.html\">Flashes of the Crab Pulsar</a></div><div><div>影片提供 kah&nbsp;版權：<a href=\"http://%20martin%20.dot.%20fiedler%20@at@%20mail%20.dot.%20de\">Martin Fiedler</a></div><div>昨昏 ê 圖：<a href=\"https://apod-taigi.blogspot.com/2021/02/20210208.html\">WR32 kah 龍骨座內底 ê 星際雲</a></div></div><div>明仔載 ê 圖：&nbsp;<a href=\"https://www.apod.tw/2021/02/20210210.html\">發出雷射光來馴服天空</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 毛蟹星雲脈動星 ê 閃光</h3><div style=\"text-align: left;\">這款爆炸一般來講會當毀滅咱 ê 太陽，毋閣這个爆炸煞留落來矣。伊用一秒鐘 30 輪 ê 速度 leh 自轉，伊嘛是因為踅遮爾緊才出名 ê 。伊 to̍h 是<a href=\"https://en.wikipedia.org/wiki/Crab_Pulsar\">毛蟹星雲脈動星</a>，是產生<a href=\"https://apod.nasa.gov/apod/ap200906.html\">毛蟹星雲</a> ê 超新星爆炸了後，才演化做一个會轉踅 ê <a href=\"https://www.nasa.gov/mission_pages/GLAST/science/neutron_stars.html\">中子星</a>。你若是斟酌 kā 看，to̍h 會 tī 這个<a href=\"https://youtu.be/4on-e614tag\">縮時攝影影片</a> ê 中央面頂，看著脈動星 ê 閃光。這个影片是 kā 足濟張脈動星發光 ê 相片，閣有其他相關 ê 影像接做這个影片。毛蟹星雲脈動星 ê 閃光，<a href=\"https://pos.sissa.it/099/014/pdf\">上早</a>是 1957 年一个查某人參加 tī Chicago 大學舉辦 ê <a href=\"https://nightsky.jpl.nasa.gov/event-list.cfm\">天文觀測之夜 ê 公開活動</a>發現 ê 。毋閣彼陣無人相信伊。<a href=\"https://earthsky.org/clusters-nebulae-galaxies/crab-nebula-was-an-exploding-star\">脈動星 ê 祖先，超新星爆炸</a>，tī 西元 1054 年to̍h 已經有真濟人看著矣。這个脹風 ê 毛蟹星雲 to̍h 產生一个<a href=\"https://apod.nasa.gov/apod/ap160708.html\">足媠 ê</a> 、<a href=\"https://www.astrobin.com/full/327338/0/\">脹大 ê</a> 氣體雲，tī 足濟波段 ê <a href=\"https://science.nasa.gov/ems/01_intro\">電磁波</a> leh <a href=\"https://youtu.be/yf3Jd51pnuk\">發光</a>。這个脈動星，應該是超新星爆炸了後活落來 ê，因為伊是由痟密 ê <a href=\"https://en.wikipedia.org/wiki/Degenerate_matter\">量子簡併物質</a>組成 ê 。</div><div style=\"text-align: left;\"><br /></div><div><h3 style=\"text-align: left;\">[POJ] Mô͘-hē-seng-hûn me̍h-tōng-chhiⁿ ê siám-kng</h3><div style=\"text-align: left;\">Chit-khoán po̍k-chà it-poaⁿ-lâi-kóng ē-tàng húi-bia̍t lán-ê thài-iông, m̄-koh chi̍t-ê po̍k-chà soah lâu--lo̍h-lâi ah. I iōng chi̍t-bió-cheng saⁿ-cha̍p liàn ê sok-tō͘ leh chū-choán, i mā-sī in-ūi se̍h chiah-nī kín chiah chhut-miâ--ê. I to̍h sī Mô͘-hē-seng-hûn me̍h-tōng-chhiⁿ, sī sán-seng Mô͘-hē-seng-hûn ê chhiau-sin-seng po̍k-chà liáu-āu, chiah ián-hòa chò chi̍t-ê ê tńg-se̍h ê tiong-chú-chhiⁿ. Lí nā-sī chim-chiok kā khòaⁿ, to̍h ē tī chit-ê sok-sî-liap-iáⁿ iáⁿ-phìⁿ ê tiong-ng bīn-téng, khòaⁿ-tio̍h me̍h-tōng-chhiⁿ ê siám-kng. Chit-ê iáⁿ-phìⁿ sī kā chiok-chōe tiuⁿ me̍h-tōng-chhiⁿ hoat-kng ê siòng-phìⁿ, koh-ū kî-tha siong-koan ê iáⁿ-siōng chiap chōe chit-ê iáⁿ-phìⁿ. Mô͘-hē-seng-hûn me̍h-tōng-chhiⁿ ê siám-kng, siāng-chá sī it-kiú-ngó͘-chhit nî chi̍t-ê cha-bó͘-lâng chham-ka tī Chicago tāi-ha̍k kú-pān ê thian-bûn koan-chhek-chi-iā ê kong-khai-oa̍h-tāng hoat-hiān--ê. M̄-koh hit-chūn bô-lâng siong-sìn i. Me̍h-tōng-chhiⁿ ê chó͘-sian, chhiau-sin-seng po̍k-chà, tī se-goân it-khòng-ngó͘-sù nî to̍h í-keng ū chin-chōe-lâng khòaⁿ-tio̍h ah. Chit-ê tiùⁿ-hong ê Mô͘-hē-seng-hûn to̍h sán-seng chi̍t-ê chiok-súi--ê, tiùⁿ-tōa--ê khì-thé-hûn, tī chiok-chōe pho-toān ê tiān-chû-pho leh hoat-kng. Chit-ê me̍h-tōng-chhiⁿ, eng-kai sī chhiau-sin-seng po̍k-chà liáu-āu oa̍h-lo̍h-lâi--ê, in-ūi i sī iû siáu-ba̍t ê liōng-chú-kán-pèng-bu̍t-chit cho͘-sêng--ê.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Môo-hē-sing-hûn me̍h-tōng-tshinn ê siám-kng</h3><div style=\"text-align: left;\"><div>Tsit-khuán po̍k-tsà it-puann-lâi-kóng ē-tàng huí-bia̍t lán-ê thài-iông, m̄-koh tsi̍t-ê po̍k-tsà suah lâu--lo̍h-lâi ah. I iōng tsi̍t-bió-tsing sann-tsa̍p liàn ê sok-tōo leh tsū-tsuán, i mā-sī in-uī se̍h tsiah-nī kín tsiah tshut-miâ--ê. I to̍h sī Môo-hē-sing-hûn me̍h-tōng-tshinn, sī sán-sing Môo-hē-sing-hûn ê tshiau-sin-sing po̍k-tsà liáu-āu, tsiah ián-huà tsò tsi̍t-ê ê tńg-se̍h ê tiong-tsú-tshinn. Lí nā-sī tsim-tsiok kā khuànn, to̍h ē tī tsit-ê sok-sî-liap-iánn iánn-phìnn ê tiong-ng bīn-tíng, khuànn-tio̍h me̍h-tōng-tshinn ê siám-kng. Tsit-ê iánn-phìnn sī kā tsiok-tsuē tiunn me̍h-tōng-tshinn huat-kng ê siòng-phìnn, koh-ū kî-tha siong-kuan ê iánn-siōng tsiap tsuē tsit-ê iánn-phìnn. Môo-hē-sing-hûn me̍h-tōng-tshinn ê siám-kng, siāng-tsá sī it-kíu-ngóo-tshit nî tsi̍t-ê tsa-bóo-lâng tsham-ka tī Tsicago tāi-ha̍k kú-pān ê thian-bûn kuan-tshik-tsi-iā ê kong-khai-ua̍h-tāng huat-hiān--ê. M̄-koh hit-tsūn bô-lâng siong-sìn i. Me̍h-tōng-tshinn ê tsóo-sian, tshiau-sin-sing po̍k-tsà, tī se-guân it-khòng-ngóo-sù nî to̍h í-king ū tsin-tsuē-lâng khuànn-tio̍h ah. Tsit-ê tìunn-hong ê Môo-hē-sing-hûn to̍h sán-sing tsi̍t-ê tsiok-suí--ê, tìunn-tuā--ê khì-thé-hûn, tī tsiok-tsuē pho-tuān ê tiān-tsû-pho leh huat-kng. Tsit-ê me̍h-tōng-tshinn, ing-kai sī tshiau-sin-sing po̍k-tsà liáu-āu ua̍h-lo̍h-lâi--ê, in-uī i sī îu siáu-ba̍t ê liōng-tsú-kán-pìng-bu̍t-tsit tsoo-sîng--ê.</div><div><br /></div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Flashes of the Crab Pulsar&nbsp;</h3><div style=\"text-align: left;\">It somehow survived an explosion that would surely have destroyed our Sun.\n\nNow it is spins 30 times a second and is famous for the its rapid flashes.\n\nIt is the \n<a href=\"https://en.wikipedia.org/wiki/Crab_Pulsar\">Crab Pulsar</a>, the rotating \n<a href=\"https://www.nasa.gov/mission_pages/GLAST/science/neutron_stars.html\">neutron star</a> remnant of the supernova that created the \n<a href=\"https://apod.nasa.gov/apod/ap200906.html\">Crab Nebula</a>.\n\nA careful eye can spot the pulsar flashes in the \n<a href=\"https://youtu.be/4on-e614tag\">featured time-lapse video</a>, \njust above the image center.\n\nThe video was created by adding together images taken only when the pulsar was flashing, \nas well as co-added images from other relative times. \n\nThe Crab Pulsar flashes may have been \n<a href=\"https://pos.sissa.it/099/014/pdf\">first noted</a> \nby an unknown woman attending a \n<a href=\"https://nightsky.jpl.nasa.gov/event-list.cfm\">public observing night</a> \nat the University of Chicago in 1957 -- but who was not believed. \n\nThe <a href=\"https://earthsky.org/clusters-nebulae-galaxies/crab-nebula-was-an-exploding-star\">progenitor supernova explosion</a> was seen by many in the year 1054 AD. \n\nThe expanding Crab Nebula remains a \n<a href=\"https://apod.nasa.gov/apod/ap160708.html\">picturesque</a> \n<a href=\"https://www.astrobin.com/full/327338/0/\">expanding</a> \ngas cloud that \n<a href=\"https://youtu.be/yf3Jd51pnuk\">glows across</a> the \n<a href=\"https://science.nasa.gov/ems/01_intro\">electromagnetic spectrum</a>.  \n\nThe pulsar is now thought to have survived the \nsupernova explosion because it is composed of extremely-dense \n<a href=\"https://en.wikipedia.org/wiki/Degenerate_matter\">quantum-degenerate matter</a>.&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【毛蟹星雲】Mô͘-hē-seng-hûn/Môo-hē-sing-hûn/蟹狀星雲/Crab Nebular</div><div style=\"text-align: left;\">【脈動星】me̍h-tōng-seng/me̍h-tōng-sing/脈動星/pulsar</div><div style=\"text-align: left;\"><div>【脈動星】me̍h-tōng-chhiⁿ/me̍h-tōng-tshinn/脈動星/pulsar</div><div>【脈動星】me̍h-tōng-chheⁿ/me̍h-tōng-tshenn/脈動星/pulsar</div></div><div style=\"text-align: left;\">【毛蟹星雲脈動星】Mô͘-hē-seng-hûn me̍h-tōng-chhiⁿ/Môo-hē-sing-hûn me̍h-tōng-tshinn/蟹狀星雲脈動星/Crab Pulsar</div><div style=\"text-align: left;\">【超新星爆炸】chhiau-sin-seng-po̍k-chà/tshiau-sin-sing-po̍k-tsà/超新星爆炸/supernova explosion</div><div style=\"text-align: left;\">【中子星】tiong-chú-chhiⁿ/tiong-tsú-tshinn/中子星/neutron star</div><div style=\"text-align: left;\">【縮時攝影】sok-sî-liap-iáⁿ/sok-sî-liap-iánn/縮時攝影/time-lapse</div><div style=\"text-align: left;\">【電磁波】tiān-chû-pho/tiān-tsû-pho/電磁波/electromagnetic spectrum</div><div style=\"text-align: left;\">【量子簡併物質】liōng-chú-kán-pèng-bu̍t-chit/liōng-tsú-kán-pìng-bu̍t-tsit/量子簡併物質/quantum-degenerate matter</div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (NCU)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/8031715440436862737/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyOTYxNzM2MjM4Cm9mZnNldDogMjg4MDAwMDAK\""
}
