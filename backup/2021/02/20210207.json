{
  "kind": "blogger#post",
  "id": "8609040712215138850",
  "blog": {
    "id": "7164950082555339749"
  },
  "published": "2021-02-07T13:00:00+08:00",
  "updated": "2021-02-07T19:13:32+08:00",
  "url": "http://apod-taigi.blogspot.com/2021/02/20210207.html",
  "selfLink": "https://blogger.googleapis.com/v3/blogs/7164950082555339749/posts/8609040712215138850",
  "title": "球形星團 M53 內底 ê 藍色浪星 - 2021/02/07",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 7 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-_Jmij_0ARGQ/YB04gyPxOTI/AAAAAAAAAIE/Juh8LFYg0FgX3Umtm7vGf9f0iMP8wQe4gCLcBGAsYHQ/s988/m53_hubble_960.jpg\" style=\"margin-left: 1em; margin-right: 1em;\"><img border=\"0\" data-original-height=\"988\" data-original-width=\"960\" height=\"640\" src=\"https://1.bp.blogspot.com/-_Jmij_0ARGQ/YB04gyPxOTI/AAAAAAAAAIE/Juh8LFYg0FgX3Umtm7vGf9f0iMP8wQe4gCLcBGAsYHQ/w622-h640/m53_hubble_960.jpg\" width=\"622\" /></a></div><div style=\"text-align: center;\"><a href=\"https://apod.nasa.gov/apod/ap210207.html\"> Blue Straggler Stars in Globular Cluster M53</a></div><div style=\"text-align: center;\"><div><div>影像提供：<a href=\"https://www.spacetelescope.org/\">ESA/Hubble</a>, <a href=\"https://www.nasa.gov/\">NASA</a></div><div>昨昏 ê 圖：<a href=\"https://apod-taigi.blogspot.com/2021/02/20210206.html\">北方寒天 ê 暗暝</a></div></div><div>明仔載 ê 圖：half dome sisters</div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 球形星團 M53 內底 ê 藍色浪星</h3><div style=\"text-align: left;\">太陽若是這个星團 ê 一部份，咱 ê <a href=\"https://en.wikipedia.org/wiki/Nightfall_(Asimov_short_story_and_novel)\">夜空</a> to̍h 會 kah 珠寶盒仝款金光閃閃。這个星團是 <a href=\"https://en.wikipedia.org/wiki/Messier_53\">M53</a>，嘛叫做 NGC 5024，是 tī 咱 ê 銀河內底 250 个<a href=\"https://apod.nasa.gov/apod/globular_clusters.html\">球形星團</a> ê 其中一个。Tī <a href=\"http://gclusters.altervista.org/cluster_4.php?ggc=M+53\">M53</a> 內底大部份 ê 恆星攏比咱 ê 太陽較老嘛較紅。毋閣有一寡神祕 ê 恆星，in 較藍嘛較少年。這寡少年<a href=\"http://asterisk.apod.com/viewtopic.php?f=24&amp;t=18009\">恆星</a> ê 產生，可能會 kah 目前 ê 假設衝突。這个假設認為，<a href=\"https://www.nasa.gov/feature/goddard/2017/messier-53\">M53</a> 內底 ê 恆星攏是 tī 差不多時間做伙形成 ê 。這寡kah 別人無仝款 ê 恆星，to̍h 叫做<a href=\"http://www.solstation.com/x-objects/bluestrag.htm\">藍色浪星</a>。In tī M53 內底，實在是濟甲有夠無正常 ê 。經過足濟 ê 辯論，這馬認為<a href=\"https://astronomy.swin.edu.au/cosmos/b/blue+stragglers\">藍色浪星</a>&nbsp;ê 產生，應該是 tī 雙星系統內底，因為星伴落過來新 ê 物質，才會產生新 ê 恆星。天文學家 kā 哈伯太空望遠鏡翕 ê 這款球形星團 ê <a href=\"https://esahubble.org/images/potw1140a/\">影像</a>提來<a href=\"https://ui.adsabs.harvard.edu/abs/1999AJ....118..453C/abstract\">分析</a>，to̍h 會使 <a href=\"https://en.wikipedia.org/wiki/Blue_straggler\">kā 一陣</a>親像<a href=\"https://apod.nasa.gov/apod/fap/ap971104.html\">藍色浪星</a>這款恆星，提來推算球形星團 ê 年歲。嘛才會使 iōng 這來<a href=\"http://starchild.gsfc.nasa.gov/docs/StarChild/questions/question28.html\">縮小宇宙年歲 ê 推算範圍</a>。M53 會使 iōng 雙筒望遠鏡 tī&nbsp;<span style=\"text-align: center;\"><a href=\"http://www.ianridpath.com/startales/comaberenices.htm\">Berenices 王后頭鬃這个星座</a></span>（后鬃座）<a href=\"https://www.messier-objects.com/messier-53/\">看著</a>。內底有超過 25 萬粒恆星。是 tī 咱 ê 銀河中心內底，上遠 ê <a href=\"https://en.wikipedia.org/wiki/Globular_clusters\">球形星團</a> ê 其中一个。</div><div style=\"text-align: left;\"><br /></div><div><h3 style=\"text-align: left;\">[POJ] Kiû-hêng-seng-thoân M gō͘-cha̍p-saⁿ lāi-té ê nâ-sek lōng-chhiⁿ</h3><div style=\"text-align: left;\">Thài-iông nā-sī chit-ê seng-thoân ê chi̍t-pō͘-hūn, lán-ê iā-khong to̍h ē kah chú-pò-a̍p kāng-khoán kim-kng-siám-siám. Chit-ê seng-thoân sī M gō͘-cha̍p-saⁿ, mā kiò-chò NGC ngó͘-khòng-jī-sù, sī tī lán-ê Gîn-hô lāi-té nn̄g-pah-gō͘-cha̍p ê kiû-hêng-seng-thoân ê kî-tiong chi̍t-ê. Tī M gō͘-cha̍p-saⁿ lāi-té tōa-pō͘-hūn ê hêng-chhiⁿ lóng pí lán-ê thài-iông khah lāu mā khah âng. M̄-koh ū chi̍t-kóa sîn-pì ê hêng-chhiⁿ, in khah nâ mā khah siàu-liân. Chit-kóa siàu-liân hêng-chhiⁿ ê sán-seng, khó-lêng ē kah bo̍k-chêng ê ká-siat chhiong-tu̍t. Chit-ê ká-siat jīn-ûi, M gō͘-cha̍p-saⁿ lāi-té ê hêng-chhiⁿ lòng-sí tī chha-put-to sî-kan chò-hóe hêng-sêng ê. Chit-kóa kah pa̍t-lâng bô-kâng-khoán ê hêng-chhiⁿ, to̍h kiò-chò nâ-sek lōng-chhiⁿ. In tī M gō͘-cha̍p-saⁿ lāi-té, si̍t-chāi sī chōe-kah ū-kàu bô-chèng-siông ê. Keng-kòe chiok-chōe ê piān-lūn, chit-má jīn-ûi nâ-sek&nbsp;lōng-chhiⁿ&nbsp;ê sán-seng, eng-kai sī tī siang-chhiⁿ hē-thóng lāi-té, in-ūi seng-phōaⁿ lak-kòe-lâi sin-ê bu̍t-chit, chiah-ē sán-seng sin-ê hêng-chhiⁿ. Thian-bûn-ha̍k-ka kā Ha-peh thài-khong-bōng-oán-kiàⁿ hip-ê chit-khoán kiû-hêng-seng-thoân ê iáⁿ-siōng the̍h-lâi hun-sek, to̍h ē-sái kā chi̍t-tīn chhin-chhiūⁿ nâ-sek&nbsp;lōng-chhiⁿ&nbsp;chit-khoán hêng-chhiⁿ, the̍h-lâi thui-sǹg kiû-hêng-seng-thoân ê nî-hòe. Mā chiah ē-sái iōng che lâi sok-sió ú-tiū nî-hòe ê thui-sǹg hoān-ûi. M gō͘-cha̍p-saⁿ ē-sái iōng siang-tāng bōng-oán-kiàⁿ tī&nbsp;<span style=\"text-align: center;\">Berenices ông-hiō thâu-chang chit-ê seng-chō (hiō-chang-chō) khòaⁿ-tio̍h. Lāi-té ū chhiau-kòe jī-cha̍p-gō͘-bān lia̍p hêng-chhiⁿ. Sī tī lán-ê Gîn-hô tiong-sim lāi-té, siāng-hn̄g ê kiû-hêng-seng-thoân ê kî-tiong chi̍t-ê.</span></div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Kîu-hîng-sing-thuân M gōo-tsa̍p-sann lāi-té ê nâ-sik lōng-tshinn</h3><div style=\"text-align: left;\"><div>Thài-iông nā-sī tsit-ê sing-thuân ê tsi̍t-pōo-hūn, lán-ê iā-khong to̍h ē kah tsú-pò-a̍p kāng-khuán kim-kng-siám-siám. Tsit-ê sing-thuân sī M gōo-tsa̍p-sann, mā kiò-tsò NGC ngóo-khòng-jī-sù, sī tī lán-ê Gîn-hô lāi-té nn̄g-pah-gōo-tsa̍p ê kîu-hîng-sing-thuân ê kî-tiong tsi̍t-ê. Tī M gōo-tsa̍p-sann lāi-té tuā-pōo-hūn ê hîng-tshinn lóng pí lán-ê thài-iông khah lāu mā khah âng. M̄-koh ū tsi̍t-kuá sîn-pì ê hîng-tshinn, in khah nâ mā khah siàu-liân. Tsit-kuá siàu-liân hîng-tshinn ê sán-sing, khó-lîng ē kah bo̍k-tsîng ê ká-siat tshiong-tu̍t. Tsit-ê ká-siat jīn-uî, M gōo-tsa̍p-sann lāi-té ê hîng-tshinn lòng-sí tī tsha-put-to sî-kan tsò-hué hîng-sîng ê. Tsit-kuá kah pa̍t-lâng bô-kâng-khuán ê hîng-tshinn, to̍h kiò-tsò nâ-sik lōng-tshinn. In tī M gōo-tsa̍p-sann lāi-té, si̍t-tsāi sī tsuē-kah ū-kàu bô-tsìng-siông ê. King-kuè tsiok-tsuē ê piān-lūn, tsit-má jīn-uî nâ-sik lōng-tshinn ê sán-sing, ing-kai sī tī siang-tshinn hē-thóng lāi-té, in-uī sing-phuānn lak-kuè-lâi sin-ê bu̍t-tsit, tsiah-ē sán-sing sin-ê hîng-tshinn. Thian-bûn-ha̍k-ka kā Ha-peh thài-khong-bōng-uán-kiànn hip-ê tsit-khuán kîu-hîng-sing-thuân ê iánn-siōng the̍h-lâi hun-sik, to̍h ē-sái kā tsi̍t-tīn tshin-tshīunn nâ-sik lōng-tshinn tsit-khuán hîng-tshinn, the̍h-lâi thui-sǹg kîu-hîng-sing-thuân ê nî-huè. Mā tsiah ē-sái iōng tse lâi sok-sió ú-tīu nî-huè ê thui-sǹg huān-uî. M gōo-tsa̍p-sann ē-sái iōng siang-tāng bōng-uán-kiànn tī Berenices ông-hiō thâu-tsang tsit-ê sing-tsō (hiō-tsang-tsō) khuànn-tio̍h. Lāi-té ū tshiau-kuè jī-tsa̍p-gōo-bān lia̍p hîng-tshinn. Sī tī lán-ê Gîn-hô tiong-sim lāi-té, siāng-hn̄g ê kîu-hîng-sing-thuân ê kî-tiong tsi̍t-ê.</div><div><br /></div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Blue Straggler Stars in Globular Cluster M53&nbsp;</h3><div style=\"text-align: left;\">If our Sun were part of this star cluster, the\n<a href=\"https://en.wikipedia.org/wiki/Nightfall_(Asimov_short_story_and_novel)\">night sky</a> would glow like a jewel box of bright stars.\n\nThis cluster, known as \n<a href=\"https://en.wikipedia.org/wiki/Messier_53\">M53</a> and cataloged as NGC 5024, is one of about 250\n<a href=\"https://apod.nasa.gov/apod/globular_clusters.html\">globular clusters</a> that survive in our Galaxy.\n\nMost of the stars in\n<a href=\"http://gclusters.altervista.org/cluster_4.php?ggc=M+53\">M53</a> \nare older and redder than our Sun, but some enigmatic stars appear to be bluer and younger.\n\nThese young\n<a href=\"http://asterisk.apod.com/viewtopic.php?f=24&amp;t=18009\">stars</a> might contradict the hypothesis that all the stars in\n<a href=\"https://www.nasa.gov/feature/goddard/2017/messier-53\">M53</a> \nformed at nearly the same time.\n\nThese unusual stars are known as\n<a href=\"http://www.solstation.com/x-objects/bluestrag.htm\">blue stragglers</a> and are unusually common in M53.\n\nAfter much debate, \n<a href=\"https://astronomy.swin.edu.au/cosmos/b/blue+stragglers\">blue stragglers</a> are now thought to be stars rejuvenated by \nfresh matter falling in from a binary star companion.\n\nBy <a href=\"https://ui.adsabs.harvard.edu/abs/1999AJ....118..453C/abstract\">analyzing</a> pictures of globular clusters like the\n<a href=\"https://esahubble.org/images/potw1140a/\">featured image</a> taken by the Hubble Space Telescope, astronomers\n<a href=\"https://en.wikipedia.org/wiki/Blue_straggler\">use the abundance</a> of stars like\n<a href=\"https://apod.nasa.gov/apod/fap/ap971104.html\">blue stragglers</a> to help\ndetermine the age of the globular cluster and hence a <a href=\"http://starchild.gsfc.nasa.gov/docs/StarChild/questions/question28.html\">limit on the age</a> of the universe.\n\n<a href=\"https://www.messier-objects.com/messier-53/\">M53, visible</a> \nwith a binoculars towards the\n<a href=\"http://www.ianridpath.com/startales/comaberenices.htm\">constellation of Bernice's Hair</a> (Coma Berenices), \ncontains over 250,000 stars and is one of the furthest \n<a href=\"https://en.wikipedia.org/wiki/Globular_clusters\">globulars</a> from the center of our Galaxy.&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【球形星團】kiû-hêng-seng-thoân/kîu-hîng-sing-thuân/球狀星團/globular cluster</div><div style=\"text-align: left;\">【開放星團】khai-hòng-seng-thoân/khai-hòng-sing-thuân/開放星團/open cluster</div><div style=\"text-align: left;\">【藍色浪星】nâ-sek lōng-chhiⁿ/nâ-sik lōng-tshinn/藍掉隊星/blue straggler</div><div style=\"text-align: left;\">【雙星系統】siāng-chhiⁿ hē-thóng/siāng-tshinn hē-thóng/雙星系統/binary system</div><div style=\"text-align: left;\">【星伴】seng-phōaⁿ/sing-phuānn/伴星/star companion</div><div style=\"text-align: left;\">【哈伯太空望遠鏡】Ha-peh thài-khong-bōng-oán-kiàⁿ/Ha-peh thài-khong-bōng-uán-kiànn//哈伯太空望遠鏡/Hubble Space Telescope</div><div style=\"text-align: left;\">【雙筒望遠鏡】siang-tāng bōng-oán-kiàⁿ/siang-tāng bōng-uán-kiànn/雙筒望遠鏡/binoculars</div><div style=\"text-align: left;\">【后鬃座】hiō-chang-chō/hiō-tsang-tsō/后髮座/Coma Berenices</div><div style=\"text-align: left;\"><br /></div><div style=\"text-align: left;\"><div><br /></div><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div style=\"margin: 0px; outline: none; padding: 0px;\">台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/8609040712215138850/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNjk2NDEyNTM4Cm9mZnNldDogMjg4MDAwMDAK\""
}
