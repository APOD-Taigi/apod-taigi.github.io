{
  "kind": "blogger#post",
  "id": "3731690353888145241",
  "blog": {
    "id": "7164950082555339749"
  },
  "published": "2021-02-16T13:00:00+08:00",
  "updated": "2021-02-18T10:31:11+08:00",
  "url": "http://www.apod.tw/2021/02/20210216.html",
  "selfLink": "https://blogger.googleapis.com/v3/blogs/7164950082555339749/posts/3731690353888145241",
  "title": "毅力號：七分鐘到火星 - 2021/02/16",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 16 日</div><div style=\"text-align: center;\"><iframe frameborder=\"0\" height=\"270\" src=\"https://youtube.com/embed/M4tdMR5HLtg\" width=\"480\"></iframe></div><div style=\"text-align: center;\"><div><a href=\"https://apod.nasa.gov/apod/ap210216.html\"> Perseverance: Seven Minutes to Mars</a></div><div><div>影片提供：<a href=\"https://www.nasa.gov/\">NASA</a>, <a href=\"http://www.jpl.nasa.gov/\">JPL</a></div><div>昨昏 ê 圖：登陸火星：<a href=\"https://www.apod.tw/2021/02/20210215.html\">驚惶七分鐘</a></div></div><div>明仔載 ê 圖：<a href=\"https://www.apod.tw/2021/02/20210217.html\">太陽光柱 kah 頂切線弧</a></div><div><br /></div><div>新消息：<a href=\"https://mars.nasa.gov/mars2020/timeline/landing/watch-online/\">NASA 毅力號登錄火星新聞報導</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 毅力號：七分鐘到火星</h3><div style=\"text-align: left;\">欲安全降落火星有偌困難？這件代誌困難到<a href=\"https://mars.nasa.gov/mars-exploration/missions/historical-log/\">登陸失敗</a>比成功閣較濟。後一擺企圖登陸是tī 這禮拜四（ 2021 年 2 月 18 ）。上主要 ê 問題是，<a href=\"https://en.wikipedia.org/wiki/Atmosphere_of_Mars\">火星 ê 大氣層</a>實在是厚甲無法度當做伊無。你若 boăi chhap 伊，伊 to̍h 會 kā 你 ê 太空船<a href=\"https://youtu.be/lSoWxG30rb0\">熔去</a>。另外一方面，大氣層傷薄，<a href=\"https://youtu.be/Qg6xxRZWnI4\">降落傘</a>無啥路用，太空船會摔歹去。所以，tī <a href=\"https://youtu.be/M4tdMR5HLtg\">這个影片</a>內底 ê 說明有講，毅力號登陸器會拍開一个足大 ê 降落傘來減速。紲落來閣會用火箭。若是攏有順利，上尾 to̍h 會用<a href=\"https://www.planetary.org/space-images/curiositys-skycrane-maneuver\">天空吊車</a>浮 tī 地面頂懸，才 kā <a href=\"https://mars.nasa.gov/mars2020/spacecraft/rover/\">kah 車平大台</a> ê <a href=\"https://mars.nasa.gov/mars2020/spacecraft/rover/\">毅力號探測車</a>用索仔 kā 降 lŏe 地面。這聽起來敢若淡薄仔痟痟。毋閣 2012 年<a href=\"https://apod.nasa.gov/apod/ap191029.html\">好奇號探測車</a>嘛是用差不多仝款 ê 方式 kā 伊<a href=\"https://apod.nasa.gov/apod/ap120731.html\">囥 tī 火星面頂</a>。Ùi 大氣層入去，到碰著地面，差不多愛 7 分鐘久 ê 時間。所有 ê 協調攏愛 ùi 車頂 ê 電腦來控制。因為火星傷遠矣啦！無法度進行高速 ê 互動通訊。這个時陣，tī <a href=\"https://apod.nasa.gov/apod/ap190825.html\">地球</a> ê <a href=\"https://apod.nasa.gov/apod/ap190818.html\">人</a><a href=\"https://www.pdsa.org.uk/media/7845/kitten-hiding-page-image.jpg\">干焦會使等</a>。等到咱聽著登陸成功 ê 消息為止。頂禮拜，<a href=\"https://en.wikipedia.org/wiki/United_Arab_Emirates\">阿聯酋 (UAE)</a> ê <a href=\"https://en.wikipedia.org/wiki/Emirates_Mars_Mission\">希望號太空船</a>已經開始踅火星運轉矣。一工後，<a href=\"https://en.wikipedia.org/wiki/China\">中國 ê</a> <a href=\"https://en.wikipedia.org/wiki/Tianwen-1\">天文一號任務</a>嘛開始矣。In 可能會 tī 紲落來幾若個月安排 in 家己 ê 探測船登陸火星。</div><div style=\"text-align: left;\"><br /></div><div><h3 style=\"text-align: left;\">[POJ] Gē-le̍k-hō: Chhi̍t hun-cheng kàu Hóe-chhiⁿ</h3><div style=\"text-align: left;\">Beh an-choân kàng-lo̍h Hóe-chhiⁿ ū gōa khùn-lân? Chit-kiāⁿ tāi-chì khùn-lân kàu teng-lio̍k-sit-pāi pí sêng-kong koh-khah chōe. Āu-chi̍t-pái khì-tô͘ teng-lio̍k sī tī chi̍t-lé-pài-sì (jī-khòng-jī-it nî jī goe̍h cha̍p-poeh). Siāng chú-iàu ê būn-tê sī, Hóe-chhiⁿ ê tōa-khì-chân si̍t-chāi sī kāu-kah bô-hoat-tō͘ tòng-chòe i bô. Lí nā-sī boăi chhap i, i to̍h ē kā lí ê thài-khong-chûn iûⁿ--khì. Lēng-gōa chi̍t-hong-bīn, tōa-khì-chân siuⁿ po̍h, kàng-lo̍h-sòaⁿ bô saⁿ lō͘-iōng, thài-khong-chûn ê siak-pháiⁿ-khì. Só͘-í, tī chit-ê iáⁿ-phìⁿ lāi-té ê soeh-bêng ū kóng, Gē-le̍k-hō teng-lio̍k-khì ē phah-khui chi̍t-ê chiok tōa ê kàng-lo̍h-sòaⁿ lâi kiám-sok. Sòa-lo̍h-lâi koh-ē iōng hóe-chìⁿ. Nā-sī lóng-ū sūn-lī, siāng-bóe to̍h ē iōng Thian-khong-tiàu-chhia phû tī tē-bīn téng-koân, chiah kā kah chhia pêⁿ-tōa-tâi ê Gē-le̍k-hō thàm-chhek-chûn iōng soh-á kā kàng-lŏe tē-bīn. Che thiaⁿ--khí-lâi ká-ná ū tām-po̍h-á siáu-siáu. M̄-koh jī-khòng-it-jī nî Hòⁿ-kî-hō thài-khong-chûn mā-sī iōng chha-put-to kāng-khoán ê hong-sek kā i khǹg tī Hóe-chhiⁿ bīn-téng. Ùi tōa-khì-chân ji̍p-khì, kàu pōng-tio̍h tē-bīn, chha-put-to ài chhit hun-cheng kú ê sî-kan. Só͘-ū ê hia̍p-tiau lóng-ài ùi chhia-téng ê tiān-náu lâi khòng-chè. In-ūi Hóe-chhiⁿ siuⁿ hn̄g ah lah! Bô-hoat-tō͘ chìn-hêng ko-sok ê hō͘-tōng-thong-sìn. Chit-ê sî-chūn, tī tē-kiû ê lâng kan-na ē-sái tán. Tán-kàu lán thiaⁿ-tio̍h teng-lio̍k-sêng-kong ê siau-sit ûi-chí. Téng-lé-pài, A-liân-siû (UAE) ê Hi-bāng-hō thài-khong-chûn í-keng khai-sí se̍h Hóe-chhiⁿ ūn-choán ah. Chi̍t-kang āu, Tiong-kok ê Thian-bûn-it-hō jīm-bū mā khai-sí ah. In khó-lêng ē tī sòa-lo̍h-lâi kúi-ā-kò-goe̍h an-pâi in ka-tī ê thàm-chhek-chûn teng-lio̍k-Hóe-chhiⁿ.</div></div><div style=\"text-align: left;\"><br /></div><div><h3 style=\"text-align: left;\">[KIP] Gē-li̍k-hō: Tshi̍t hun-tsing kàu Hué-tshinn</h3><div style=\"text-align: left;\"><div>Beh an-tsuân kàng-lo̍h Hué-tshinn ū guā khùn-lân? Tsit-kiānn tāi-tsì khùn-lân kàu ting-lio̍k-sit-pāi pí sîng-kong koh-khah tsuē. Āu-tsi̍t-pái khì-tôo ting-lio̍k sī tī tsi̍t-lé-pài-sì (jī-khòng-jī-it nî jī gue̍h tsa̍p-pueh). Siāng tsú-iàu ê būn-tê sī, Hué-tshinn ê tuā-khì-tsân si̍t-tsāi sī kāu-kah bô-huat-tōo tòng-tsuè i bô. Lí nā-sī buăi tshap i, i to̍h ē kā lí ê thài-khong-tsûn îunn--khì. Līng-guā tsi̍t-hong-bīn, tuā-khì-tsân siunn po̍h, kàng-lo̍h-suànn bô sann lōo-iōng, thài-khong-tsûn ê siak-pháinn-khì. Sóo-í, tī tsit-ê iánn-phìnn lāi-té ê sueh-bîng ū kóng, Gē-li̍k-hō ting-lio̍k-khì ē phah-khui tsi̍t-ê tsiok tuā ê kàng-lo̍h-suànn lâi kiám-sok. Suà-lo̍h-lâi koh-ē iōng hué-tsìnn. Nā-sī lóng-ū sūn-lī, siāng-bué to̍h ē iōng Thian-khong-tiàu-tshia phû tī tē-bīn tíng-kuân, tsiah kā kah tshia pênn-tuā-tâi ê Gē-li̍k-hō thàm-tshik-tsûn iōng soh-á kā kàng-luĕ tē-bīn. Tse thiann--khí-lâi ká-ná ū tām-po̍h-á siáu-siáu. M̄-koh jī-khòng-it-jī nî Hònn-kî-hō thài-khong-tsûn mā-sī iōng tsha-put-to kāng-khuán ê hong-sik kā i khǹg tī Hué-tshinn bīn-tíng. Uì tuā-khì-tsân ji̍p-khì, kàu pōng-tio̍h tē-bīn, tsha-put-to ài tshit hun-tsing kú ê sî-kan. Sóo-ū ê hia̍p-tiau lóng-ài uì tshia-tíng ê tiān-náu lâi khòng-tsè. In-uī Hué-tshinn siunn hn̄g ah lah! Bô-huat-tōo tsìn-hîng ko-sok ê hōo-tōng-thong-sìn. Tsit-ê sî-tsūn, tī tē-kîu ê lâng kan-na ē-sái tán. Tán-kàu lán thiann-tio̍h ting-lio̍k-sîng-kong ê siau-sit uî-tsí. Tíng-lé-pài, A-liân-sîu (UAE) ê Hi-bāng-hō thài-khong-tsûn í-king khai-sí se̍h Hué-tshinn ūn-tsuán ah. Tsi̍t-kang āu, Tiong-kok ê Thian-bûn-it-hō jīm-bū mā khai-sí ah. In khó-lîng ē tī suà-lo̍h-lâi kuí-ā-kò-gue̍h an-pâi in ka-tī ê thàm-tshik-tsûn ting-lio̍k-Hué-tshinn.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Perseverance: Seven Minutes to Mars&nbsp;</h3><div style=\"text-align: left;\">How hard is it to land safely on Mars?\n\nSo hard that many \n<a href=\"https://mars.nasa.gov/mars-exploration/missions/historical-log/\">more attempts have failed</a> than succeeded. \n\nThe next attempt will be on Thursday.\n\nThe main problem is that the \n<a href=\"https://en.wikipedia.org/wiki/Atmosphere_of_Mars\">Martian atmosphere</a> is too thick to ignore -- or it will \n<a href=\"https://youtu.be/lSoWxG30rb0\">melt</a> your spacecraft. \n\nOn the other hand, the atmosphere is too thin to rely on \n<a href=\"https://youtu.be/Qg6xxRZWnI4\">parachutes</a> -- \nor your spacecraft will crash land. \n\nTherefore, as outlined in the \n<a href=\"https://youtu.be/M4tdMR5HLtg\">featured video</a>, \nthe Perseverance lander will lose much of its high speed by deploying a \nhuge parachute, but then switch to rockets, and finally, assuming \neverything goes right, culminate with a hovering \n<a href=\"https://www.planetary.org/space-images/curiositys-skycrane-maneuver\">Sky Crane</a> that will slowly lower the \n<a href=\"https://mars.nasa.gov/mars2020/spacecraft/rover/\">car-sized Perseverance rover</a> to the surface with ropes. \n\nIt may sound crazy, but the \n<a href=\"https://apod.nasa.gov/apod/fap/ap191029.html\">Curiosity rover</a> was \n<a href=\"https://apod.nasa.gov/apod/fap/ap120731.html\">placed on Mars</a> using a similar method in 2012. \n\nFrom atmospheric entry to surface touch-down takes about seven minutes, \nall coordinated by an onboard computer because \n<a href=\"https://solarsystem.nasa.gov/planets/mars/in-depth/\">Mars</a> is too far away for rapid interactive communication. \n\nDuring this time, \n<a href=\"https://apod.nasa.gov/apod/fap/ap190818.html\">humans</a> on \n<a href=\"https://apod.nasa.gov/apod/fap/ap190825.html\">Earth</a> will \n<a href=\"https://www.pdsa.org.uk/media/7845/kitten-hiding-page-image.jpg\">simply wait</a> to hear if the landing was successful.\n\nLast week, <a href=\"https://en.wikipedia.org/wiki/United_Arab_Emirates\">UAE</a>'s \n<a href=\"https://en.wikipedia.org/wiki/Emirates_Mars_Mission\">Hope spacecraft</a> \nsuccessfully began orbiting Mars, followed a day later by the \n<a href=\"https://en.wikipedia.org/wiki/China\">Chinese</a> \n<a href=\"https://en.wikipedia.org/wiki/Tianwen-1\">Tianwen-1 mission</a>, \nwhich will likely schedule a landing of its own rover sometime in the next few months.&nbsp; &nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【火星】Hóe-chhiⁿ/Hué-tshinn/火星/Mars</div><div style=\"text-align: left;\">【毅力號】Gē-le̍k-hō/Gē-li̍k-hō/毅力號/Perseverance</div><div style=\"text-align: left;\">【降落傘】kàng-lo̍h-sòaⁿ/kàng-lo̍h-suànn/降落傘/parachute</div><div style=\"text-align: left;\">【毅力號登陸器】Gē-le̍k-hō teng-lio̍k-khì/Gē-li̍k-hō ting-lio̍k-khì/毅力號登陸器/Perseverance&nbsp; lander</div><div style=\"text-align: left;\">【火箭】hóe-chìⁿ/hué-tsìnn/火箭/rocket</div><div style=\"text-align: left;\">【天空吊車】Thian-khong-tiàu-chhia/Thian-khong-tiàu-tshia/天空起重器/Sky Crane</div><div style=\"text-align: left;\">【毅力號探測車】Gē-le̍k-hō thàm-chhek-chûn/Gē-li̍k-hō thàm-tshik-tsûn/毅力號探測車/Perseverance rover</div><div style=\"text-align: left;\">【好奇號探測車】Hòⁿ-kî-hō thàm-chhek-chûn/Hònn-kî-hō thàm-tshek-tsûn/好奇號探測車/Curiosity rover</div><div style=\"text-align: left;\">【阿聯酋】A-liân-siû/A-liân-siû/阿聯酋/UAE</div><div style=\"text-align: left;\">【希望號太空船】Hi-bāng-hō thài-khong-chûn/Hi-bāng-hō thài-khong-tsûn/希望號太空船/Hope spacecraft</div><div style=\"text-align: left;\">【天文一號任務】Thian-bûn-it-hō jīm-bū/Thian-bûn-it-hō jīm-bū/天文一號任務/Tianwen-1 mission</div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/3731690353888145241/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzNjE1NDcxNTA3Cm9mZnNldDogMjg4MDAwMDAK\""
}
