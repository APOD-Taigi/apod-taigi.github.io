{
  "kind": "blogger#post",
  "id": "6183944367247839293",
  "blog": {
    "id": "7164950082555339749"
  },
  "published": "2021-02-10T04:37:00+08:00",
  "updated": "2021-02-10T21:01:51+08:00",
  "url": "http://www.apod.tw/2021/02/20210210.html",
  "selfLink": "https://blogger.googleapis.com/v3/blogs/7164950082555339749/posts/6183944367247839293",
  "title": "發出雷射光來馴服天空 - 2021/02/10",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 10 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-r13d3Zfs7iw/YCLHBY43dFI/AAAAAAAAAJA/s5s22OCI6tgsIzapiXVkwTNoEgST3zuVgCLcBGAsYHQ/s1440/AoLasers_Munoz_960.jpg\" style=\"margin-left: 1em; margin-right: 1em;\"><img border=\"0\" data-original-height=\"1440\" data-original-width=\"960\" height=\"640\" src=\"https://1.bp.blogspot.com/-r13d3Zfs7iw/YCLHBY43dFI/AAAAAAAAAJA/s5s22OCI6tgsIzapiXVkwTNoEgST3zuVgCLcBGAsYHQ/w426-h640/AoLasers_Munoz_960.jpg\" width=\"426\" /></a></div><div style=\"text-align: center;\"><a href=\"https://apod.nasa.gov/apod/ap210210.html\"> Firing Lasers to Tame the Sky</a></div><div style=\"text-align: center;\"><div><div>影像提供 kah&nbsp;版權：<a href=\"https://twitter.com/astro_jcm\">Juan Carlos Munoz</a>; 文稿：<a href=\"https://twitter.com/astro_jcm\">Juan Carlos Munoz</a></div><div>昨昏 ê 圖：<a href=\"https://www.apod.tw/2021/02/20210209.html\">毛蟹星雲脈動星 ê 閃光</a></div></div><div>明仔載 ê 圖：open space</div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 發出雷射光來馴服天空</h3><div style=\"text-align: left;\">天星是按怎會爁光？<a href=\"https://en.wikipedia.org/wiki/Astronomical_seeing\">這 to̍h 愛怪大氣層啦</a>！是有一寡 kah 空氣溫度小可無仝 ê 氣體包 leh 運動 ê 時陣，kā ùi 遠方天體行過來 ê 光路拗曲去矣！大氣亂流 tùi 天文學家來講是一个麻煩。因為伊會 kā 欲研究 ê 目標影像<a href=\"https://www.youtube.com/watch?v=or1A4g14_jM\">創霧去</a>。這張影像內底 ê 望遠鏡 to̍h tī&nbsp;<a href=\"https://www.eso.org/\">ESO</a>&nbsp;ê <a href=\"https://www.eso.org/public/teles-instr/paranal-observatory/\">Paranal 天文台</a>。伊有鬥<a href=\"https://www.eso.org/public/teles-instr/paranal-observatory/vlt/vlt-instr/4lgsf/\">四座雷射光</a> tī 天文台內底，會當 kā <a href=\"https://apod.nasa.gov/apod/ap000725.html\">大氣亂流</a>做校正。Kā 這个雷射光調做一色，會當 kā 浮 tī <a href=\"https://www.nasa.gov/sites/default/files/images/463940main_atmosphere-layers2_full.jpg\">地球大氣層</a>頂懸、流星留落來 ê <a href=\"https://en.wikipedia.org/wiki/Sodium_layer\">鈉</a>原子激發。這个<a href=\"http://sguisard.astrosurf.com/Pagim/M42-4LGS.html\">發光 ê 鈉斑</a>，伊 ê 功能 to̍h 親像是人造星仝款。Kā 伊 ê 爁光隨時記錄起來，經過一个一秒鐘會變形幾若百擺 ê <a href=\"https://www.youtube.com/watch?v=gDGvNyVApgg\">鏡面</a>了後，to̍h 會當消除大氣內底亂流 ê 影響，產生一个<a href=\"https://www.eso.org/public/images/eso1824b/\">清楚 ê 影像</a>。這款<a href=\"https://en.wikipedia.org/wiki/Adaptive_optics\">消除一粒星 ê 爁光</a>，是一个發展中 ê 技術，會當 tī 一寡狀況之下，tī 地面 to̍h 翕著<a href=\"https://www.nasa.gov/audience/forstudents/5-8/features/nasa-knows/what-is-the-hubble-space-telecope-58.html\">哈伯</a><a href=\"https://apod.nasa.gov/apod/ap201206.html\">級</a> ê <a href=\"https://apod.nasa.gov/apod/ap181009.html\">影像</a>。這个技術嘛應用 tī <a href=\"https://www.alpao.com/adaptive-optics/ophtalmology.html\">人類視覺科學</a>內底，會使提著足清楚 ê 視網膜影像。</div><div style=\"text-align: left;\"><br /></div><div><h3 style=\"text-align: left;\">[POJ] Hoat-chhut lûi-siā-kng lâi sûn-hok thian-khong</h3><div style=\"text-align: left;\">Thiⁿ-chhiⁿ sī án-ná ê nà-kng? Che to̍h ài koài tōa-khì-chân lah! Sī ū chi̍t-kóa kah khong-khì un-tō͘ sió-khóa bô-kâng ê khì-thé-pau leh ūn-tōng ê sî-chūn, kā ùi oán-hong thian-thé kiâⁿ--kòe-lâi ê kng-lō͘ áu-khiau-khì ah! Tōa-khì-loān-liû tùi thian-bûn-ha̍k-ka lâi-kóng sī chi̍t-ê mâ-hoân. In-ūi i ē kā beh gián-kiù ê bo̍k-piau-iáⁿ-siōng chhòng bū-khì. Chit-tiuⁿ iáⁿ-siōng lāi-té ê bōng-oán-kiàⁿ to̍h tī ESO ê Pranal thian-bûn-tâi. I ū tàu sì-chō lûi-siā-kng tī thian-bûn-tâi lāi-té, ē-tàng kā tōa-khì-loān-liû chò kàu-chèng. Kā chit-ê lûi-siā-kng tiâu chò chi̍t-se̍k, ē-tàng kā phû tī tē-kiû tōa-khì-chân téng-koân, liû-chhiⁿ lâu--lo̍h-lâi ê la̍p-goân-chú kek-hoat. Chit-ê hoat-kng ê la̍p-pan, i ê kong-lêng to̍h chhin-chhiūⁿ sī jîn-chō-chhiⁿ kāng-khoán. Kā i ê nà-kng sûi-sū kì-lo̍k khí-lâi, keng-kòe chi̍t-ê chi̍t-bió-cheng ē piàn-hêng kúi-nā-pah pái ê kiàⁿ-bīn liáu-āu, to̍h ē-tàng siau-tû tōa-khì lāi-té loān-liû ê éng-hióng, sán-seng chi̍t-ê chheng-chhó ê iáⁿ-siōng. Chit-khoán siau-tû chi̍t-lia̍p-chhiⁿ ê nà-kng, sī chi̍t-ê hoat-tián-tiong ê ki-su̍t, ē-tàng tī chi̍t-kóa chōng-hóng chi-hā, tī tē-bīn to̍h hip-tio̍h Ha-peh-kip ê iáⁿ-siōng. Chit-ê ki-su̍t mā èng-iōng tī jîn-lūi-sī-kak-kho-ha̍k lāi-té, ē-sái the̍h-tio̍h chiok chheng-chhó ê sī-bāng-mo̍͘h iáⁿ-siōng.</div></div><div style=\"text-align: left;\"><br /></div><div><h3 style=\"text-align: left;\">[KIP] Huat-tshut luî-siā-kng lâi sûn-hok thian-khong</h3><div style=\"text-align: left;\"><div>Thinn-tshinn sī án-ná ê nà-kng? Tse to̍h ài kuài tuā-khì-tsân lah! Sī ū tsi̍t-kuá kah khong-khì un-tōo sió-khuá bô-kâng ê khì-thé-pau&nbsp;leh ūn-tōng ê sî-tsūn, kā uì uán-hong thian-thé kiânn--kuè-lâi ê kng-lōo áu-khiau-khì ah! Tuā-khì-luān-lîu tuì thian-bûn-ha̍k-ka lâi-kóng sī tsi̍t-ê mâ-huân. In-uī i ē kā beh gián-kìu ê bo̍k-piau-iánn-siōng tshòng bū-khì. Tsit-tiunn iánn-siōng lāi-té ê bōng-uán-kiànn to̍h tī ESO ê Pranal thian-bûn-tâi. I ū tàu sì-tsō luî-siā-kng tī thian-bûn-tâi lāi-té, ē-tàng kā tuā-khì-luān-lîu tsò kàu-tsìng. Kā tsit-ê luî-siā-kng tiâu tsò tsi̍t-si̍k, ē-tàng kā phû tī tē-kîu tuā-khì-tsân tíng-kuân, lîu-tshinn lâu--lo̍h-lâi ê la̍p-guân-tsú kik-huat. Tsit-ê huat-kng ê la̍p-pan, i ê kong-lîng to̍h tshin-tshīunn sī jîn-tsō-tshinn kāng-khuán. Kā i ê nà-kng suî-sū kì-lo̍k khí-lâi, king-kuè tsi̍t-ê tsi̍t-bió-tsing ē piàn-hîng kuí-nā-pah pái ê kiànn-bīn liáu-āu, to̍h ē-tàng siau-tû tuā-khì lāi-té luān-lîu ê íng-hióng, sán-sing tsi̍t-ê tshing-tshó ê iánn-siōng. Tsit-khuán siau-tû tsi̍t-lia̍p-tshinn ê nà-kng, sī tsi̍t-ê huat-tián-tiong ê ki-su̍t, ē-tàng tī tsi̍t-kuá tsōng-hóng tsi-hā, tī tē-bīn to̍h hip-tio̍h Ha-peh-kip ê iánn-siōng. Tsit-ê ki-su̍t mā ìng-iōng tī jîn-luī-sī-kak-kho-ha̍k lāi-té, ē-sái the̍h-tio̍h tsiok tshing-tshó ê sī-bāng-mo̍͘h iánn-siōng.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Firing Lasers to Tame the Sky&nbsp;</h3><div style=\"text-align: left;\">Why do stars twinkle?\n\n<a href=\"https://en.wikipedia.org/wiki/Astronomical_seeing\">Our atmosphere is to blame</a> as pockets of slightly off-temperature air, \nin constant motion, distort the light paths from distant astronomical objects.\n\nAtmospheric turbulence is a problem for astronomers because it \n<a href=\"https://www.youtube.com/watch?v=or1A4g14_jM\">blurs the images</a> \nof the sources they want to study.\n\nThe telescope featured in this image, located at <a href=\"https://www.eso.org/\">ESO</a>’s \n<a href=\"https://www.eso.org/public/teles-instr/paranal-observatory/\">Paranal Observatory</a>, \nis equipped with <a href=\"https://www.eso.org/public/teles-instr/paranal-observatory/vlt/vlt-instr/4lgsf/\">four lasers</a> to combat \n<a href=\"https://apod.nasa.gov/apod/ap000725.html\">this turbulence</a>.\n\nThe lasers are tuned to a color that excites atoms floating high in \n<a href=\"https://www.nasa.gov/sites/default/files/images/463940main_atmosphere-layers2_full.jpg\">Earth's atmosphere</a> -- \n<a href=\"https://en.wikipedia.org/wiki/Sodium_layer\">sodium</a> left by passing meteors.\n\nThese <a href=\"http://sguisard.astrosurf.com/Pagim/M42-4LGS.html\">glowing sodium spots</a> act as artificial stars whose twinkling is \nimmediately recorded and passed to a \n<a href=\"https://www.youtube.com/watch?v=gDGvNyVApgg\">flexible mirror</a> \nthat deforms hundreds of times per second, counteracting atmospheric turbulence and resulting in <a href=\"https://www.eso.org/public/images/eso1824b/\">crisper images</a>.\n\nThe <a href=\"https://en.wikipedia.org/wiki/Adaptive_optics\">de-twinkling</a> of stars is a developing field of technology and allows, \nin some cases, \n<a href=\"https://www.nasa.gov/audience/forstudents/5-8/features/nasa-knows/what-is-the-hubble-space-telecope-58.html\">Hubble</a>-<a href=\"https://apod.nasa.gov/apod/ap201206.html\">class</a> \n<a href=\"https://apod.nasa.gov/apod/ap181009.html\">images</a> to be taken from the ground. \n\nThis technique has also led to spin-off applications in \n<a href=\"https://www.alpao.com/adaptive-optics/ophtalmology.html\">human vision science</a>, where it is used to obtain very sharp images of the retina.&nbsp; &nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【雷射光】lûi-siā-kng/lûi-siā-kng/雷射光/laser</div><div style=\"text-align: left;\">【馴服】sûn-ho̍k/sûn-ho̍k/馴服/tame</div><div style=\"text-align: left;\">【爁光】nà-kng/nà-kng/<span style=\"text-align: center;\">閃爍</span>/twinkle</div><div style=\"text-align: left;\">【光路】kng-lō͘/kng-lōo/光徑/light path</div><div style=\"text-align: left;\">【望遠鏡】bōng-oán-kiàⁿ/bōng-uán-kiànn/望遠鏡/telescope</div><div style=\"text-align: left;\">【大氣亂流】tōa-khì-loān-liû/tuā-khì-luān-lîu/大氣亂流/atmospheric turbulence</div><div style=\"text-align: left;\">【鈉】la̍p/la̍p/鈉/sodium</div><div style=\"text-align: left;\">【人造星】jîn-chō-chhiⁿ/jîn-tsō-tshiⁿ/人造星/artificial stars</div><div style=\"text-align: left;\">【人類視覺科學】jîn-lūi-sī-kak-kho-ha̍k/jîn-lūi-sī-kak-kho-ha̍k/人類視覺科學/human vision science</div><div style=\"text-align: left;\">【視網膜】sī-bāng-mo̍͘h/sī-bāng-mo̍͘h/視網膜/retina</div><div style=\"text-align: left;\"><div><br /></div><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/6183944367247839293/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyOTYyMTExMDgzCm9mZnNldDogMjg4MDAwMDAK\""
}
