{
  "kind": "blogger#post",
  "id": "2149485787235549043",
  "blog": {
    "id": "7164950082555339749"
  },
  "published": "2021-02-19T13:22:00+08:00",
  "updated": "2021-02-19T17:03:12+08:00",
  "url": "http://www.apod.tw/2021/02/20210219.html",
  "selfLink": "https://blogger.googleapis.com/v3/blogs/7164950082555339749/posts/2149485787235549043",
  "title": "火星毅力號 ê 火星第零工 - 2021/02/19",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 19 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-cNYfwz58kmU/YC8xRPLY64I/AAAAAAAAAK0/ZEVdb7TTi38DBvNIgZ90ZEN_ox1ZV5TsACLcBGAsYHQ/s800/Mars_Perseverance_FLR_0000_0666952977_800.jpg\" style=\"margin-left: 1em; margin-right: 1em;\"><img border=\"0\" data-original-height=\"600\" data-original-width=\"800\" height=\"480\" src=\"https://1.bp.blogspot.com/-cNYfwz58kmU/YC8xRPLY64I/AAAAAAAAAK0/ZEVdb7TTi38DBvNIgZ90ZEN_ox1ZV5TsACLcBGAsYHQ/w640-h480/Mars_Perseverance_FLR_0000_0666952977_800.jpg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210219.html\"> Mars Perseverance Sol 0</a></div><div style=\"text-align: center;\"><div><div>影像提供：<a href=\"https://www.nasa.gov/\">NASA</a>, <a href=\"https://www.jpl.nasa.gov/\">JPL</a>, <a href=\"https://mars.nasa.gov/mars2020/\">Mars 2020</a></div><div>昨昏 ê 圖：<a href=\"https://www.apod.tw/2021/02/20210218.html\">瑞士 ê Alps 山，火星 ê 天空</a></div></div><div>明仔載 ê 圖：light-weekend</div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 火星毅力號 ê 火星第零工</h3><div style=\"text-align: left;\">Tī <a href=\"https://apod.nasa.gov/apod/ap200731.html\">經過 203 工</a> ê 行星間旅行，閣經過驚惶<a href=\"https://www.apod.tw/2021/02/20210216.html\">七分鐘</a>，<a href=\"https://mars.nasa.gov/mars2020/\">毅力號總算是登陸火星矣</a>！確定伊有成功登陸 tī Jezero 石坑了後，南加洲 ê NASA 噴射推進實驗室 (JPL) 控制中心 to̍h tī 太平洋時間 2 月 18&nbsp; 中晝 12:55 （台灣時間 2 月 19 透早 4:55）宣佈這个好消息。Kah 車平大台 ê 火星探測車著陸了後，tī 火星第零<a href=\"https://en.wikipedia.org/wiki/Sol_(day_on_Mars)#Usage_in_Mars_lander_timekeeping\">工</a> ê 任務，to̍h 是隨用伊頭前倒爿彼支避障 kha-mé-lah 翕第一張低解析度 ê 相片。這台送去紅色行星 ê 探測車，雄心 pu̍t-pu̍t。伊 kha-mé-lah 面頂 ê 保護蓋猶袂提落來，咱會使 tī <a href=\"https://apod.nasa.gov/apod/fap/ap190217.html\">整個火星表面</a> ê 影像內底，看著毅力號 ê 烏影。</div><div style=\"text-align: left;\"><br /></div><div><h3 style=\"text-align: left;\">[POJ] Hóe-chhiⁿ Gē-le̍k-hō ê Hóe-chhiⁿ tē-lêng-kang</h3><div style=\"text-align: left;\">Tī keng-kòe nn̄g-pah-khòng-saⁿ kang ê kiâⁿ-chhiⁿ-kán lú-hêng, koh keng-kòe Kiaⁿ-hiâⁿ-chhi̍t-hun-cheng, Gē-le̍k-hō chóng-sǹg sī teng-lio̍k Hóe-chhiⁿ ah! Khak-tēng i ū sêng-kong teng-lio̍k tī Jezero chio̍h-kheⁿ liáu-āu, Lâm-ka-chiu ê NASA phùn-siā-thui-chìn si̍t-giām-sek (JPL) khòng-chè-tiong-sim to̍h tī Thài-pêng-iûⁿ sî-kan jī goe̍h cha̍p-peh tiong-tàu cha̍p-jī tiám gō͘-cha̍p-gō͘ hun (Tâi-oân sî-kan jī goe̍h cha̍p-káu thàu-chá sì tiám gō͘-cha̍p-gō͘) soan-pò͘ chit-ê hó siau-sit. Kah chhia pêⁿ-tōa-tâi ê Hóe-chhiⁿ thàm-chhek-chhia tio̍h-lio̍k liáu-āu, tī Hóe-chhiⁿ-tē-lêng-kang ê jīm-bū, to̍h sī sûi iōng i thâu-chêng tò-pêng hit-ki phiah-chiòng kha-mé-lah hip tē-it-tiuⁿ kē kái-sek-tō͘ ê siòng-phìⁿ. Chit-tâi sàng-khì âng-sek kiâⁿ-chhiⁿ ê thàm-chhek-chhia, hiông-sim-pu̍t-pu̍t. I kha-mé-lah bīn-téng ê pó-hō͘-kòa iáu-bōe the̍h--lo̍h-lâi, lán ē-sái tī chéng-kô Hóe-chhiⁿ piáu-bīn ê iáⁿ-siōng lāi-té, khòaⁿ-tio̍h Gē-le̍k-hō ê o͘-iáⁿ.</div></div><div style=\"text-align: left;\"><br /></div><div><h3 style=\"text-align: left;\">[KIP] Hué-tshinn Gē-li̍k-hō ê Hóe-chhiⁿ tē-lîng-kang</h3><div style=\"text-align: left;\"><div>Tī king-kuè nn̄g-pah-khòng-sann kang ê kiânn-tshinn-kán lú-hîng, koh king-kuè Kiann-hiânn-tshi̍t-hun-tsing, Gē-li̍k-hō tsóng-sǹg sī ting-lio̍k Hué-tshinn ah! Khak-tīng i ū sîng-kong ting-lio̍k tī Jezero tsio̍h-khenn liáu-āu, Lâm-ka-tsiu ê NASA phùn-siā-thui-tsìn si̍t-giām-sik (JPL) khòng-tsè-tiong-sim to̍h tī Thài-pîng-îunn sî-kan jī gue̍h tsa̍p-peh tiong-tàu tsa̍p-jī tiám gōo-tsa̍p-gōo hun (Tâi-uân sî-kan jī gue̍h tsa̍p-káu thàu-tsá sì tiám gōo-tsa̍p-gōo) suan-pòo tsit-ê hó siau-sit. Kah tshia pênn-tuā-tâi ê Hué-tshinn thàm-tshik-tshia tio̍h-lio̍k liáu-āu,&nbsp;tī Hué-tshinn-tē-lîng-kang ê jīm-bū, to̍h sī sûi&nbsp;iōng i thâu-tsîng tò-pîng hit-ki phiah-tsiòng kha-mé-lah hip tē-it-tiunn kē kái-sik-tōo ê siòng-phìnn. Tsit-tâi sàng-khì âng-sik kiânn-tshinn ê thàm-tshik-tshia, hiông-sim-pu̍t-pu̍t. I kha-mé-lah bīn-tíng ê pó-hōo-kuà iáu-buē the̍h--lo̍h-lâi, lán ē-sái tī tsíng-kô Hué-tshinn piáu-bīn ê iánn-siōng lāi-té, khuànn-tio̍h Gē-li̍k-hō ê oo-iánn.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Mars Perseverance Sol 0&nbsp;</h3><div style=\"text-align: left;\"><b></b>\n\n<a href=\"https://apod.nasa.gov/apod/ap200731.html\">After a 203 day</a> interplanetary voyage, and\n<a href=\"https://apod.nasa.gov/apod/ap210216.html\">seven minutes</a> of terror,\n<a href=\"https://mars.nasa.gov/mars2020/\">Perseverance has landed on Mars</a>.  \nConfirmation of the successful landing at Jezero crater\nwas announced from mission\ncontrol at NASA’s Jet Propulsion Laboratory in Southern California at\n12:55 pm PST on February 18.\n\nThe car-sized Mars rover's Front Left Hazard Avoidance Camera acquired this\ninitial low resolution image shortly after touchdown on mission\n<a href=\"https://en.wikipedia.org/wiki/Sol_(day_on_Mars)#Usage_in_Mars_lander_timekeeping\">Sol</a> 0.\n\nA protective cover is still on the camera, but the\nshadow of Perseverance, now the most ambitious rover sent to the Red Planet,\nis visible cast\n<a href=\"https://apod.nasa.gov/apod/ap190217.html\">across the martian surface</a>.&nbsp;&nbsp;</div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【火星】Hóe-chhiⁿ/Hué-tshinn/火星/Mars</div><div style=\"text-align: left;\">【毅力號】Gē-le̍k-hō/Gē-li̍k-hō/毅力號/Perseverance</div><div style=\"text-align: left;\">【行星間旅行】kiâⁿ-chhiⁿ-kán lú-hêng/kiânn-tshinn-kán lú-hîng/行星間旅行/interplanetary voyage</div><div style=\"text-align: left;\">【噴射推進實驗室】phùn-siā-thui-chìn si̍t-giām-sek/phùn-siā-thui-tsìn si̍t-giām-sik/噴射推進實驗室/Jet Propulsion Laboratory</div><div style=\"text-align: left;\">【著陸】tio̍h-lio̍k/tio̍h-lio̍k/著陸/touchdown</div><div style=\"text-align: left;\">【火星第零工】Hóe-chhiⁿ tē-lêng-kang/Hué-tshinn tē-lîng-kang/第零火星日/Sol 0</div><div style=\"text-align: left;\">【避障 kha-mé-lah】phiah-chiòng kha-mé-lah/phiah-tsiòng kha-mé-lah/避障相機/Hazard Avoidance Camera</div><div style=\"text-align: left;\">【探測車】thàm-chhek-chhia/thàm-tshek-tshia/探測車/rover</div><div style=\"text-align: left;\"><br /></div><div style=\"text-align: left;\"><div><br /></div><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/2149485787235549043/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzNzI1MzkyNjE4Cm9mZnNldDogMjg4MDAwMDAK\""
}
