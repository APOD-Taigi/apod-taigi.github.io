{
  "kind": "blogger#post",
  "id": "7435828536314884822",
  "blog": {
    "id": "7164950082555339749"
  },
  "published": "2021-02-06T18:29:00+08:00",
  "updated": "2021-02-07T20:50:42+08:00",
  "url": "http://apod-taigi.blogspot.com/2021/02/20210206.html",
  "selfLink": "https://blogger.googleapis.com/v3/blogs/7164950082555339749/posts/7435828536314884822",
  "title": "北方寒天 ê 暗暝 - 2021/02/06",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 6 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-NTCdetHk0j0/YB4re1yrFFI/AAAAAAAAAIc/7sYuud97O0Md0US9qjfVOxfvDzyZM58vwCLcBGAsYHQ/s1024/Siemiony_las_31_01_2021_1024.jpg\" style=\"margin-left: 1em; margin-right: 1em;\"><img border=\"0\" data-original-height=\"1024\" data-original-width=\"1024\" height=\"640\" src=\"https://1.bp.blogspot.com/-NTCdetHk0j0/YB4re1yrFFI/AAAAAAAAAIc/7sYuud97O0Md0US9qjfVOxfvDzyZM58vwCLcBGAsYHQ/w640-h640/Siemiony_las_31_01_2021_1024.jpg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210206.html\">A Northern Winter Night</a></div><div style=\"text-align: center;\"><div><div>影像提供佮<a href=\"https://apod.nasa.gov/apod/lib/about_apod.html#srapply\">版權</a>：<a href=\"https://www.instagram.com/lukaszzak/\">Lukasz Zak</a></div><div>昨昏 ê 圖：<a href=\"https://apod-taigi.blogspot.com/2021/02/20210205.html\">阿波羅 14 號欲轉來矣！</a></div></div><div>明仔載 ê 圖：<a href=\"https://apod-taigi.blogspot.com/2021/02/20210207.html\">球形星團 M53 內底 ê 藍色浪星</a></div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 北方寒天 ê 暗暝</h3><div style=\"text-align: left;\">Tī 這个恬靜 ê 森林 kah 夜空，<a href=\"https://apod-taigi.blogspot.com/2021/02/20210201.html\">白雪 to̍h 親像一領毯仔仝款崁&nbsp;tī</a> 塗跤。這張拼接圖是一月底 ê 時陣，tī <a href=\"https://www.nasa.gov/wallops/2021/feature/watch-the-february-20-antares-launch-from-wallops\">地球</a>波蘭西北爿&nbsp;<span style=\"text-align: center;\">Siemiony 附近</span>一个安靜 ê 田庄仔路，kā 翕著 ê 景色鬥做這張 360 度 ê 全景投影圖。這个暗暝有夠寒 ê！Tī 樹林圍起來 ê 天頂，是 tī 北方寒天 ê <a href=\"https://apod-taigi.blogspot.com/2021/01/20210122.html\">銀河</a>內底，閃閃爍爍 ê 天星 kah 星雲。Tī 子午線天頂附近 ê 彼粒星是<a href=\"http://stars.astro.illinois.edu/sow/capella.html\">五車二</a>，差不多 tī 樹仔面頂 43 光年懸 ê 所在。戰車星座，御夫座 ê Alpha 星是<a href=\"https://apod.nasa.gov/apod/ap191226.html\">冬季六角形</a>星群 ê 一部份。五車二是真有名 ê 雙星系統。Tī 五車二 ê 正爿面頂，綴銀河 ê 方向行去，你可能會看著 tī 北方寒天暗暝，彼个熟似 ê <a href=\"https://apod.nasa.gov/apod/ap200919.html\">臘戶座</a>。</div><div style=\"text-align: left;\"><br /></div><div><h3 style=\"text-align: left;\">[POJ] Pak-hong kôaⁿ-thiⁿ ê àm-mî</h3><div style=\"text-align: left;\">Tī chit-ê tiām-chēng ê som-lîm kah iā-khong, pe̍h-soat to̍h chhin-chhiūⁿ chi̍t-niá thán-á khàm tī thô͘-kha. Chit-tiuⁿ pheng-chiap-tô͘ sī it-goe̍h-té ê sî-chūn, tī tē-kiû Pho-lân sai-pak-pêng&nbsp;<span style=\"text-align: center;\">Siemiony hù-kūn chi̍t-ê an-chēng ê chhân-chng-á-lō͘, kā hip-tio̍h-ê kéng-sek tàu-chò chit-tiuⁿ saⁿ-pah-la̍k-cha̍p tō͘ ê choân-kéng tâu-iáⁿ-tô͘. Chit-ê àm-mî ū-kàu kôaⁿ--ê! Tī chhiū-nâ ûi--khí-lâi ê thiⁿ-téng, sī tī pak-hong kôaⁿ-thiⁿ ê Gîn-hô lāi-té, siám-siám-sih-sih ê thiⁿ-chhiⁿ kah seng-hûn. Tī chú-ngó͘-sòaⁿ-thian-téng hù-kūn ê hit-lia̍p chhiⁿ sī Ngó͘-ki-jī, chha-put-to tī chhiū-á bīn-téng sì-cha̍p-saⁿ kng-nî koân ê só͘-chāi.&nbsp;</span><span style=\"text-align: center;\">Chiàn-chhia</span><span style=\"text-align: center;\">&nbsp;seng-chō,&nbsp;</span><span style=\"text-align: center;\">Gū-hu-chō ê Alpha chhiⁿ sī&nbsp;</span>Tang-kùi-la̍k-kak-hêng seng-kûn ê chi̍t-pō͘-hūn. Ngó͘-ki-jī sī chin ū-miâ ê siang-chhiⁿ hē-thóng. Tī Ngó͘-ki-jī ê chiàⁿ-pêng bīn-téng, tòe Gîn-hô ê hong-hiòng kiâⁿ--khì, lí khó-lêng ē khòaⁿ-tio̍h tī pak-hong kôaⁿ-thiⁿ àm-mî, hit-ê se̍k-sāi ê La̍h-hō-chò.</div></div><div style=\"text-align: left;\"><br /></div><div><h3 style=\"text-align: left;\">[KIP]&nbsp;Pak-hong kuânn-thinn ê àm-mî</h3><div style=\"text-align: left;\"><div>Tī tsit-ê tiām-tsīng ê som-lîm kah iā-khong, pe̍h-suat to̍h tshin-tshīunn tsi̍t-niá thán-á khàm tī thôo-kha. Tsit-tiunn phing-tsiap-tôo sī it-gue̍h-té ê sî-tsūn, tī tē-kîu Pho-lân sai-pak-pîng Siemiony hù-kūn tsi̍t-ê an-tsīng ê tshân-tsng-á-lōo, kā hip-tio̍h-ê kíng-sik tàu-tsò tsit-tiunn sann-pah-la̍k-tsa̍p tōo ê tsuân-kíng tâu-iánn-tôo. Tsit-ê àm-mî ū-kàu kuânn--ê! Tī tshīu-nâ uî--khí-lâi ê thinn-tíng, sī tī pak-hong kuânn-thinn ê Gîn-hô lāi-té, siám-siám-sih-sih ê thinn-tshinn kah sing-hûn. Tī tsú-ngóo-suànn-thian-tíng hù-kūn ê hit-lia̍p tshinn sī Ngóo-ki-jī, tsha-put-to tī tshīu-á bīn-tíng sì-tsa̍p-sann kng-nî kuân ê sóo-tsāi. Tsiàn-tshia<span style=\"text-align: center;\">&nbsp;sing-tsō,&nbsp;</span>Gū-hu-tsō ê Alpha tshinn sī Tang-kuì-la̍k-kak-hîng sing-kûn ê tsi̍t-pōo-hūn. Ngóo-ki-jī sī tsin ū-miâ ê siang-tshinn hē-thóng. Tī Ngóo-ki-jī ê tsiànn-pîng bīn-tíng, tuè Gîn-hô ê hong-hiòng kiânn--khì, lí khó-lîng ē khuànn-tio̍h tī pak-hong kuânn-thinn àm-mî, hit-ê si̍k-sāi ê La̍h-hō-tsò.</div><div><br /></div></div></div><div style=\"text-align: left;\"><br /></div><h3 style=\"text-align: left;\">[English]&nbsp;A Northern Winter Night&nbsp;</h3><div style=\"text-align: left;\"><b></b>\n\n<a href=\"https://apod.nasa.gov/apod/ap210201.html\">Snow blankets</a>\nthe ground in this serene forest and sky view.\n\nAssembled in a 360 degree panoramic projection, the mosaicked frames were\ncaptured at January's end along a quiet country road near\nSiemiony, northeastern Poland,\n<a href=\"https://www.nasa.gov/wallops/2021/feature/watch-the-february-20-antares-launch-from-wallops\">planet Earth</a>.\n\nThe night was cold and between trees reaching toward the sky\nshine the stars and nebulae of the northern winter\n<a href=\"https://apod.nasa.gov/apod/ap210122.html\">Milky Way</a>.\n\nNear zenith is bright\n<a href=\"http://stars.astro.illinois.edu/sow/capella.html\">star Capella</a>,\na mere 43 light-years above the tree tops.\n\nAlpha star of the constellation Auriga the Charioteer and part of the\n<a href=\"https://apod.nasa.gov/apod/ap191226.html\">winter hexagon</a>\nasterism, Capella is a well-studied double star system.\n\nFollow the Milky Way above and right of Capella and you might\nspot the familiar\n<a href=\"https://apod.nasa.gov/apod/ap200919.html\">stars of Orion</a> in the northern winter night.&nbsp;&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【拼接圖】pheng-chiap-tô͘/phing-tsiap-tôo/拼接圖/mosaicked frames</div><div style=\"text-align: left;\">【全景投影圖】choân-kéng-tâu-iáⁿ-tô͘/tsuân-kíng-tâu-iánn-tôo/全景投影圖/panoramic projection</div><div style=\"text-align: left;\">【子午線天頂】chú-ngó͘-sòaⁿ-thian-téng/tsú-ngóo-suànn-thian-tíng/天頂/zenith</div><div style=\"text-align: left;\">【五車二】Ngó͘-ki-jī/Ngóo-ki-jī/五車二/Capella</div><div style=\"text-align: left;\">【御夫座】Gū-hu-chō/Gū-hu-tsō/御夫座/Auriga</div><div style=\"text-align: left;\">【馭者座】Gū-chiá-chō/Gū-tsiá-tsō/御夫座/Auriga</div><div style=\"text-align: left;\">【戰車星座】Chiàn-chhia seng-chō/Tsiàn-tshia sing-tsō/戰車星座/Charioteer</div><div style=\"text-align: left;\">【冬季六角形星群】Tang-kùi-la̍k-kak-hêng seng-kûn/Tang-kuì-la̍k-kak-hîng sing-kûn/冬季六邊形星群/the winter hexagon asterism</div><div style=\"text-align: left;\">【雙星系統】siang-chhiⁿ hē-thóng/siang-tshinn hē-thóng/雙星系統/double star system</div><div style=\"text-align: left;\">【臘戶座】La̍h-hō͘-chō/La̍h-hōo-tsō/臘戶座/Orion</div><div style=\"text-align: left;\"><br /></div><div style=\"text-align: left;\"><div><br /></div><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div><div style=\"margin: 0px; outline: none; padding: 0px;\">台文翻譯：An-Li Tsai (NCU)</div><div style=\"margin: 0px; outline: none; padding: 0px;\"><br style=\"background-color: #fafafa; font-family: &quot;Helvetica Neue Light&quot;, HelveticaNeue-Light, &quot;Helvetica Neue&quot;, Helvetica, Arial, sans-serif; font-size: 14px;\" /></div></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/7435828536314884822/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEyNzAyMjQyMTc5Cm9mZnNldDogMjg4MDAwMDAK\""
}
