{
  "kind": "blogger#post",
  "id": "1046811251604046242",
  "blog": {
    "id": "7164950082555339749"
  },
  "published": "2021-02-20T13:00:00+08:00",
  "updated": "2021-02-20T13:00:04+08:00",
  "url": "http://www.apod.tw/2021/02/20210220.html",
  "selfLink": "https://blogger.googleapis.com/v3/blogs/7164950082555339749/posts/1046811251604046242",
  "title": "毅力號：是按怎登陸火星 ê - 2021/02/20",
  "content": "<h1 style=\"text-align: center;\">逐工一幅天文圖 APOD Taiwanese<br /><a href=\"https://apod.nasa.gov/\">Astronomy Picture of the Day</a></h1><div style=\"text-align: center;\"><a href=\"https://apod.nasa.gov/apod/archivepix.html\">探索宇宙！</a>逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有專業天文學者為你解說。</div><div style=\"text-align: center;\"><br /></div><div style=\"text-align: center;\"><br /></div><div style=\"text-align: center;\">2021 年 2 月 20 日</div><div class=\"separator\" style=\"clear: both; text-align: center;\"><a href=\"https://1.bp.blogspot.com/-EwwI4TWlmh8/YDBp8_InrnI/AAAAAAAAALA/7OmS3Y5mJqcV_pTi-fWfllcjThlgzoxBACLcBGAsYHQ/s1024/rover_drop1024.jpg\" imageanchor=\"1\" style=\"margin-left: 1em; margin-right: 1em;\"><img border=\"0\" data-original-height=\"768\" data-original-width=\"1024\" height=\"480\" src=\"https://1.bp.blogspot.com/-EwwI4TWlmh8/YDBp8_InrnI/AAAAAAAAALA/7OmS3Y5mJqcV_pTi-fWfllcjThlgzoxBACLcBGAsYHQ/w640-h480/rover_drop1024.jpg\" width=\"640\" /></a></div><div style=\"text-align: center;\"><a href=\"https://apod.nasa.gov/apod/ap210220.html\">Perseverance: How to Land on Mars</a></div><div style=\"text-align: center;\"><div><div>影像提供：&nbsp;<a href=\"https://www.nasa.gov/\">NASA</a>, <a href=\"https://www.jpl.nasa.gov/\">JPL</a>, <a href=\"https://mars.nasa.gov/mars2020/\">Mars 2020</a></div><div>昨昏 ê 圖：<a href=\"https://www.apod.tw/2021/02/20210219.html\">火星毅力號 ê 火星第零工</a></div></div><div>明仔載 ê 圖：the stars in a rose</div><h3 style=\"text-align: left;\"><br style=\"font-size: 18.72px;\" /></h3></div><div style=\"text-align: center;\"><h3 style=\"text-align: left;\"></h3><h3 style=\"text-align: left;\">[漢羅] 毅力號：是按怎登陸火星 ê</h3><div style=\"text-align: left;\">這張影像是太平洋時間 2 月 18 （台灣時間 2 月 19 ）<a href=\"https://www.nasa.gov/press-release/nasa-s-perseverance-rover-sends-sneak-peek-of-mars-landing\">毅力號</a>欲 tī 火星著陸進前翕 ê。毅力號 to̍h 吊 tī 火箭下跤，離火星表面 kan-na 幾若公尺懸 ê 所在。<a href=\"https://www.nasa.gov/content/perseverance-mars-rovers-first-images\">這个予人緊張 ê 景色</a>，是 ùi 進入火星大氣層開始激烈旅行 <a href=\"https://apod.nasa.gov/apod/fap/ap210216.html\">7 分鐘</a>了後看著 ê。這是高解析度影片 ê 一部份。這張影像是 tī&nbsp;<a href=\"https://mars.nasa.gov/mars2020/timeline/landing/entry-descent-landing/\">天空吊車</a>上尾一擺降落 ê 時陣，ùi 降落火箭翕 ê 。會使看著三條搝絚 ê 機械電纜 kā 毅力號放落，in 差不多有 7 公尺長。閣有一條電纜連到 kah 車平大台 ê 探測車 ê 電腦，kā 信號傳過去（ to̍h 親像影像按呢）。Tī 毅力號下面，火星表面 ê 塗沙粉去予降落火箭 ê iăn-jín 噴甲。<a href=\"https://www.nasa.gov/image-feature/jpl/perseverance-s-first-full-color-look-at-mars\">著錄了後</a>，to̍h kā 電纜放開，予降落火箭會當 tī 燃料燒了進前，飛到安全 ê 距離。</div><div style=\"text-align: left;\"><br /></div><div><h3 style=\"text-align: left;\">[POJ] Gē-le̍k-hō: Sī án-ná teng-lio̍k Hóe-chhiⁿ ê</h3><div style=\"text-align: left;\">Chit-tiuⁿ iáⁿ-siōng sī Thài-pêng-iûⁿ sî-kan jī goe̍h cha̍p-poeh (Tâi-oân sî-kan jī goe̍h cha̍p-káu) Gē-le̍k-hō beh tī Hóe-chhiⁿ tio̍h-lio̍k chìn-chêng hip-ê. Gē-le̍k-hō to̍h tiàu tī Hóe-chìⁿ ē-kha, lî Hóe-chhiⁿ piáu-bīn kan-na kúi-ā kong-chhioh koân ê só͘-chāi. Chit-ê hō͘ lâng kín-tiuⁿ ê kéng-sek, sī ùi chìn-ji̍p Hóe-chhiⁿ tōa-khì-chân khai-sí kek-lia̍t lú-hêng chhit hun-cheng liáu-āu khòaⁿ-tio̍h--ê. Che-sī ko-kái-sek-tō͘ iáⁿ-phìⁿ ê chi̍t-pō͘-hūn. Chit-tiuⁿ iáⁿ-siōng sī tī Thian-khong-tiàu-chhia siāng-bóe chi̍t-pái kàng-lo̍h ê sî-chūn, ùi kàng-lo̍h hóe-chìⁿ hip-ê. Ē-sái khòaⁿ-tio̍h saⁿ-tiâu giú-ân ê ki-hāi tián-lám kā Gē-le̍k-hō pàng--lo̍h, in chha-put-to ū chhit kong-chhioh tn̂g. Koh-ū chi̍t-tiâu tián-lám liân kàu kah-chhia-pêⁿ-tōa-tâi ê thàm-chhek-chhia ê tiān-náu, kā sìn-hō thoân--kòe-khì (to̍h chhin-chhiūⁿ iáⁿ-siōng án-ne). Tī Gē-le̍k-hō ē-bīn, Hóe-chhiⁿ piáu-bīn ê thô͘-soa-hún khì hō͘ kàng-lo̍h hóe-chìⁿ ê iăn-jín phùn-kah. Tio̍h-lio̍k liáu-āu, to̍h kā tián-lám pàng--khui, hō͘ kàng-lo̍h hóe-chìⁿ ē-tàng tī jiân-liāu sio-liáu chìn-chêng, poe kàu an-choân ê kū-lî.</div></div><div style=\"text-align: left;\"><br /></div><div><h3 style=\"text-align: left;\">[KIP] Gē-li̍k-hō: Sī án-ná ting-lio̍k Hué-tshinn ê</h3><div style=\"text-align: left;\"><div>Tsit-tiunn iánn-siōng sī Thài-pîng-îunn sî-kan jī gue̍h tsa̍p-pueh (Tâi-uân sî-kan jī gue̍h tsa̍p-káu) Gē-li̍k-hō beh tī Hué-tshinn tio̍h-lio̍k tsìn-tsîng hip-ê. Gē-li̍k-hō to̍h tiàu tī Hué-tsìnn ē-kha, lî Hué-tshinn piáu-bīn kan-na kuí-ā kong-tshioh kuân ê sóo-tsāi. Tsit-ê hōo lâng kín-tiunn ê kíng-sik, sī uì tsìn-ji̍p Hué-tshinn tuā-khì-tsân khai-sí kik-lia̍t lú-hîng tshit hun-tsing liáu-āu khuànn-tio̍h--ê. Tse-sī ko-kái-sik-tōo iánn-phìnn ê tsi̍t-pōo-hūn. Tsit-tiunn iánn-siōng sī tī Thian-khong-tiàu-tshia siāng-bué tsi̍t-pái kàng-lo̍h ê sî-tsūn, uì kàng-lo̍h hué-tsìnn hip-ê. Ē-sái khuànn-tio̍h sann-tiâu gíu-ân ê ki-hāi tián-lám kā Gē-li̍k-hō pàng--lo̍h, in tsha-put-to ū tshit kong-tshioh tn̂g. Koh-ū tsi̍t-tiâu tián-lám liân kàu kah-tshia-pênn-tuā-tâi ê thàm-tshik-tshia ê tiān-náu, kā sìn-hō thuân--kuè-khì (to̍h tshin-tshīunn iánn-siōng án-ne). Tī Gē-li̍k-hō ē-bīn, Hué-tshinn piáu-bīn ê thôo-sua-hún khì hōo kàng-lo̍h hué-tsìnn ê iăn-jín phùn-kah. Tio̍h-lio̍k liáu-āu, to̍h kā tián-lám pàng--khui, hōo kàng-lo̍h hué-tsìnn ē-tàng tī jiân-liāu sio-liáu tsìn-tsîng, pue kàu an-tsuân ê kū-lî.</div></div></div><div style=\"text-align: left;\"><br /></div><h3 style=\"text-align: left;\">[English]&nbsp;Perseverance: How to Land on Mars&nbsp;</h3><div style=\"text-align: left;\"><b></b>Slung beneath its rocket powered descent stage\n<a href=\"https://www.nasa.gov/press-release/nasa-s-perseverance-rover-sends-sneak-peek-of-mars-landing\">Perseverance hangs</a>\nonly a few meters above the martian surface, captured here moments\nbefore its February 18 touchdown on the Red Planet.\n\n<a href=\"https://www.nasa.gov/content/perseverance-mars-rovers-first-images\">The breath-taking view</a> followed an\n<a href=\"https://apod.nasa.gov/apod/fap/ap210216.html\">intense seven minute</a>\ntrip from the top of the martian atmosphere.\n\nPart of a high resolution video, the picture was\ntaken from the descent stage itself during the final\n<a href=\"https://mars.nasa.gov/mars2020/timeline/landing/entry-descent-landing/\">skycrane landing</a>\nmaneuver.\n\nThree taut mechanical cables about 7 meters long are\nvisible lowering Perseverance, along\nwith an electrical umbilical connection feeding signals\n(like this image), to a computer on board the car-sized rover.\n\nBelow Perseverance streamers of martian dust are kicked-up from the\nsurface by the descent rocket engines.\n\nImmediately\n<a href=\"https://www.nasa.gov/image-feature/jpl/perseverance-s-first-full-color-look-at-mars\">after touchdown</a>,\nthe cables were released allowing the descent stage to fly to\na safe distance before exhausting its fuel as planned.&nbsp;&nbsp;</div><div style=\"text-align: left;\"><br /></div><div style=\"text-align: left;\"><br /></div><h3 style=\"text-align: left;\">詞彙學習（台語漢字/POJ/KIP/華語漢字/English）</h3><div style=\"text-align: left;\">【毅力號】Gē-le̍k-hō/Gē-li̍k-hō/毅力號/Perseverance</div><div style=\"text-align: left;\">【著陸】Tio̍h-lio̍k/Tio̍h-lio̍k/著陸/touchdown</div><div style=\"text-align: left;\">【天空吊車】Thian-khong tiàu-chhia/Thian-khong tiàu-tshia/天空起重機/Sky Crane</div><div style=\"text-align: left;\">【降落火箭】kàng-lo̍h hóe-chìⁿ/kàng-lo̍h hué-tsìnn/降落火箭/decent stage</div><div style=\"text-align: left;\">【探測車】thàm-chhek-chhia/thàm-tshek-tshia/探測車/rover</div><div style=\"text-align: left;\"><br /></div><div style=\"text-align: left;\"><br /></div><div style=\"text-align: left;\"><br /><div><b>=== 啥物是 APOD ===</b></div><div><b><br /></b></div><div><a href=\"https://apod-taigi.blogspot.com/2020/12/apod-taiwanese.html\">本站 ê 介紹 (台語/華語)</a></div><div><a href=\"https://apod.nasa.gov/apod/lib/about_apod.html\">APOD ê 介紹 (英語)</a></div><div><br /></div><div>APOD ê 各種語言：</div><div><a href=\"http://www.apodar.com/\">Arabic</a>,&nbsp;<a href=\"http://www.apod.cat/\">Catalan</a>,&nbsp;<a href=\"http://www.bjp.org.cn/mryt/\">Chinese</a>&nbsp;(Beijing),&nbsp;<a href=\"http://sprite.phys.ncku.edu.tw/astrolab/mirrors/apod/apod.html\">Chinese</a>&nbsp;(Taiwan),&nbsp;<a href=\"http://www.apod.rs/Croatia.html\">Croatian</a>,&nbsp;<a href=\"http://www.astro.cz/apod/\">Czech</a>,&nbsp;<a href=\"http://www.apod.nl/\">Dutch</a>,&nbsp;<a href=\"http://www.skypix.org/apod/\">Farsi</a>,&nbsp;<a href=\"http://www.cidehom.com/apod.php\">French</a>,&nbsp;<a href=\"http://www.starobserver.org/\">German</a>,&nbsp;<a href=\"http://www.astronomia2009.org.il/info/apod/apod.htm\">Hebrew</a>,&nbsp;<a href=\"http://apod.infoastronomy.org/\">Indonesian</a>,&nbsp;<a href=\"http://home.u05.itscom.net/apodjpn/apodj/apodj0.htm\">Japanese</a>,&nbsp;<a href=\"http://wouldyoulike.org/apod/\">Korean</a>,&nbsp;<a href=\"http://www.apod.rs/Montenegro.html\">Montenegrin</a>,&nbsp;<a href=\"http://apod.pl/apod/\">Polish</a>,&nbsp;<a href=\"http://www.astronet.ru/db/apod.html\">Russian</a>,&nbsp;<a href=\"http://www.apod.rs/\">Serbian</a>,&nbsp;<a href=\"http://apod.fmf.uni-lj.si/\">Slovenian</a>,&nbsp;<a href=\"http://observatorio.info/\">Spanish</a>,&nbsp;<a href=\"https://apod-taigi.blogspot.com/\"><b>Taiwanese</b></a>,&nbsp;<a href=\"https://www.uzaydanhaberler.com/category/gorsel/apod/\">Turkish</a>,&nbsp;<a href=\"https://rasyonalist.org/kategori/apod/\">Turkish</a>, and&nbsp;<a href=\"http://astronomy.pp.ua/\">Ukrainian</a></div><div><br /></div><div><div>作者佮編輯：<a href=\"http://www.phy.mtu.edu/faculty/Nemiroff.html\">Robert Nemiroff</a>&nbsp;(<a href=\"http://www.phy.mtu.edu/\">MTU</a>) &amp;&nbsp;<a href=\"https://antwrp.gsfc.nasa.gov/htmltest/jbonnell/www/bonnell.html\">Jerry Bonnell</a>&nbsp;(<a href=\"http://www.astro.umd.edu/\">UMCP</a>)</div><div>NASA 辦公室：Phillip Newman&nbsp;<a href=\"https://apod.nasa.gov/apod/lib/about_apod.html#srapply\">Specific rights apply</a>.</div><div>NASA ê 聲明：<a href=\"https://www.nasa.gov/about/highlights/HP_Privacy.html\">NASA Web Privacy Policy and Important Notices</a></div><div>服務提供：<a href=\"https://astrophysics.gsfc.nasa.gov/\">ASD</a>&nbsp;at&nbsp;<a href=\"https://www.nasa.gov/\">NASA</a>&nbsp;/&nbsp;<a href=\"https://www.nasa.gov/centers/goddard/\">GSFC</a>&nbsp;&amp;&nbsp;<a href=\"http://www.mtu.edu/\">Michigan Tech. U.</a></div></div><div><div>台文翻譯：An-Li Tsai (<a href=\"https://www.astro.ncu.edu.tw/\">NCU</a>)</div><div><br /></div></div><div><br /></div><div><br /></div><div><br /></div></div></div>",
  "author": {
    "id": "06941865987543394425",
    "displayName": "天文學台語",
    "url": "https://www.blogger.com/profile/06941865987543394425",
    "image": {
      "url": "//www.blogger.com/img/blogger_logo_round_35.png"
    }
  },
  "replies": {
    "totalItems": "0",
    "selfLink": "https://blogger.googleapis.com/v3/blogs/7164950082555339749/posts/1046811251604046242/comments"
  },
  "labels": [
    "逐工一幅天文圖"
  ],
  "etag": "\"dGltZXN0YW1wOiAxNjEzNzk3MjA0MDk2Cm9mZnNldDogMjg4MDAwMDAK\""
}
