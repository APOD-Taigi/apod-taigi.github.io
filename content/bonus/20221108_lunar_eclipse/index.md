---
title: LATTE 望遠鏡 ê 月全食
date: 2022-11-8
publishdate: 2022-11-08T23:00:00+0800
tags: [LATTE 望遠鏡, 月全食, 全食]
hero: lunar_eclipse_20221108_latte.png
summary: LATTE 望遠鏡 ê 月全食
---

{{% apod %}}

- 影像來源 kah 版權：[中研院天文所 LATTE 拿鐵望遠鏡][latte]
- 台文撰寫：[An-Li Tsai][An-Li Tsai] ([NCU][NCU])



## [漢羅] LATTE 望遠鏡 ê 月全食

雖罔講 中央大學 tī 中壢 ê 校區看無月全食，毋過 tī [鹿林天文台][lulin] 內底，由 [中央研究院天文及天文物理研究所(ASIAA)][asiaa] 主持 ê [LATTE 拿鐵望遠鏡][latte] 有翕著喔！

下暗山頂溼度 98% 遮爾懸 ê 時陣，LATTE 望遠鏡 猶是決定欲 kā 圓厝頂 拍開來試看覓咧，就是為著欲予逐家看著月全食 ê 時陣，上清楚上媠 ê 月娘是生做啥物款。

較拍損算 ê 是，鹿林天文台 ê 天氣一直到全食了後才有救，彼陣天王星已經去予月娘閘牢矣！所以 LATTE 望遠鏡就袂赴翕著「月掩天王星」ê 關鍵相片。

雖罔講天王星出來 ê 時陣，LATTE 望遠鏡有翕著，毋過負責翕相 kah 處理相片 ê 中研院天文所 王為豪研究員 已經忝甲欲死矣，伊講先按呢生，有閒才欲處理，所以這張就先予逐家鼻芳一下。


## 詞彙學習（漢羅/POJ/KIP/華語/English）
- 【天王星】Thian-ông-chhiⁿ / Thian-ông-tshinn / 天王星
- 【月全食】goe̍h-choân-si̍t / gue̍h-tsuân-si̍t / 月全食
- 【望遠鏡】bōng-oán-kiàⁿ / bōng-uán-kiànn / 望遠鏡
- 【圓厝頂】îⁿ-chhù-téng / înn-tshù-tíng / 圓頂
- 【月掩天王星】Goe̍h iám Thian-ông-chhiⁿ / Gue̍h iám Thian-ông-tshinn / 月掩天王星

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[lulin]: https://www.facebook.com/LuLinObservatory
[asiaa]: https://www.facebook.com/asiaa.tw
[latte]: https://www.facebook.com/profile.php?id=100083033237244

