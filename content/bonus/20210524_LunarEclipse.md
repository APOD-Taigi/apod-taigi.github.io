---
title: "台灣 5 月 26 有月全食通看喔！"
date: 2021-05-24
publishdate: 2021-05-24T21:00:00+08:00
tags: [月全食, 月食, 月偏食, 台灣]
hero:
summary: 台灣後日暗 (5/26) 暗時六點半開始，一直到九點攏有月食 (Lunar Eclipse) 通看!
---




台灣後日暗 (5/26) 暗時六點半開始，一直到九點攏有月食 (Lunar Eclipse) 通看，台北時間暗時 7:09 到 7:28 是月全食 (Total Lunar Eclipse) ê 時間，會當看著紅柑仔色 ê 月娘喔！

17:44 初虧 chho͘-khui (Partial Eclipse begins)

- 月偏食開始，毋閣月娘猶未 peh--起來，看無啦！

18:31 月升 goe̍h-seng (Moonrise)

- 月娘拄 peh--起來，愛揣較懸 ê 所在向東南爿看，伊已經賰無半粒矣！

19:09 食既 si̍t-kì (Total Eclipse begins)

- 月娘去予完全食去，月全食開始，隨變做一粒紅柑仔色 ê 月圓

19:18 食甚 si̍t-sīm (Maximum Eclipse)
- 月娘予地球 ê 烏影閘著上濟

19:28 生光 siⁿ-kng (Total Eclipse ends)

- 月全食結束，紅柑仔色 ê 月圓隨變轉去黃白色 ê 月偏食

20:52 復圓 ho̍k-îⁿ (Partial Eclipse ends)

- 月偏食結束，月娘恢復月圓 ê 模樣

☯ 遮有 [月全食 ê 模擬動畫][movie]






[movie]: https://www.timeanddate.com/eclipse/in/taiwan/taipei
