---
title: 「銀河中心的大烏洞」全球記者會
date: 2022-05-12
publishdate: 2022-05-12T23:00:00+08:00
tags: [銀河, 烏洞, 人馬座 A`*`, EHT, 事件視界望遠鏡, 電波望遠鏡]
hero: eso2208-eht-mwa.jpg
summary: 「銀河中心的大烏洞」全球記者會
---

今仔日 2022/5/12 下暗 8:30，毋知你有做伙關心咱銀河中心的大烏洞無？

若是無，緊來複習一下：

- [中研院臉書直播頻道](https://fb.watch/cYJVceGpHN/)
- [中研院 YouTube 直播頻道](https://www.youtube.com/watch?v=EheBwds5eAc)



這馬來共逐家鬥 summarize 一下：

1. 銀河中心的烏洞叫做「人馬座 A`*`」，是人類歷史上第二擺觀測著的烏洞（頭一擺 2019 年觀測著的烏洞是 M87 星系的烏洞），人馬座 A`*` 是離咱上近的超大質量烏洞，伊的質量是 400 萬个太陽質量。

2. 咱看著的兩个烏洞攏是用「Event Horizon Telescope (EHT) 事件視界望遠鏡」觀測著的。這是一个用全世界 8 組電波望遠鏡組合起來、模擬做一个佮地球平大的望遠鏡，才有法度觀測著烏洞。

3. 銀河中心的烏洞 佮 M87 星系的烏洞 看起來攏是「甜箍麭」形，表示講「圓箍仔」外形應該是烏洞的特徵。

4. 銀河中心的烏洞 比 M87 較細 2000 倍，毋閣伊比 M87 較近 2000 倍，所以 in 兩个看起來差不多平大。

5. 研究烏洞的 EHT 團隊攏總有 300 外人 80 外个團隊，其中台灣團隊就佔 40 外人，包括中央研究院天文佮天文物理研究所、台灣師範大學、中山大學、台灣大學等。

6. 研究團隊開 5 年的時間，才完成 銀河中心烏洞 觀測資料的分析。

逐家辛苦矣！感謝研究團隊！嘛感謝全世界的納稅人！這个成果屬於全體人類！

---

影像來源：[Event Horizon Telescope (EHT)](https://eventhorizontelescope.org/blog/astronomers-reveal-first-image-black-hole-heart-our-galaxy?fbclid=IwAR3a-WZe_laQ-VWOZuww-hvWhmd0CfxYH3UI5VrPCbChZ_lKa-gBSh_RIIY)
