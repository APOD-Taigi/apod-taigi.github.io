---
title: 昨暗 ê 月食 kah 天王星
date: 2022-11-8
publishdate: 2022-11-08T23:00:00+0800
tags: [LATTE 望遠鏡, 月全食, 全食, 月掩天王星, 月全食掩天王星]
hero: lunar_eclipse_uranus_20221108.jpg
summary: 昨暗 ê 月食 kah 天王星
---

{{% apod %}}

- 影像來源 kah 版權：[中研院天文所 LATTE 拿鐵望遠鏡][latte]
- 台文撰寫：[An-Li Tsai][An-Li Tsai] ([NCU][NCU])



## [漢羅] 昨暗 ê 月食 kah 天王星

（天王星就是 tī 月娘 ê 正爿頂懸彼个光點，彼毋是你手機仔面頂 ê 塗粉！）

毋知逐家有看著昨暗 LATTE 望遠鏡翕著 ê [血月相片][blood_moon] 無？若是無，先來去鼻芳一下！


這張是 天王星 ùi 月娘後壁探頭出來 ê 相片。這个時陣，月全食已經煞矣，來到偏食 ê 階段，天王星 kah 月娘有一屑屑仔距離。

負責翕相/處理影像 ê 中研院天文所 王為豪研究員 講，欲出一張彩色相片，毋是你想 ê 遐爾簡單，是愛連紲翕 RGB 三色影像才有可能 kā in 疊做一張彩色相片。

而且因為 LATTE 望遠鏡用 ê kha-mé-lah 速度有較慢，所以等三色攏翕一擺了後，已經過欲兩分鐘矣，按呢天王星 kah 月娘 ê 相對位置已經改變矣。若是直接 kā 影像疊起來，天王星 ê RGB 影像 tī 相片內底 ê 位置會走去。

為著欲 kā 月娘 kah 天王星 ê RGB 影像疊甲好勢好勢，這張相片就愛先處理月娘 ê 部份。先 kā 月娘 ê RGB 影像對予齊齊了後，才閣 kā 天王星 ê RGB 影像疊去頭一張影像 ê 位置。落尾才是你這馬看著 ê 這張遮爾清楚 ê 彩色相片。

感謝昨暗翕相/處理影像忝甲欲死 ê 中研院天文所 王為豪研究員，猶是撨時間處理這張美麗 ê 相片予咱看！

（[華語原文][chinese]）



## 詞彙學習（漢羅/POJ/KIP/華語/English）
- 【天王星】Thian-ông-chhiⁿ / Thian-ông-tshinn / 天王星
- 【月全食】goe̍h-choân-si̍t / gue̍h-tsuân-si̍t / 月全食
- 【望遠鏡】bōng-oán-kiàⁿ / bōng-uán-kiànn / 望遠鏡
- 【月掩天王星】Goe̍h iám Thian-ông-chhiⁿ / Gue̍h iám Thian-ông-tshinn / 月掩天王星

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[lulin]: https://www.facebook.com/LuLinObservatory
[asiaa]: https://www.facebook.com/asiaa.tw
[latte]: https://www.facebook.com/profile.php?id=100083033237244
[blood_moon]: https://www.facebook.com/photo?fbid=504906301656117&set=a.451463753667039
[chinese]: https://www.facebook.com/photo/?fbid=146035978174176&set=a.107057958738645
