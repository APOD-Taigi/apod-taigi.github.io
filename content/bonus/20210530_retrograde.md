---
title: 啥物是「水逆 Chúi-ge̍k」？
date: 2021-05-30
publishdate: 2021-05-30T21:00:00+08:00
tags: [水逆, 金逆, 火逆, 土逆, 逆行, 順行, 行星逆行]
hero:
summary: 台灣後日暗 (5/26) 暗時六點半開始，一直到九點攏有月食 (Lunar Eclipse) 通看!
---
★

# 我最近足衰 ê，敢是水逆 kā 我害 ê？

其實，咱毋若有「水逆 Chúi-ge̍k」水星逆行 Chúi-chhiⁿ Ge̍k-hêng，猶閣有

- 「金逆 Kim-ge̍k」金星逆行 Kim-chhiⁿ Ge̍k-hêng
- 「火逆 Hóe-ge̍k」火星逆行 Hóe-chhiⁿ Ge̍k-hêng
- 「木逆 Bo̍k-ge̍k」木星逆行 Bo̍k-chhiⁿ Ge̍k-hêng
- 「土逆 Thó͘-ge̍k」土星逆行 Thó͘-chhiⁿ Ge̍k-hêng
- 天王星逆行 Thian-ông-chhiⁿ Ge̍k-hêng
- 海王星逆行 Hái-ông-chhiⁿ Ge̍k-hêng

而且離地球上近 ê 是金星，紲落來是火星，閣來才是水星。
若是講行星逆行會影響著你，按呢你應該愛先怪金星，毋是水星。

**是水星較衰，遠遠仔 tī 遐 leh 行路嘛予你嫌。
**


# 行星逆行 (Kiâⁿ-chhiⁿ Ge̍k-hêng) 是按怎發生 ê？

天體 tī 天頂平常時 ê 運行方向 to̍h kā 叫做「順行 Sūn-hêng」。
若是顛倒行，to̍h 叫做「逆行 Ge̍k-hêng」。

Tī 太陽系內底，逐粒行星踅太陽 ê 速度無仝，離太陽較近 ê 行較緊，離太陽較遠 ê 行較慢。

離太陽較近 ê 行星，一定會逐著離太陽較遠 ê 行星。彼當陣 to̍h 會看著行星逆行 ê 現象。這是一款相對運動，所以兩粒行星攏會看著另外一粒 ê 逆行現象。
這是投影 tī 天頂 ê 現象，並毋是行星真正 leh 倒退攄。

這 to̍h 親像你坐 tī 轎車內底，逐著頭前彼台駛較慢 ê 公車仝款。

逐著公車 ê 時陣你敢會變衰潲？

若是袂，是按怎去予水星逐著你會變衰潲？

**若是會，按呢水星人嘛會使講
「我最近足衰 ê，敢是地逆（地球逆行）kā 我害 ê？」**


**其實 tùi 其他行星來講，地球嘛逐工攏 leh 逆行，所以你最近足衰並毋是其他行星逆行造成 ê。是因為地球逐工攏 leh 逆行你才會遮爾衰啦！
**





[movie]: https://www.timeanddate.com/eclipse/in/taiwan/taipei
