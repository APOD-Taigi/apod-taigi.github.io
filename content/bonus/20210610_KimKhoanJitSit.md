---
title: 日食是按怎發生 ê？
date: 2021-06-10
publishdate: 2021-06-10T21:00:00+08:00
tags: [日食, 本影, 半影, 偽本影, 日全食, 金環日食, 日偏食, 日環食]
hero:
summary: 月球行到地球 kah 太陽中央 ê 時陣，to̍h 會發生日食 (ji̍t-si̍t)。

---

# ☯ 日食是按怎發生 ê？

月球行到地球 kah 太陽中央 ê 時陣，to̍h 會發生日食 (ji̍t-si̍t)。

- Ùi 太陽 ê 角度來看，月球會 tī 地球表面產生烏影。
- 中央較烏 ê 叫做本影 (pún-iáⁿ)，外沿彼輾較無遐烏 ê 叫做半影 (pòaⁿ-iáⁿ)。
- 月球若是離咱較遠，中央較烏彼區 to̍h 叫做偽本影 (gūi-pún-iáⁿ)。

Ùi 地球 ê 角度來看，日頭會去予月娘閘去。

- 你若是徛 tī 本影區，to̍h 會看著月娘 kā 規粒日頭閘咧，這 to̍h 是日全食 。
- 你若是徛 tī 偽本影區，to̍h 會看著月娘干焦閘著日頭中央彼搭，這 to̍h 是金環日食。
- 你若是徛 tī 半影區，to̍h 會看著月娘 kā 一部份日頭閘咧，這 to̍h 是日偏食。

# ☯ 是按怎有當時仔會有金環日食？

月球軌道 (kúi-tō) 其實毋是正圓 (chiàⁿ-îⁿ)，是一个足倚正圓 ê 長株圓 (tn̂g-tu-îⁿ) 軌道。所以月娘有當時仔離咱較近，有當時仔離咱較遠。

較近 ê 月娘看起來較大粒，較遠 ê 月娘看起來較細粒。

較細粒 ê 月娘無法度 kā 日頭完全閘牢，to̍h 會產生金環日食 。






[movie]: https://www.timeanddate.com/eclipse/in/taiwan/taipei
