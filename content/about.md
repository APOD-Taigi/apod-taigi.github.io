---
title: 本站 ê 介紹
date: 2020-12-28
tags: ['公告']
aliases:
  - /2020/12/apod-taiwanese.html
---

「[逐工一幅天文圖 APOD Taiwanese][1]」是 [NASA 佮 Michigan 理工大學共同支援 ê Astronomy Picture of the Day (APOD)][2] 正式授權翻譯的台語版。

台語翻譯專有名詞 ê 部份，會有真濟過去毋捌看過 ê 新名詞，我會根據我對這个專有名詞 ê 理解翻做台語。若是天文界已經有慣習 ê 華語用法，用台語來讀嘛真順，我 to̍h 會直接 kā 華語 ê 漢字提來予台語用。若是天文界猶無統一 ê 華語用法，抑是用台語讀起來 khê-khê，我 to̍h 會用我 ê 想法 kā 翻做台語。是講，欲用文讀音抑是白讀音，我會根據我 ê 語感來決定。若無法度決定，我會 tī 主文揀一項來用，落尾會 kā 其他 ê 文白讀音寫予逐家參考。

我本人是 tī 漳泉透濫 ê 家庭大漢，平常時漳泉音濫咧講，所以文章內底時漳時泉，請逐家毋通棄嫌。

另外，考慮著真濟人看無台語文，我嘛會請一寡捌台語文 ê 朋友來讀文章予逐家聽。原則上逐禮拜會錄一擺，逐擺會錄前七工 ê 文章。抑就是講，今仔日 ê 文章 ê 聲音檔，愛較慢才聽會著，請逐家閣小等一下。若是毋捌台語文 ê 朋友，to̍h 先揣有聲音檔 ê 文章來聽。

台語現代化需要逐家做伙來拍拚，若是有翻譯錯誤抑是其他閣較好 ê 翻法，請逐家予我建議佮指教。

## 【華語翻譯】

「[逐工一幅天文圖 APOD Taiwanese][1]」為 [NASA 和密西根理工大學共同支援的 Astronomy Picture of the Day (APOD)][2] 正式授權翻譯的台語版。

台語翻譯專有名詞的部份，會有很多過去沒有的新興詞彙，我會根據我對這個專有名詞的理解翻成台語。若天文界已經有慣用的華語譯名，用台語來念也很順，我就會直接採用華語譯法。若天文界尚未有統一的華語譯名，或者用台語唸起來很怪，我就會用我的想法來翻成台語。至於採用文讀音或者白讀音，會根據我的語感決定。若無法決定，則會在主文擇一使用，文末會將文白讀列出以供大家參考。

由於本人是漳泉混種，平日漳泉混著講，因此文章中會出現漳泉混音，請各位見諒。

另外，考慮到很多人看不懂台語文，我會找一些懂台語文的朋友來念文章給大家聽。原則上每週錄一次，每次會錄過去七天的文章。也就是說，今天文章的聲音檔，要再等一陣子才聽得到。因此請不懂台語文的朋友，先找有聲音檔的文章來讀。

台語現代化還需要大家一起努力，若有翻譯錯誤或者更好的翻法，也歡迎大家不吝給予指教與建議。

## 【Podcast】

{{< podcast "ckksc17z7h0s30813i7s86nv7" >}}

## 【啥物是 APOD】

[APOD ê 介紹 (英語)][english]

APOD ê 各種語言：[Arabic][Arabic], [Catalan][Catalan], [Chinese][Chinese1] (Beijing), [Chinese][Chinese2] (Taiwan), [Croatian][Croatian], [Czech][Czech], [Dutch][Dutch], [Farsi][Farsi], [French][French], [German][German], [Hebrew][Hebrew], [Indonesian][Indonesian], [Japanese][Japanese], [Korean][Korean], [Montenegrin][Montenegrin], [Polish][Polish], [Russian][Russian], [Serbian][Serbian], [Slovenian][Slovenian], [Spanish][Spanish], [**Taiwanese**][Taiwanese], [Turkish][Turkish], [Turkish][Turkish], and [Ukrainian][Ukrainian].

作者佮編輯：[Robert Nemiroff][Robert Nemiroff] ([MTU][MTU]) & [Jerry Bonnell][Jerry Bonnell] ([UMCP][UMCP])

NASA 辦公室：Phillip Newman [Specific rights apply][Specific rights apply].

NASA ê 聲明：[NASA Web Privacy Policy and Important Notices][NASA Web Privacy Policy and Important Notices]

服務提供：[ASD][ASD] at [NASA][NASA] / [GSFC][GSFC] & [Michigan Tech. U.][Michigan Tech. U.]

台文翻譯：[An-Li Tsai][email] ([NCU][NCU])

[1]: https://www.apod.tw/
[2]: https://apod.nasa.gov/apod/lib/about_apod.html
[english]: https://apod.nasa.gov/apod/lib/about_apod.html
[Arabic]: http://www.apodar.com/
[Catalan]: http://www.apod.cat/
[Chinese1]: http://www.bjp.org.cn/mryt/ (Beijing)
[Chinese2]: http://sprite.phys.ncku.edu.tw/astrolab/mirrors/apod/apod.html (Taiwan)
[Croatian]: http://www.apod.rs/Croatia.html
[Czech]: http://www.astro.cz/apod/
[Dutch]: http://www.apod.nl/
[Farsi]: http://www.skypix.org/apod/
[French]: http://www.cidehom.com/apod.php
[German]: http://www.starobserver.org/
[Hebrew]: http://www.astronomia2009.org.il/info/apod/apod.htm
[Indonesian]: http://apod.infoastronomy.org/
[Japanese]: http://home.u05.itscom.net/apodjpn/apodj/apodj0.htm
[Korean]: http://wouldyoulike.org/apod/
[Montenegrin]: http://www.apod.rs/Montenegro.html
[Polish]: http://apod.pl/apod/
[Russian]: http://www.astronet.ru/db/apod.html
[Serbian]: http://www.apod.rs/
[Slovenian]: http://apod.fmf.uni-lj.si/
[Spanish]: http://observatorio.info/
[Taiwanese]: https://www.apod.tw/
[Turkish]: https://www.uzaydanhaberler.com/category/gorsel/apod/
[Turkish]: https://rasyonalist.org/kategori/apod/
[Ukrainian]: http://astronomy.pp.ua/
[Robert Nemiroff]: http://www.phy.mtu.edu/faculty/Nemiroff.html
[MTU]: http://www.phy.mtu.edu/
[Jerry Bonnell]: https://antwrp.gsfc.nasa.gov/htmltest/jbonnell/www/bonnell.html
[UMCP]: http://www.astro.umd.edu/
[Specific rights apply]: https://apod.nasa.gov/apod/lib/about_apod.html#srapply
[NASA Web Privacy Policy and Important Notices]: https://www.nasa.gov/about/highlights/HP_Privacy.html
[ASD]: https://astrophysics.gsfc.nasa.gov/
[NASA]: https://www.nasa.gov/
[GSFC]: https://www.nasa.gov/centers/goddard/
[Michigan Tech. U.]: http://www.mtu.edu/
[NCU]: https://www.astro.ncu.edu.tw/
[email]: mailto:thianbun.taigi@gmail.com
