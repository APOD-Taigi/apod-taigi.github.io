---
title: 佇火星 ê 沙條崙
description:
date: 2021-01-06
tags: ['逐工一幅天文圖']
image: https://1.bp.blogspot.com/-mdV2Bya90e8/X_V3nOUpchI/AAAAAAAAABs/u-Q4CvqnxAYwzcxeXIahNwX1Ej6aYtMEgCLcBGAsYHQ/s1080/StripedDunes_HiRISE_1080.jpeg
summary: 火星面頂 ê 沙崙是按怎變做一條一條 ê？無人知影。
aliases:
  - /2021/01/20210106.html
---

- [Striped Sand Dunes on Mars](https://apod.nasa.gov/apod/ap210106.html)
- 影像提供：[HiRISE](https://hirise.lpl.arizona.edu/)
- ,[MRO](https://mars.jpl.nasa.gov/mro/)
- ,[LPL (U. Arizona)](https://www.lpl.arizona.edu/)
- ,[NASA](https://www.nasa.gov/)
- ;
- 影像處理：[Włodek Głażewski](https://www.flickr.com/people/158004304@N05/)
- ;
- 文稿：[Alex R. Howe](https://sciencemeetsfiction.com/about/)
- ([NASA](https://www.nasa.gov/)
- /[USRA](https://www.usra.edu/)
- ,[Reader's History of SciFi](http://readershistoryofscifi.libsyn.com/)
- Podcast)
- 昨昏 ê 圖：[小麥哲倫星雲](https://apod-taigi.blogspot.com/2021/01/20210105.html)
- 明仔載 ê 圖：[2020 年 ê 日全食](https://apod-taigi.blogspot.com/2021/01/20210107.html)
-


## [漢羅] 佇火星 ê 沙條崙

火星面頂 ê 沙崙是按怎變做一條一條 ê？無人知影。這張[影像](https://www.uahirise.org/ESP_066476_2370)是佇火星 ê[Kunowsky](https://en.wikipedia.org/wiki/Kunowsky_(Martian_crater)) [大坑](https://en.wikipedia.org/wiki/Kunowsky_(Martian_crater))ê 沙條崙。是最近才用[火星探測軌道衛星](https://mars.nasa.gov/mro/)ê HiRISEkha-mé-lah 翕 ê。真濟火星 ê 沙崙去予二酸化炭素霜（ [乾冰](https://en.wikipedia.org/wiki/Dry_ice) ）崁牢矣！遮一搭遐一搭，才會看起來有的所在光、有的所在暗。二酸化炭素袂溶去，毋閣會 [昇華](https://en.wikipedia.org/wiki/Sublimation_(phase_transition))變做氣體。二酸化炭素是一个[溫室效應物質](https://en.wikipedia.org/wiki/Greenhouse_gas)，就算伊是固體嘛是仝款。伊會佇冰 ê 形態 kā 熱量擋咧，才 úi 下面[昇華](https://youtu.be/L_gnxWUuLm0)，造成像[歇陣噴泉彼款 ê 爆發](https://en.wikipedia.org/wiki/Geysers_on_Mars)。佇火星 ê 春天，這款爆發會造成沙崙 ê[烏斑](https://apod.nasa.gov/apod/ap070805.html)，就是解凍了後看起來[較烏 ê 沙](https://apod.nasa.gov/apod/ap160119.html)。這張[影像](https://www.flickr.com/photos/186557130@N06/50642211592/in/pool-apods/)是佇火星 ê 秋天翕 ê，彼當陣 ê 天氣已經欲變寒矣，這款一條一條 ê 圖樣煞予人捎攏無。一个假設是講，in 是冰 ê pit-sûn。是較弱 ê 爆發抑是日夜變化 ê[熱應力](https://en.wikipedia.org/wiki/Thermal_stress)造成 ê。毋閣這个講法猶袂確定。Tī[火星無仝ê季節](https://www.msss.com/http/ps/seasons/seasons.html)看遮 kah 別位 ê 沙崙，會使予咱較濟 ê 線索來拍開這个奧祕。。

## [POJ] Tī Hóe-chhiⁿ ê soa-tiâu-lūn

Hóe-chhiⁿ bīn-téng ê soa-lûn sī án-ná piàn-chò chi̍t-liâu chi̍t-liâu ê? Bô-lâng chai-iáⁿ. Chi̍t-tiuⁿ iáⁿ-siōng sī tī Hóe-chhiⁿ ê Kunowsky tōa-kheⁿ ê soa-tiâu-lūn. Sī chòe-kūn chiah iōng Hóe-chhiⁿ thàm-chhek-kúi-tō ūi-chhiⁿ ê HiRISE kha-mé-lah hip ê. Chin-chōe Hóe-chhiⁿ ê soa-lūn khì hō͘ j  ī-sng-hòa-thòaⁿ-sò͘-sng (kan-peng) khàm-tiâu ah! Chiah chi̍t-tah hiah chi̍t-tah, chiah-ē khòaⁿ--khí-lâi ū-ê só͘-chāi kng, ū-ê só͘-chāi àm. J   ī-sng-hòa-thòaⁿ-sò͘ bē iûⁿ--khì, m̄-koh ē seng-hôa piàn-chò khì-thé. J   ī-sng-hòa-thòaⁿ-sò͘ sī chi̍t-ê Un-sek-hāu-èng bu̍t-chit, tō-sǹg i sī kò͘-thé mā-sī kāng-khoán. I ē tī peng ê hêng-thài kā jia̍t-liōng tòng--ê, chiah úi ē-bīn seng-hôa, chō-sêng chhiūⁿ hioh-chūn phùn-choán hit-khoán ê po̍k-hoat. Tī Hóe-chhiⁿ ê chhun-thiⁿ, chi̍t-kóa po̍k-hoat ē chō-sêng soa-lūn ê o͘-pan, tō-sī kái-tòng liáu-āu khòaⁿ--khí-lâi khah o͘ ê soa. Chit-tiuⁿ iáⁿ-siōng sī tī Hóe-chhiⁿ ê chhiu-thiⁿ hip--ê, hit-tang-chūn ê thiⁿ-khì í-keng piàn-kôaⁿ ah, chi̍t-khoán  chi̍t-liâu chi̍t-liâu ê tô͘-iūⁿ soah hō͘-lâng sa-lóng-bô. Chi̍t-ê ká-siat sī-kóng, in sī peng ê pit-sûn. Sī khah-jiok ê po̍k-hoat ia̍h-sī ji̍t-iā piàn-hòa ê jia̍t-èng-le̍k chō-sêng ê. M̄-koh chit-ê kóng-hoat iáu-bē khak-tēng. Tī Hóe-chhiⁿ bô-kâng ê kùi-chiat khòaⁿ chiah kah pa̍t-ūi ê soa-lūn, ē-sái hō͘-lân khah-chōe ê sòaⁿ-soh lâi phah-khui chit-ê ò-pì.

## [KIP] Tī Hué-tshinn ê sua-tiâu-lūn

Hué-tshinn bīn-tíng ê sua-lûn sī án-ná piàn-tsò tsi̍t-liâu tsi̍t-liâu ê? Bô-lâng tsai-iánn. Tsi̍t-tiunn iánn-siōng sī tī Hué-tshinn ê Kunowsky tuā-khenn ê sua-tiâu-lūn. Sī tsuè-kūn tsiah iōng Hué-tshinn thàm-tshik-kuí-tō uī-tshinn ê HiRISE kha-mé-lah hip ê. Tsin-tsuē Hué-tshinn ê sua-lūn khì hōo jī-sng-huà-thuànn-sòo-sng (kan-ping) khàm-tiâu ah! Tsiah tsi̍t-tah hiah tsi̍t-tah, tsiah-ē khuànn--khí-lâi ū-ê sóo-tsāi kng, ū-ê sóo-tsāi àm. Jī-sng-huà-thuànn-sòo bē îunn--khì, m̄-koh ē sing-huâ piàn-tsò khì-thé. Jī-sng-huà-thuànn-sòo sī tsi̍t-ê Un-sik-hāu-ìng bu̍t-tsit, tō-sǹg i sī kòo-thé mā-sī kāng-khuán. I ē tī ping ê hîng-thài kā jia̍t-liōng tòng--ê, tsiah uí ē-bīn sing-huâ, tsō-sîng tshīunn hioh-tsūn phùn-tsuán hit-khuán ê po̍k-huat. Tī Hué-tshinn ê tshun-thinn, tsi̍t-kuá po̍k-huat ē tsō-sîng sua-lūn ê oo-pan, tō-sī kái-tòng liáu-āu khuànn--khí-lâi khah oo ê sua. Tsit-tiunn iánn-siōng sī tī Hué-tshinn ê tshiu-thinn hip--ê, hit-tang-tsūn ê thinn-khì í-king piàn-kuânn ah, tsi̍t-khuán tsi̍t-liâu tsi̍t-liâu ê tôo-īunn suah hōo-lâng sa-lóng-bô. Tsi̍t-ê ká-siat sī-kóng, in sī ping ê pit-sûn. Sī khah-jiok ê po̍k-huat ia̍h-sī ji̍t-iā piàn-huà ê jia̍t-ìng-li̍k tsō-sîng ê. M̄-koh tsit-ê kóng-huat iáu-bē khak-tīng. Tī Hué-tshinn bô-kâng ê kuì-tsiat khuànn tsiah kah pa̍t-uī ê sua-lūn, ē-sái hōo-lân khah-tsuē ê suànn-soh lâi phah-khui tsit-ê ò-pì.

## [English] Striped Sand Dunes on Mars 

Why are these sand dunes on Mars striped? No one is sure. The [featured image](https://www.uahirise.org/ESP_066476_2370) shows striped dunes in [Kunowsky Crater](https://en.wikipedia.org/wiki/Kunowsky_(Martian_crater)) on Mars, photographed recently with the [Mars Reconnaissance Orbiter’s](https://mars.nasa.gov/mro/) HiRISE Camera. Many Martian dunes are known to be covered unevenly with carbon dioxide ( [dry ice](https://en.wikipedia.org/wiki/Dry_ice) ) frost, creating patterns of light and dark areas. Carbon dioxide doesn’t melt, but [sublimates](https://en.wikipedia.org/wiki/Sublimation_(phase_transition)) , turning directly into a gas.Carbon dioxide is also a [greenhouse material](https://en.wikipedia.org/wiki/Greenhouse_gas) even as a solid, so it can trap heat under the ice and [sublimate](https://youtu.be/L_gnxWUuLm0) from the bottom up, causing [geyser-like eruptions](https://en.wikipedia.org/wiki/Geysers_on_Mars) . During Martian spring, these eruptions can cause a pattern of dark [defrosting spots](https://apod.nasa.gov/apod/ap070805.html) , where the [darker sand](https://apod.nasa.gov/apod/ap160119.html) is exposed. The [featured image](https://www.flickr.com/photos/186557130@N06/50642211592/in/pool-apods/) , though, was taken during Martian autumn, when the weather is getting colder – making these stripes particularly puzzling. One hypothesis is that they are caused by cracks in the ice that form from weaker eruptions or [thermal stress](https://en.wikipedia.org/wiki/Thermal_stress) as part of the day-night cycle, but research continues. Watching these dunes and others through more [Martian seasons](https://www.msss.com/http/ps/seasons/seasons.html) may give us more clues to solve this mystery.

## 詞彙學習（台語漢字/POJ/KIP/華語漢字/English）

- 【沙條崙】soa-tiâu-lūn/sua-tiâu-lūn/條紋沙丘/striped sand dunes
- 【一條一條】chi̍t-liâu chi̍t-liâu/tsi̍t-liâu tsi̍t-liâu/條紋/striped
- 【火星探測軌道衛星】Hóe-chhiⁿ thàm-chhek-kúi-tō-ūi-chhiⁿ/Hué-tshinn thàm-tshik-kuí-tō-uī-tshinn/火星探測軌道衛星/Mars Reconnaissance Orbiter’s
- 【二酸化炭素】l
- ī-sng-hòa-thòaⁿ-sò͘/lī-sng-huà-thuànn-sòo/二氧化碳/carbon dioxide
- 【二氧化碳
- 】
- jī-iông-hòa-thòaⁿ/jī-iông-huà-thuànn/二氧化碳/carbon dioxide
- 【乾冰
- 】
- kan-peng/kan-ping/乾冰/dry ice
- 【昇華
- 】
- seng-hôa/sing-huâ/昇華/sublimate
- 【溫室效應】Un-sek-hāu-èng/Un-sik-hāu-ìng/溫室效應/greenhouse effect
- 【固體】kò͘-thé/kòo-thé/固體/solid
- 【歇陣噴泉
- 】
- hioh-chūn-
- phùn-chôaⁿ/hioh-tsūn-
- phùn-tsuânn/間歇
- 泉/geyser
- 【解凍
- 】
- kái-tòng/kái-tòng/解凍/defrost
- 【熱應力】jia̍t-èng-le̍k/jia̍t-ìng-li̍k/熱應力/thermal stress
