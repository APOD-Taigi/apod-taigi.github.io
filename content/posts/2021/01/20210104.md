---
title: 一秒鐘爍十萬改 ê 紅色精靈
date: 2021-01-04
tags: ['紅色精靈', '海䖳', '正電爍爁', '落落來', '靜態影像', '必叉流', '線索', '頂層大氣', '電漿', '不規則體']
hero: https://www.youtube.com/watch?v=zS_XgF9i8tc
summary: 紅色精靈。
aliases:
  - /2021/01/20210104.html
---

{{% apod %}}

- 原始文章：[Sprite Lightning at 100,000 Frames Per Second](https://apod.nasa.gov/apod/ap210104.html)
- 影像提供佮版權：Matthew G McHarg, Jacob L Harley,[Thomas Ashcraft](mailto: ashcraft at heliotown dot com)
- , Hans Nielsen
- 天文物理學家留 ê 資訊：[Browse 2,300+ codes in the Astrophysics Source Code Library](http://ascl.net/)

## [漢羅] 一秒鐘爍十萬改 ê 紅色精靈

[紅色精靈](https://en.wikipedia.org/wiki/Sprite_(lightning))是按怎產生 ê？這个出現佇天頂，隨 to̍h 消失 ê 神祕爆炸光，to̍h[親像](http://upload.wikimedia.org/wikipedia/commons/5/5b/BigRed-Sprite.jpg)是一隻[大海䖳](http://en.wikipedia.org/wiki/Jellyfish#mediaviewer/File:Largelionsmanejellyfish.jpg)。這个現象已經予人[記錄](https://apod.nasa.gov/apod/ap150821.html)30 外冬矣。干焦知影這佮雲對地 ê 正電爍爁有關係，真正 ê 原因猶毋知。有一寡暴雷嘛有這款現象，毋閣大部份毋是。最近，[高速錄影](https://www.youtube.com/watch?v=myHDv3Xn2_A)會使記錄[紅色精靈](http://earthobservatory.nasa.gov/IOTD/view.php?id=78487)是按怎生出來 ê。這支[精選影片](https://www.youtube.com/watch?v=WY3CV_Q4tGk)是佇 2019 年中翕 ê。這个高速錄影已經有夠緊矣，差不多一秒鐘翕有十萬張遐爾濟。[緊甲會當看著](https://www.flickr.com/photos/pennstatelive/13943453417/sizes/l)幾若 ê 紅色精靈 ê 炸彈是按怎落落來 ê，閣是按怎變做咱佇[靜態影像](https://apod.nasa.gov/apod/ap191008.html) [看著](https://apod.nasa.gov/apod/ap130522.html)ê 幾若个必叉流？是講真不幸，像[這款](https://www.youtube.com/watch?v=i3StAXEbGSM) [影片](https://www.youtube.com/watch?v=ATmpgZoMRM0)提供 ê[線索](http://www.nytimes.com/2014/09/30/science/on-the-hunt-for-a-sprite-on-a-midsummers-night.html)嘛無法度拍開紅色精靈 ê[祕密](https://image.shutterstock.com/image-photo/curious-confused-cute-dog-looks-260nw-714650422.jpg)。毋閣，[高速錄影](https://apod.nasa.gov/apod/ap120723.html) [對一寡研究人員來講](http://www.polaris.psu.edu/story/314975/2014/05/07/research/sprites-form-plasma-irregularities-lower-ionosphere)，認為紅色精靈較會佇[頂層大氣](https://www.nasa.gov/mission_pages/sunearth/science/mos-upper-atmosphere.html)產生[電漿不規則體](http://www.nature.com/ncomms/2014/140507/ncomms4740/abs/ncomms4740.html)ê 時陣出現。

## [POJ] Chi̍t-bió-cheng sih cha̍p-bān kái ê Âng-sek-cheng-lêng

Âng-sek-cheng-lêng sī án-chóaⁿ sán-seng ê? Chit-ê chhut-hiān tī thiⁿ-téng, sûi to̍h siau-sit ê sîn-pì po̍k-chà-kng, to̍h chhin-chhiūⁿ sī chi̍t-chiah tōa-hái-thē. Chit-ê hiān-siōng í-keng hō͘ lâng kì-lo̍k saⁿ-cha̍p gōa tang ah. Kan-na chai-iáⁿ che kah hûn-tùi-tē ê chiàⁿ-tiān sih-nah ū koan-hē, chin-chiàⁿ ê goân-in iah m̄-chai. Ū chi̍t-kóa po̍k-lûi mā ū chit-khoán hiān-siōng, m̄-koh tōa-pō͘-hūn m̄-sī. Chòe-kūn, ko-sok lo̍k-iáⁿ ē-sái kì-lo̍k Âng-sek-cheng-lêng sī án-chóaⁿ seⁿ--chhut-lâi ê. Chit-ki cheng-soán iáⁿ-phìⁿ sī tī jī-khòng-it-kiú nî-tiong hip ê. Chit-ê ko-sok lo̍k-iáⁿ í-keng ū kàu kín--ah, chha-put-to chi̍t-bió-cheng hip-ū cha̍p-bān tiuⁿ hiah-nī chē. Kín-kah ē-tàng khòaⁿ-tio̍h kúi-ā-ê Âng-sek-cheng-lêng ê chà-tôaⁿ sī án-chóaⁿ lak--lo̍h-lâi ê, koh sī án-chóaⁿ piàn-chò lán tī chēng-thài iáⁿ-siōng khoaⁿ--tio̍h-ê kúi-ā ê pit-chhe-liû? Sī kóng chin put-hēng, chhiūⁿ chit-khoán iáⁿ-phìⁿ thê-kiong ê sòaⁿ-soh mā bô-hoat-tō͘ phah-khui Âng-sek-cheng-lêng ê pì-bi̍t. M̄-koh, ko-sok lo̍k-iáⁿ tùi chi̍t-kóa gián-kiù jîn-goân lâi kóng, jīn-ûi Âng-sek cheng-lêng khah ē tī téng-chân tōa-khì sán-seng tiān-chiuⁿ put-kui-chek-thé ê sî-chūn chhut-hiān.

## [KIP] Tsi̍t-bió-tsing sih tsa̍p-bān kái ê Âng-sik-tsing-lîng

Âng-sik-tsing-lîng sī án-tsuánn sán-sing ê? Tsit-ê tshut-hiān tī thinn-tíng, suî to̍h siau-sit ê sîn-pì po̍k-tsà-kng, to̍h tshin-tshīunn sī tsi̍t-tsiah tuā-hái-thē. Tsit-ê hiān-siōng í-king hōo lâng kì-lo̍k sann-tsa̍p guā tang ah. Kan-na tsai-iánn tse kah hûn-tuì-tē ê tsiànn-tiān sih-nah ū kuan-hē, tsin-tsiànn ê guân-in iah m̄-tsai. Ū tsi̍t-kuá po̍k-luî mā ū tsit-khuán hiān-siōng, m̄-koh tuā-pōo-hūn m̄-sī. Tsuè-kūn, ko-sok lo̍k-iánn ē-sái kì-lo̍k Âng-sik-tsing-lîng sī án-tsuánn senn--tshut-lâi ê. Tsit-ki tsing-suán iánn-phìnn sī tī jī-khòng-it-kíu nî-tiong hip ê. Tsit-ê ko-sok lo̍k-iánn í-king ū kàu kín--ah, tsha-put-to tsi̍t-bió-tsing hip-ū tsa̍p-bān tiunn hiah-nī tsē. Kín-kah ē-tàng khuànn-tio̍h kuí-ā-ê Âng-sik-tsing-lîng ê tsà-tuânn sī án-tsuánn lak--lo̍h-lâi ê, koh sī án-tsuánn piàn-tsò lán tī tsīng-thài iánn-siōng khuann--tio̍h-ê kuí-ā ê pit-tshe-lîu? Sī kóng tsin put-hīng, tshīunn tsit-khuán iánn-phìnn thê-kiong ê suànn-soh mā bô-huat-tōo phah-khui Âng-sik-tsing-lîng ê pì-bi̍t. M̄-koh, ko-sok lo̍k-iánn tuì tsi̍t-kuá gián-kìu jîn-guân lâi kóng, jīn-uî Âng-sik tsing-lîng khah ē tī tíng-tsân tuā-khì sán-sing tiān-tsiunn put-kui-tsik-thé ê sî-tsūn tshut-hiān.

## [English] Sprite Lightning at 100,000 Frames Per Second 

What causes [sprite lightning](https://en.wikipedia.org/wiki/Sprite_(lightning)) ?Mysterious bursts of light in the sky that momentarily [resemble](http://upload.wikimedia.org/wikipedia/commons/5/5b/BigRed-Sprite.jpg) [gigantic jellyfish](http://en.wikipedia.org/wiki/Jellyfish#mediaviewer/File:Largelionsmanejellyfish.jpg) have been [recorded](https://apod.nasa.gov/apod/ap150821.html) for over 30 years, but apart from a general association with positive cloud-to-ground lightning, their root cause remains unknown.Some thunderstorms have them -- most don't. Recently, however, [high speed video](https://www.youtube.com/watch?v=myHDv3Xn2_A) s are better detailing how [sprites](http://earthobservatory.nasa.gov/IOTD/view.php?id=78487) actually develop. The [featured video](https://www.youtube.com/watch?v=WY3CV_Q4tGk) ,captured in mid-2019, is fast enough -- at about 100,000 frames per second -- to [time-resolve](https://www.flickr.com/photos/pennstatelive/13943453417/sizes/l) several sprite "bombs" dropping and developing into the multi-pronged streamers that [appear on](https://apod.nasa.gov/apod/ap130522.html) [still images](https://apod.nasa.gov/apod/ap191008.html) .Unfortunately, the [visual clues](http://www.nytimes.com/2014/09/30/science/on-the-hunt-for-a-sprite-on-a-midsummers-night.html) provided by [videos](https://www.youtube.com/watch?v=ATmpgZoMRM0) [like](https://www.youtube.com/watch?v=i3StAXEbGSM) [these](https://youtu.be/zS_XgF9i8tc) do not fully resolve the sprite origins [mystery](https://image.shutterstock.com/image-photo/curious-confused-cute-dog-looks-260nw-714650422.jpg) .High [speed vidoes](https://apod.nasa.gov/apod/ap120723.html) do [indicate to some researchers](http://www.polaris.psu.edu/story/314975/2014/05/07/research/sprites-form-plasma-irregularities-lower-ionosphere) , though, that sprites are more likely to occur when [plasma irregularities](http://www.nature.com/ncomms/2014/140507/ncomms4740/abs/ncomms4740.html) exist in the [upper atmosphere](https://www.nasa.gov/mission_pages/sunearth/science/mos-upper-atmosphere.html) .

## 詞彙學習（台語漢字/POJ/KIP/華語漢字/English）

- 【紅色精靈】Âng-sek-cheng-lêng/Âng-sik-tsing-lîng/紅色精靈/sprite lightning
- 【海䖳】hái-thē/hái-thē/水母/jellyfish
- 【正電爍爁】chiàⁿ-tiān
- 【sih-nà】tsiànn-tiān sih-nah/正閃電/positive lightning
- 【落落來】lak--lo̍h-lâi/lak--lo̍h-lâi/掉下來/drop
- 【靜態影像】chēng-thāi iáⁿ-siōng/tsīng-thài iánn-siōng/靜態影像/still image
- 【必叉流】pit-chhe-lîu/pit-tshe-liû/分岔流/multi-pronged streamers
- 【線索】sòaⁿ-soh/suànn-soh/線索/clue
- 【頂層大氣】teng-chân tōa-khì/tíng-tsân tuā-khì/上層大氣 /upper atmosphere
- 【電漿】tiān-chiuⁿ/tiān-tsiunn/電漿/plasma
- 【不規則體】put-kui-chek-thé/put-kui-tsik-thé/不規則體/irregularities

{{% /apod %}}
