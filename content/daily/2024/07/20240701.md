---
title: 捲螺仔時間圖
date: 2024-07-01
publishdate: 2024-07-01T11:45:00+0800
tags: [捲螺仔時間圖, 大爆炸, 原子, 恆星, 星系, 光合作用, 多細胞生物, 飼奶動物, 人工智慧]
hero: https://apod.nasa.gov/apod/image/2407/TimeSpiral_Budassi_960.jpg
summary: 宇宙開始到今，發生過啥物代誌？這張捲螺仔時間圖有 kā 一寡重點畫出來。
---

{{% apod %}}

- 原始文章：[Time Spiral](https://apod.nasa.gov/apod/ap240701.html)
- 插圖來源：[Pablo Carlos Budassi](https://commons.wikimedia.org/wiki/User:Unmismoobjetivo) via [Wikipedia](https://en.wikipedia.org/wiki/Wikipedia)
- 探索你 ê 宇宙：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 捲螺仔時間圖
宇宙開始到今，發生過啥物代誌？
[這張][shown here] 捲螺仔時間圖 [有 kā 一寡重點畫出來][notable highlights]。
捲螺仔中心是 [大爆炸][Big Bang]，咱知影這差不多是 138 億年前 [開始--ê][time]。
開始幾若十億年左右，[原子形成矣][atoms formed]。
紲落來 原子 形成 [恆星][stars]，恆星 kah 氣體 形成 [星系][galaxies formed]、[咱 ê 太陽][our Sun]、[地球][our Earth]，這發生 tī 46 億年前。
[地球頂懸 ê 性命][Life on Earth] 大約仔出現 tī 38 億年前，了後開始有 [細胞][cells]，紲落來 10 億年內出現 [光合作用][photosynthesis]。
差不多 17 億年前，地球頂懸開始有無仝款 ê [多細胞生物][multicellular life] 出現。
[魚仔類 tī 5 億年前開始 tī 海底咧泅][Fish began to swim]，[飼奶動物][mammals] tī 2 億年前開始 tī 陸地咧行。
[人類][Humans] tī 600 萬年前開始出現，1 萬年前 [開始出現城市][first cities]。
捲螺仔時間圖就畫到遮，紲落來應該是人類 [飛到太空中][spaceflight]，這嘛才開始 75 年爾爾。
而且 [人工智慧][artificial intelligence] 才拄開始無幾年，這馬已經變甲足重要矣。

## [POJ] Kńg-lê-á Sî-kan-tô͘
Ú-tiū khai-sí kàu-taⁿ, hoat-seng-kòe siáⁿ-mih tāi-chì?
Chit-tiuⁿ Kńg-lê-á Sî-kan-tô͘ ū kā chi̍t-kóa tiōng-tiám ōe--chhut-lâi.
Kńg-lê-á tiong-sim sī tōa-po̍k-chà, lán chai-iáⁿ che chha-put-to sī 138 ek nî-chêng khai-sí--ê.
Khai-sí kúi-nā cha̍p-ek nî chó-iū, goân-chú hêng-sêng--ah.
Sòa--lo̍h-lâi goân-chú hêng-sêng hêng-chhiⁿ, hêng-chhiⁿ kah khì-thé hêng-sêng seng-hē, lán ê Thài-iông, Tē-kiû, che hoat-seng tī 46 ek nî-chêng.
Tē-kiû téng-koân ê sìⁿ-miā tāi-iok-á chhut-hiān tī 38 ek nî-chêng, liáu-āu khai-sí ū sè-pau, sòa--lo̍h-lâi 10 ek nî lāi chhut-hiān kng-ha̍p-chok-iōng.
Chha-put-to 17 ek nî-chêng, Tē-kiû téng-koân khai-sí ū-bô kāng-khoán ê to-sè-pau seng-bu̍t chhut-hiān.
Hî-á-lūi tī 5 ek nî-chêng khai-sí tī hái-té leh siû, chhī-leng tōng-bu̍t tī 2 ek nî-chêng khai-sí tī lio̍k-tē leh kiâⁿ.
Jîn-lūi tī 600 bān nî-chêng khai-sí chhut-hiān, 1 bān nî-chêng khai-sí chhut-hiān siâⁿ-chhī.
Kńg-lê-á Sî-kan-tô͘ to̍h ōe kàu chia̍h, sòa--lo̍h-lâi eng-kai sī jîn-lūi poe-kàu thài-khong tiong, che mā chiah khai-sí 75 nî niā-niā.
Jî-chhiáⁿ jîn-kang tì-hūi chiah tú-khai-sí bô kúi nî, chit-má í-keng piàn-kah chiok tiōng-iàu--ah.

## [KIP] Kńg-lê-á Sî-kan-tôo
Ú-tiū khai-sí kàu-tann, huat-sing-kuè siánn-mih tāi-tsì?
Tsit-tiunn Kńg-lê-á Sî-kan-tôo ū kā tsi̍t-kuá tiōng-tiám uē--tshut-lâi.
Kńg-lê-á tiong-sim sī tuā-po̍k-tsà, lán tsai-iánn tse tsha-put-to sī 138 ik nî-tsîng khai-sí--ê.
Khai-sí kuí-nā tsa̍p-ik nî tsó-iū, guân-tsú hîng-sîng--ah.
Suà--lo̍h-lâi guân-tsú hîng-sîng hîng-tshinn, hîng-tshinn kah khì-thé hîng-sîng sing-hē, lán ê Thài-iông, Tē-kiû, tse huat-sing tī 46 ik nî-tsîng.
Tē-kiû tíng-kuân ê sìnn-miā tāi-iok-á tshut-hiān tī 38 ik nî-tsîng, liáu-āu khai-sí ū sè-pau, suà--lo̍h-lâi 10 ik nî lāi tshut-hiān kng-ha̍p-tsok-iōng.
Tsha-put-to 17 ik nî-tsîng, Tē-kiû tíng-kuân khai-sí ū-bô kāng-khuán ê to-sè-pau sing-bu̍t tshut-hiān.
Hî-á-luī tī 5 ik nî-tsîng khai-sí tī hái-té leh siû, tshī-ling tōng-bu̍t tī 2 ik nî-tsîng khai-sí tī lio̍k-tē leh kiânn.
Jîn-luī tī 600 bān nî-tsîng khai-sí tshut-hiān, 1 bān nî-tsîng khai-sí tshut-hiān siânn-tshī.
Kńg-lê-á Sî-kan-tôo to̍h uē kàu tsia̍h, suà--lo̍h-lâi ing-kai sī jîn-luī pue-kàu thài-khong tiong, tse mā tsiah khai-sí 75 nî niā-niā.
Jî-tshiánn jîn-kang tì-huī tsiah tú-khai-sí bô kuí nî, tsit-má í-king piàn-kah tsiok tiōng-iàu--ah.

## [English] Time Spiral
What's happened since the universe started?
The time spiral [shown here][shown here] features a few [notable highlights][notable highlights].
At the spiral's center is the [Big Bang][Big Bang], the place where [time][time], as we know it, began about 13.8 billion years ago.
Within a few billion years [atoms formed][atoms formed], then [stars][stars] formed from atoms, [galaxies formed][galaxies formed] from stars and gas, [our Sun][our Sun] formed, soon followed by [our Earth][our Earth], about 4.6 billion years ago.
[Life on Earth][Life on Earth] begins about 3.8 billion years ago, followed by [cells][cells], then [photosynthesis][photosynthesis] within a billion years.
About 1.7 billion years ago, [multicellular life][multicellular life] on Earth began to flourish.
[Fish began to swim][Fish began to swim] about 500 million years ago, and [mammals][mammals] began walking on land about 200 million years ago.
[Humans][Humans] first appeared only about 6 million years ago, and made the [first cities][first cities] only about 10,000 years ago.
The time spiral illustrated stops there, but human [spaceflight][spaceflight] might be added, which started only 75 years ago, and useful [artificial intelligence][artificial intelligence] began to take hold within only the past few years.

## 詞彙學習（漢羅/POJ/KIP/華語/English）
- 【捲螺仔時間圖】kńg-lê-á sî-kan-tô͘/kńg-lê-á sî-kan-tôo/時間螺旋圖/Time Spiral
- 【大爆炸】Tōa-po̍k-chà/Tuā-po̍k-tsà/大爆炸/Big Bang
- 【原子】goân-chú/guân-tsú/原子/atoms
- 【恆星】hêng-chhiⁿ/hîng-tshinn/恆星/stars
- 【星系】seng-hē/sing-hē/星系/galaxies
- 【光合作用】kng-ha̍p-chok-iōng/kng-ha̍p-tsok-iōng/光合作用/photosynthesis
- 【多細胞生物】to-sè-pau seng-bu̍t/to-sè-pau sing-bu̍t/多細胞生物/multicellular life
- 【飼奶動物】chhī-leng tōng-bu̍t/tshī-ling tōng-bu̍t/哺乳動物/mammals
- 【人工智慧】jîn-kang tì-hūi/jîn-kang tì-huī/人工智慧/artificial intelligence

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[shown here]:https://commons.wikimedia.org/wiki/File:Nature_timespiral_vertical_layout.png
[notable highlights]:https://apod.nasa.gov/apod/ap171126.html
[Big Bang]:https://webb.nasa.gov/content/features/bigBangQandA.html
[time]:https://en.wikipedia.org/wiki/Time
[atoms formed]:https://youtu.be/cx1z0jwzWjI
[stars]:https://science.nasa.gov/universe/stars/
[galaxies formed]:https://apod.nasa.gov/apod/ap230531.html
[our Sun]:https://science.nasa.gov/sun/
[our Earth]:https://science.nasa.gov/earth/facts/
[Life on Earth]:https://cneos.jpl.nasa.gov/about/life_on_earth.html
[cells]:https://www.ncbi.nlm.nih.gov/pmc/articles/PMC7087693/
[photosynthesis]:https://en.wikipedia.org/wiki/Photosynthesis
[multicellular life]:https://astrobiology.nasa.gov/news/how-did-multicellular-life-evolve/
[Fish began to swim]:https://youtu.be/t6ORDd4ZpXg
[mammals]:https://en.wikipedia.org/wiki/Mammal
[Humans]:https://apod.nasa.gov/apod/ap190818.html
[first cities]:https://youtu.be/H1jHdnZ2U3o
[spaceflight]:https://apod.nasa.gov/apod/ap181001.html
[artificial intelligence]:https://media.snopes.com/2009/01/rand.jpg
