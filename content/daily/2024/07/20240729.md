---
title: Uluru 天頂 ê 銀河
date: 2024-07-29
publishdate: 2024-07-29T11:45:00+0800
tags: [Uluru, 聯合國世界遺址, 銀河系, 發射星雲, 侵蝕, 沙岩]
hero: https://apod.nasa.gov/apod/image/2407/UluruMilkyWay_Inwood_960_annotated.jpg
summary: Tī Uluru 天頂彼是啥？
---

{{% apod %}}

- 原始文章：[Milky Way over Uluru](https://apod.nasa.gov/apod/ap240729.html)
- 影像來源 kah 版權：[Max Inwood](https://www.instagram.com/max.nti/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] Uluru 天頂 ê 銀河
Tī Uluru 天頂彼是啥？
[Uluru][Uluru 1] 是 [聯合國世界遺址][United Nations World Heritage Site]，是 tī [澳洲][Australia] 中部 平原 噗出來 ê 一粒 350 公尺懸 ê 無四常 ê 山。
Uluru ê 成份是 [沙岩][sandstone]。
伊是 tī 過去 3 億年 ê 時間內底，較軟 ê 岩石去予侵蝕 ê 時陣 [沓沓仔形成 ê][slowly formed]。
[Uluru][Uluru 2] 地區 tī 過去 [2 萬 2000 年][over 22,000] 內底，一直 [攏有人蹛][home to humans]。
這張相片是頂個月 tī [Uluru][Uluru 3] [翕--ê][Recorded] 夜空景色 kah [銀河系][Milky Way galaxy] 中央帶，內底包括複雜 ê 烏暗 [塗粉][dust] 雲絲、發紅光 ê [發射][emission] [星雲][nebulas]、kah [幾若十億粒][billions] 天星。

## [POJ] Uluru thiⁿ-téng ê Gîn-hô
Tī Uluru thiⁿ-téng he sī siáⁿ?
Uluru sī Liân-ha̍p-kok Sè-kài Ûi-chí, sī tī Ò-chiu tiong-pō͘ pêng-goân phok chhut-lâi ê chi̍t-lia̍p 350 kong-chhioh koân ê bô sù-siông ê soaⁿ.
Uluru ê sêng-hūn sī soa-giâm.
I sī tī kòe-khì 3 ek nî ê sî-kan lāi-té, khah nńg ê giâm-chio̍h khì hō͘ chhim-sit ê sî-chūn tau̍h-tau̍h-á hêng-sêng--ê.
Uluru tē-khu tī kòe-khì 2 bān 2000 nî lāi-té, it-ti̍t lóng ū-lâng tòa.
Chit-tiuⁿ siòng-phìⁿ sī téng kò goe̍h tī Uluru hip--ê iā-khong kéng-sek kah Gîn-hô-hē tiong-iong-tòa, lāi-té pau-koat ho̍k-cha̍p ê o͘-àm thô͘-hún hûn-si, hoat âng-kng ê hoat-siā seng-hûn, kah kúi-nā cha̍p-ek lia̍p thiⁿ-chhiⁿ.

## [KIP] Uluru thinn-tíng ê Gîn-hô
Tī Uluru thinn-tíng he sī siánn?
Uluru sī Liân-ha̍p-kok Sè-kài Uî-tsí, sī tī Ò-tsiu tiong-pōo pîng-guân phok tshut-lâi ê tsi̍t-lia̍p 350 kong-tshioh kuân ê bô sù-siông ê suann.
Uluru ê sîng-hūn sī sua-giâm.
I sī tī kuè-khì 3 ik nî ê sî-kan lāi-té, khah nńg ê giâm-tsio̍h khì hōo tshim-sit ê sî-tsūn ta̍uh-ta̍uh-á hîng-sîng--ê.
Uluru tē-khu tī kuè-khì 2 bān 2000 nî lāi-té, it-ti̍t lóng ū-lâng tuà.
Tsit-tiunn siòng-phìnn sī tíng kò gue̍h tī Uluru hip--ê iā-khong kíng-sik kah Gîn-hô-hē tiong-iong-tuà, lāi-té pau-kuat ho̍k-tsa̍p ê oo-àm thôo-hún hûn-si, huat âng-kng ê huat-siā sing-hûn, kah kuí-nā tsa̍p-ik lia̍p thinn-tshinn.

## [English] Milky Way over Uluru
What's happening above Uluru?
A [United Nations World Heritage Site][United Nations World Heritage Site], [Uluru][Uluru 1] is an extraordinary 350-meter high mountain in central [Australia][Australia] that rises sharply from nearly flat surroundings.
Composed of [sandstone][sandstone], Uluru has [slowly formed][slowly formed] over the past 300 million years as softer rock eroded away.
The [Uluru][Uluru 2] region has been a [home to humans][home to humans] for [over 22,000][over 22,000] years.
[Recorded][Recorded] last month, the starry sky above [Uluru][Uluru 3] includes the central band of our [Milky Way galaxy][Milky Way galaxy], complete with complex dark filaments of [dust][dust], bright red [emission][emission] [nebulas][nebulas], and [billions] of stars.

## 詞彙學習（漢羅/POJ/KIP/華語/English）
- 【聯合國世界遺址】Liân-ha̍p-kok Sè-kài-ûi-chí/Liân-ha̍p-kok Sè-kài-uî-tsí/聯合國世界遺址/United Nations World Heritage Site
- 【沙岩】soa-giâm/sua-giâm/沙岩/sandstone
- 【侵蝕】chhim-sit/tshim-sit/侵蝕/erode
- 【銀河系】Gîn-hô-hē/Gîn-hô-hē/銀河系/Milky Way galaxy
- 【發射星雲】hoat-siā seng-hûn/huat-siā sing-hûn/發射星雲/emission nebula

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[United Nations World Heritage Site]:https://whc.unesco.org/en/list/
[Uluru 1]:https://en.wikipedia.org/wiki/Uluru
[Australia]:https://en.wikipedia.org/wiki/Australia
[sandstone]:https://en.wikipedia.org/wiki/Arkose
[slowly formed]:https://parksaustralia.gov.au/uluru/discover/nature/geology/
[Uluru 2]:https://apod.nasa.gov/apod/ap150730.html
[home to humans]:https://ulurutoursaustralia.com.au/blog/the-significance-of-uluru-to-australian-indigenous-culture/
[over 22,000]:https://northernterritory.com/uluru-and-surrounds/destinations/kata-tjuta-the-olgas
[Recorded]:https://www.instagram.com/p/C87AnVopYM4/
[Uluru 3]:https://youtu.be/xUADPqYbnvI
[Milky Way galaxy]:https://science.nasa.gov/resource/the-milky-way-galaxy/
[dust]:https://astronomy.swin.edu.au/cosmos/D/Dust+Grain
[emission]:https://apod.nasa.gov/apod/ap181112.html
[nebulas]:https://apod.nasa.gov/apod/ap230515.html
[billions]:https://media.istockphoto.com/id/924327272/photo/gray-kitten-on-black-background.jpg?s=612x612&w=0&k=20&c=uW_WOoIvPX-fwSDLaI2jPemyWNtbKtF64xdd41fDdHg=
