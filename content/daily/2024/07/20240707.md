---
title: 瑞典天頂 ê 七彩雲
date: 2024-07-07
publishdate: 2024-07-07T11:45:00+0800
tags: [free2share, 七彩雲, 光譜, 真珠雲, 珠母雲, 極區, 平流層, 水珠仔, 繞射]
hero: https://apod.nasa.gov/apod/image/2407/IridescentClouds_Strand_960.jpg
summary: 七彩雲是一款較罕得看著 ê 現象，雲看起來是活跳跳，甚至會當看著規个光譜 ê 色。
categories: [podcast]
vocals: [阿錕]
---

{{% apod %}}

- 原始文章：[Iridescent Clouds over Sweden](https://apod.nasa.gov/apod/ap240707.html)
- 影像來源：[Goran Strand](http://www.astrofotografen.se/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clyrhluzr03yd01xchtcm0u4l" >}}

## [漢羅] 瑞典天頂 ê 七彩雲
是按怎這寡雲遮爾多彩？
[七彩雲][iridescence] 是一款較罕得看著 ê 現象，雲看起來是活跳跳，甚至會當看著規个 [光譜][spectrum] ê 色。
這寡 出現 tī [極區 平流層 ê 雲][polar stratospheric clouds]，[嘛][also] 叫做 [真珠雲][nacreous] 抑是 珠母雲，是 平大粒 ê 細粒 [水珠仔][water droplets] 形成--ê。
[日頭][Sun 1] 若是出現 tī 適當 ê 方向，毋是直接看著，咱就會當看著 [這款薄雲][these thin clouds] 因為對 日光 產生 [繞射][diffracting]，kā [無仝色][different colors 1] ê 光拗 tùi 無仝方向去。
所以，觀測者 tī [無仝角度][different directions] 就會看著 [無仝色][different colors 2]。
足濟 [雲][clouds] 上開始 ê 時陣攏是齊勻--ê，而且是 [七彩--ê][iridescence]。
毋過連鞭就變甲傷厚、色濫濫做伙，抑是離 [日頭][Sun 2] 傷遠，所以就看袂著這款色矣。
這張相片 kah [連結內底這支影片][accompanying video] 攏是 2019 年 tī [瑞典][Sweden] [Ostersund][Ostersund] 翕--ê。

## [POJ] Sūi-tián thiⁿ-téng ê Chhit-chhái-hûn
Sī-án-chóaⁿ chit kóa hûn chiah-nī to-chhái?
Chhit-chhái-hûn sī chi̍t-khoán khah hán-tit khòaⁿ--tio̍h ê hiān-siōng, hûn khòaⁿ--khí-lâi sī oa̍h-thiàu-thiàu, sīm-chì ē-tàng khòaⁿ-tio̍h kui-ê kng-phó͘ ê sek.
Chit kóa chhut-hiān tī ke̍k-khu pêng-liû-chân ê hûn, mā kiò-chò Chin-chu-hûn ia̍h-sī Chu-bú-hûn, sī pêⁿ tōa-lia̍p ê sè-lia̍p chúi-chu-á hêng-sêng--ê.
Ji̍t-thâu nā-sī chhut-hiān tī sek-tong ê hong-hiòng, m̄-sī ti̍t-chiap khòaⁿ-tio̍h, lán to̍h ē-tàng khòaⁿ-tio̍h chit-khoán po̍h-hûn in-ūi tùi ji̍t-kng sán-seng jiàu siā, kā bô-kâng sek ê kng áu tùi bô-kâng hong-hiòng khì.
Só͘-í, koan-chhek-chiá tī bô-kâng kak-tō͘ to̍h ē khòaⁿ-tio̍h bô-kâng sek.
Chiok chē hûn siōng khai-sí ê sî-chūn lóng sī chiâu-ûn--ê, jî-chhiáⁿ sī chhit-chhái--ê.
M̄-koh liâm-mi to̍h piàn-kah siuⁿ kāu, sek lām-lām chò-hóe, ia̍h-sī lī ji̍t-thâu siuⁿ hn̄g, só͘-í to̍h khòaⁿ bē-tio̍h chit-khoán sek--ah.
Chit-tiuⁿ siòng-phìⁿ kah liân-kiat lāi-té chit-ki iáⁿ-phìⁿ lóng sī 2019 nî tī Sūi-tián Ostersund hip--ê.

## [KIP] Suī-tián thinn-tíng ê Tshit-tshái-hûn
Sī-án-tsuánn tsit kuá hûn tsiah-nī to-tshái?
Tshit-tshái-hûn sī tsi̍t-khuán khah hán-tit khuànn--tio̍h ê hiān-siōng, hûn khuànn--khí-lâi sī ua̍h-thiàu-thiàu, sīm-tsì ē-tàng khuànn-tio̍h kui-ê kng-phóo ê sik.
Tsit kuá tshut-hiān tī ki̍k-khu pîng-liû-tsân ê hûn, mā kiò-tsò Tsin-tsu-hûn ia̍h-sī Tsu-bú-hûn, sī pênn tuā-lia̍p ê sè-lia̍p tsuí-tsu-á hîng-sîng--ê.
Ji̍t-thâu nā-sī tshut-hiān tī sik-tong ê hong-hiòng, m̄-sī ti̍t-tsiap khuànn-tio̍h, lán to̍h ē-tàng khuànn-tio̍h tsit-khuán po̍h-hûn in-uī tuì ji̍t-kng sán-sing jiàu siā, kā bô-kâng sik ê kng áu tuì bô-kâng hong-hiòng khì.
Sóo-í, kuan-tshik-tsiá tī bô-kâng kak-tōo to̍h ē khuànn-tio̍h bô-kâng sik.
Tsiok tsē hûn siōng khai-sí ê sî-tsūn lóng sī tsiâu-ûn--ê, jî-tshiánn sī tshit-tshái--ê.
M̄-koh liâm-mi to̍h piàn-kah siunn kāu, sik lām-lām tsò-hué, ia̍h-sī lī ji̍t-thâu siunn hn̄g, sóo-í to̍h khuànn bē-tio̍h tsit-khuán sik--ah.
Tsit-tiunn siòng-phìnn kah liân-kiat lāi-té tsit-ki iánn-phìnn lóng sī 2019 nî tī Suī-tián Ostersund hip--ê.

## [English] Iridescent Clouds over Sweden
Why are these clouds multi-colored?
A relatively rare phenomenon in clouds known as [iridescence][iridescence] can bring up unusual colors vividly -- or even a whole [spectrum][spectrum] of colors simultaneously.
These [polar stratospheric clouds][polar stratospheric clouds] [also][also], known as [nacreous][nacreous] and mother-of-pearl clouds, are formed of small [water droplets][water droplets] of nearly uniform size.
When the [Sun][Sun 1] is in the right position and, typically, hidden from direct view, [these thin clouds][these thin clouds] can be seen significantly [diffracting][diffracting] sunlight in a nearly coherent manner, with [different colors][different colors 1] being deflected by different amounts.
Therefore, [different colors][different colors 2] will come to the observer from slightly [different directions][different directions].
Many [clouds][clouds] start with uniform regions that could show [iridescence][iridescence] but quickly become too thick, too mixed, or too angularly far from the [Sun][Sun 2] to exhibit striking colors.
The featured image and an [accompanying video][accompanying video] were taken late in 2019 over [Ostersund][Ostersund], [Sweden][Sweden].

## 詞彙學習（漢羅/POJ/KIP/華語/English）
- 【七彩雲】Chhit-chhái-hûn/Tshit-tshái-hûn/彩雲/iridescent cloud
- 【真珠雲】Chin-chu-hûn/Tsin-tsu-hûn/珍珠雲/nacreous cloud
- 【珠母雲】Chu-bú-hûn/Tsu-bú-hûn/珠母雲/mother-of-pearl cloud
- 【水珠仔】chúi-chú-á/tsuí-tsú-á/水滴/water droplets
- 【繞射】jiàu-siā/jiàu-siā/繞射/diffracting
- 【極區】ke̍k-khu/ki̍k-khu/極區/polar region
- 【平流層】pêng-liû-chân/pîng-liû-tsân/平流層/stratosphere
- 【光譜】kng-phó͘/kng-phóo/光譜/spectrum

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[iridescence]:https://en.wikipedia.org/wiki/Cloud_iridescence
[spectrum]:https://science.nasa.gov/ems/01_intro/
[polar stratospheric clouds]:https://en.wikipedia.org/wiki/Polar_stratospheric_cloud
[also]:https://en.wikipedia.org/wiki/Cloud_iridescence
[nacreous]:https://apod.nasa.gov/apod/ap200110.html
[water droplets]:https://www.atoptics.co.uk/droplets/clouds.htm
[Sun 1]:https://science.nasa.gov/sun/
[these thin clouds]:http://cimss.ssec.wisc.edu/wxwise/class/iredsnce.html
[diffracting]:http://www.exploratorium.edu/snacks/diffraction/index.html
[different colors 1]:https://youtu.be/VljrlBkJUl0
[different colors 2]:https://en.wikipedia.org/wiki/Iridescence
[different directions]:http://www.kaushik.net/avinash/wp-content/uploads/2010/02/many_different_directions.jpg
[clouds]:https://scijinks.gov/rainbow-clouds/
[iridescence]:https://apod.nasa.gov/apod/ap140708.html
[Sun 2]:https://solarsystem.nasa.gov/solar-system/sun/in-depth/
[accompanying video]:https://youtu.be/VljrlBkJUl0
[Ostersund]:https://www.youtube.com/watch?v=E0z1BqhtyLA
[Sweden]:https://en.wikipedia.org/wiki/Sweden
