---
title: 太陽咧跳舞
date: 2024-07-28
publishdate: 2024-07-28T11:45:00+0800
tags: [日珥, 太陽絲, 太陽動力學衛星天文台, 縮時攝影, 磁場, 紫外光, 電漿, 日冕物質噴射, CME]
hero: https://www.youtube.com/watch?v=hQFEHH5E69s
summary: 有當時仔，咱 ê 太陽表面 敢若是咧跳舞。
---

{{% apod %}}

- 原始文章：[Sun Dance](https://apod.nasa.gov/apod/ap240728.html)
- 影片來源：[NASA](https://www.nasa.gov/), [SDO](https://sdo.gsfc.nasa.gov/); _Processing:_ Alan Watson via [Helioviewer](https://helioviewer.org/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 太陽咧跳舞
有當時仔，咱 ê 太陽表面 敢若是咧跳舞。
比論講，2012 年中，NASA 踅太陽 ê [太陽動力學衛星天文台][Solar Dynamic Observatory] 就 翕著 一个  [予人印象足深 ê 日珥][impressive prominence]，就敢若咧 [跳舞][running dive roll] 仝款。
這支 3 點鐘久 ê [縮時攝影影片][featured time-lapse video] 是 tī [紫外光][ultraviolet light]波段 [翕--ê][captured]。
圓箍仔形 ê [磁場][magnetic field] 是 [太陽][Sun] ê 高溫 [電漿][plasma] 流。
這个 [咧跳舞 ê 日珥][dancing prominence]，規模是足大--ê，規粒 [地球][Earth] 攏去予包 tī 這條高溫氣體 [弧][arch] 內底。
袂出聲 ê [日珥 通常][prominence typically] 會擋 一個月，而且有可能會 tī [日冕物質噴射][Coronal Mass Ejection] (CME) 中爆發，kā [高溫氣體 擲到][expelling hot gas] [太陽系][Solar System] 內底。
產生 [太陽日珥][solar prominence] ê 能量機制到今猶是一个 [研究][research] 主題。
Kah 2012 年仝款，今年太陽表面 ê [活動閣開始變強][quite active] 矣，嘛開始出現足濟 [太陽絲 kah 日珥][filaments and prominences]。

## [POJ]  Thài-iông leh Thiàu-bú
Ū-tang-sî-á, lán ê Thài-iông piáu-bīn káⁿ-nā sī leh thiàu-bú.
Pí-lūn-kóng, 2012 nî-tiong, NASA se̍h Thài-iông ê Thài-iông Tāng-le̍k-ha̍k Ūi-chhiⁿ Thian-bûn-tâi thài-khong-chûn to̍h hip-tio̍h chi̍t-ê hō͘ lâng ìn-siōng chiok chhim ê ji̍t-ní, to̍h káⁿ-ná leh thiàu-bú kāng-khoán.
Chit-ki 3 tiám-cheng kú ê sok-sî-liap-iáⁿ iáⁿ-phìⁿ sī tī chí-gōa-kng pho-tōaⁿ hip--ê.
Îⁿ-kho͘-á-hêng ê chû-tiûⁿ sī Thài-iông ê ko-un tiān-chiuⁿ-liû.
Chit-ê leh thiàu-bú ê ji̍t-ní, kui-bô͘ sī chiok tōa--ê, kui-lia̍p Tē-kiû lóng khì hō͘ pau tī chit tiâu ko-un khì-thé hô͘ lāi-té.
Bē chhut-siaⁿ ê ji̍t-ní thong-siông ē tòng chi̍t kò goe̍h, jî-chhiáⁿ ū khó-lêng ē tī Ji̍t bián Bu̍t-chit Phùn-siā (CME) tiong po̍k-hoat, kā ko-un khì-thé tàn kàu Thài-iông-hē lāi-té.
Sán-seng Thài-iông ji̍t-ní ê lêng-liōng ki-chè kàu-taⁿ iáu-sī chi̍t-ê gián-kiù chú-tê.
Kah 2012 nî kāng-khoán, kin-nî Thài-iông piáu-bīn ê oa̍h-tōng koh khai-sí piàn kiông ah, mā khai-sí chhut-hiān chiok chē thài-iông-si kah ji̍t-ní.

## [KIP] Thài-iông leh Thiàu-bú
Ū-tang-sî-á, lán ê Thài-iông piáu-bīn kánn-nā sī leh thiàu-bú.
Pí-lūn-kóng, 2012 nî-tiong, NASA se̍h Thài-iông ê Thài-iông Tāng-li̍k-ha̍k Uī-tshinn Thian-bûn-tâi thài-khong-tsûn to̍h hip-tio̍h tsi̍t-ê hōo lâng ìn-siōng tsiok tshim ê ji̍t-ní, to̍h kánn-ná leh thiàu-bú kāng-khuán.
Tsit-ki 3 tiám-tsing kú ê sok-sî-liap-iánn iánn-phìnn sī tī tsí-guā-kng pho-tuānn hip--ê.
Înn-khoo-á-hîng ê tsû-tiûnn sī Thài-iông ê ko-un tiān-tsiunn-liû.
Tsit-ê leh thiàu-bú ê ji̍t-ní, kui-bôo sī tsiok tuā--ê, kui-lia̍p Tē-kiû lóng khì hōo pau tī tsit tiâu ko-un khì-thé hôo lāi-té.
Bē tshut-siann ê ji̍t-ní thong-siông ē tòng tsi̍t kò gue̍h, jî-tshiánn ū khó-lîng ē tī Ji̍t bián Bu̍t-tsit Phùn-siā (CME) tiong po̍k-huat, kā ko-un khì-thé tàn kàu Thài-iông-hē lāi-té.
Sán-sing Thài-iông ji̍t-ní ê lîng-liōng ki-tsè kàu-tann iáu-sī tsi̍t-ê gián-kiù tsú-tê.
Kah 2012 nî kāng-khuán, kin-nî Thài-iông piáu-bīn ê ua̍h-tōng koh khai-sí piàn kiông ah, mā khai-sí tshut-hiān tsiok tsē thài-iông-si kah ji̍t-ní.

## [English] Sun Dance
Sometimes, the surface of our Sun seems to dance.
In the middle of 2012, for example, NASA's Sun-orbiting [Solar Dynamic Observatory][Solar Dynamic Observatory] spacecraft imaged an [impressive prominence][impressive prominence] that seemed to perform a [running dive roll][running dive roll] like an acrobatic dancer.
The dramatic explosion was [captured][captured] in [ultraviolet light][ultraviolet light] in the [featured time-lapse video][featured time-lapse video] covering about three hours.
A looping [magnetic field][magnetic field] directed the flow of hot [plasma][plasma] on the [Sun][Sun].
The scale of the [dancing prominence][dancing prominence] is huge -- the entire [Earth][Earth] would easily fit under the flowing [arch][arch] of hot gas.
A quiescent [prominence typically][prominence typically] lasts about a month and may erupt in a [Coronal Mass Ejection][Coronal Mass Ejection] (CME), [expelling hot gas][expelling hot gas] into the [Solar System][Solar System].
The energy mechanism that creates a [solar prominence][solar prominence] is still a topic of [research][research].
Like in 2012, this year the Sun's surface is again [quite active][quite active] and features many [filaments and prominences][filaments and prominences].

## 詞彙學習（漢羅/POJ/KIP/華語/English）
- 【日珥】ji̍t-ní/ji̍t-ní/日珥/solar prominence
- 【太陽絲】Thài-iông-si/Thài-iông-si/太陽絲狀體/solar filament
- 【太陽動力學衛星天文台】Thài-iông Tāng-le̍k-ha̍k Ūi-chhiⁿ Thian-bûn-tâi/Thài-iông Tāng-li̍k-ha̍k Uī-tshinn Thian-bûn-tâi/太陽動力學衛星天文台/Solar Dynamics Observatory
- 【縮時攝影】sok-sî-liap-iáⁿ/sok-sî-liap-iánn/縮時攝影/time-lapse
- 【磁場】chû-tiûⁿ/tsû-tiûnn/磁場/magnetic field
- 【電漿】tiān-chiuⁿ/tiān-tsiunn/電漿/plasma
- 【日冕物質噴射】Ji̍t-bián Bu̍t-tsit Phùn-siā/Ji̍t-bián Bu̍t-tsit Phùn-siā/日冕物質拋射/coronal mass ejection (CME)

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Solar Dynamic Observatory]:https://science.nasa.gov/mission/sdo
[impressive prominence]:https://apod.nasa.gov/apod/ap030223.html
[running dive roll]:https://youtu.be/VzALZjoIx0g?t=225
[captured]:http://cometal-comets.blogspot.com/2012/08/sdo-spinning-plasma.html?m=1
[ultraviolet light]:https://science.nasa.gov/ems/10_ultravioletwaves
[featured time-lapse video]:https://www.youtube.com/embed/hQFEHH5E69s
[magnetic field]:https://solarscience.msfc.nasa.gov/the_key.shtml
[plasma]:https://en.wikipedia.org/wiki/Plasma_(physics)
[Sun]:https://science.nasa.gov/sun/
[dancing prominence]:https://apod.nasa.gov/apod/ap000809.html
[Earth]:https://apod.nasa.gov/apod/ap170709.html
[arch]:https://apod.nasa.gov/apod/ap170429.html
[prominence typically]:http://solar.physics.montana.edu/YPOP/Program/hfilament.html
[Coronal Mass Ejection]:https://www.swpc.noaa.gov/phenomena/coronal-mass-ejections
[expelling hot gas]:https://apod.nasa.gov/apod/ap010924.html
[Solar System]:http://en.wikipedia.org/wiki/Sweden_Solar_System
[solar prominence]:https://apod.nasa.gov/apod/ap030707.html
[research]:http://adsabs.harvard.edu/abs/2004ApJ...600.1043Z
[quite active]:https://images.pond5.com/funny-active-naughty-dog-after-footage-243101380_iconl.jpeg
[filaments and prominences]:https://apod.nasa.gov/apod/ap240615.html
