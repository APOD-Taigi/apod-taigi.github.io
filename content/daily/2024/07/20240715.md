---
title: Hubble 翕--ê 肚胿仔星系
date: 2024-07-15
publishdate: 2024-07-15T11:45:00+0800
tags: [free2share, 肚胿仔星系, 捲螺仔星系, 捲螺仔手骨, Arp 188, 星團, 外來星系, 衛星星系, 天龍座, 引潮力]
hero: https://apod.nasa.gov/apod/image/2407/TadpoleGalaxy_HubblePathak_960.jpg
summary: 是按怎這个星系 ê 尾溜遮爾長？
categories: [podcast]
vocals: [阿錕]
---

{{% apod %}}

- 原始文章：[The Tadpole Galaxy from Hubble](https://apod.nasa.gov/apod/ap240715.html)
- 影像來源：[Hubble Legacy Archive](https://hla.stsci.edu/), [ESA](https://www.esa.int/), [NASA](https://www.nasa.gov/); 資料處理：[Harshwardhan Pathak](https://www.instagram.com/mr.cosmic.wanderer/)
- APOD 各國語言：[Arabic](https://apod.me/) ([IG](https://www.instagram.com/apod.arabic/)), [Bulgarian](https://mediabricks.bg/apod-bulgaria), [Catalan](http://www.apod.cat/), [Chinese](https://www.bjp.org.cn/APOD/today.shtml) (Beijing), [Chinese](http://sprite.phys.ncku.edu.tw/astrolab/mirrors/apod/apod.html) (台灣華語), [Czech](http://www.astro.cz/apod/), [Dutch](http://www.apod.nl/), [Farsi](https://www.instagram.com/avastarapod/), [French](http://www.cidehom.com/apod.php),
[German](http://www.starobserver.org/), [Hebrew](http://www.astronomia2009.org.il/info/apod/apod.htm), [Japanese](http://home.u05.itscom.net/apodjpn/apodj/apodj0.htm), [Portuguese](https://www.instagram.com/apodbrasil/), [Russian](http://www.astronet.ru/db/apod.html), [Serbian](http://www.apod.rs/), [Slovenian](http://apod.fmf.uni-lj.si/), [Spanish](http://observatorio.info/), [台語](https://apod.tw/), [Tur](https://www.uzaydanhaberler.com/category/gorsel/apod/)[kish](https://evrimagaci.org/apod/), and [Ukrainian](http://astronomy.pp.ua/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clzmxk7ty0f8z01ut4eeda7ua" >}}

## [漢羅] Hubble 翕--ê 肚胿仔星系
是按怎這个星系 ê 尾溜遮爾長？
這張相片是 ùi [Hubble 影像資料庫][Hubble Legacy Archive] 內底來--ê。
這个戲劇性 ê 美麗相片，是 [捲螺仔星系][galaxy Arp] Arp 188，肚胿仔星系。
這尾 [宇宙肚胿仔][cosmic tadpole] 是 tī [天龍座][Draco] 方向，離咱 4.2 億光年遠 ê 所在。
伊有 [引人注意][eye-catching] ê 尾溜，差不多有 28 萬 [光年][light-year] 長，閣有光爍爍 ê 大質量 藍色星團。
有一款 [講法][story] 是，這進前應該是有一粒 較實密 ê 外來星系 ùi [Arp 188][Arp 188] 面頭前行過，ùi 正爿行到倒爿，去予 [肚胿仔星系][Tadpole] ê 引力 搝到後面去。
In 兩粒星系 [接近][close encounter] ê 時陣，引潮力 kā [捲螺仔星系][spiral galaxy's] 內底 ê 恆星、氣體、塗粉 攏 [搝搝出來][slung around]，變做這條壯麗 ê 尾溜。
[外來][intruder] 星系應該是 tī 肚胿仔星系 後壁 30 萬光年遠 ê 所在，就 tī 相片正爿頂懸，捲螺仔手骨 頭前。
[肚胿仔星系][Tadpole Galaxy] 就 kah 伊 ê [名][namesake] [仝款][Following]，年歲較大了後，[伊 ê 尾溜][its tail] 就會無去矣。
尾溜內底 ê 星團會變做 這个大粒捲螺仔星系 ê 細粒衛星星系。

## [POJ] Hubble hip--ê Tō͘-koai-á Seng-hē
Sī-án-chóaⁿ chit-ê seng-hē ê bóe-liu chiah-nī tn̂g?
Chit-tiuⁿ siòng-phìⁿ sī ùi Hubble iáⁿ-siōng chu-liāu-khò͘ lāi-té lâi--ê.
Chit-ê hì-kio̍k sèng ê bí-lē siòng-phìⁿ, sī kńg-lê-á seng-hē Arp 188, Tō͘-koai-á Seng-hē.
Chit bóe ú-tiū tō͘-koai-á sī tī Thian-liông-chō hong-hiòng, lī lán 4.2 ek kng-nî hn̄g ê só͘-chāi.
I ū ín-lâng chù-ì ê bóe-liu, chha-put-to ū 28 bān kng nî tn̂g, koh-ū kng-sih-sih ê tōa chit-liōng nâ-sek seng-thoân.
Ū chi̍t-khoán kóng-hoat sī, che chìn-chêng eng-kai sī ū chi̍t-lia̍p khah cha̍t-ba̍t ê gōa-lâi seng-hē ùi Arp 188 bīn-thâu-chêng kiâⁿ--kòe, ùi chiàⁿ-pêng kiâⁿ kàu tò-pêng, khì hō͘ Tō͘-koai-á Seng-hē ê ín-le̍k giú kàu āu-bīn khì.
In nn̄g lia̍p seng-hē chiap-kīn ê sî-chūn, ín-tiau-le̍k kā kńg-lê-á seng-hē lāi-té ê hêng-chhiⁿ, khì-thé, thô͘-hún lóng giú-giú chhut-lâi, piàn-chò chit tiâu chòng-lē ê bóe-liu.
Gōa-lâi seng-hē eng-kai sī tī Tō͘-koai-á Seng-hē āu-piah 30 bān kng-nî hn̄g ê só͘-chāi, to̍h tī siòng-phìⁿ chiàⁿ-pêng téng-koân, kńg-lê-á chhiú-kut thâu-chêng.
Tō͘-koai-á Seng-hē to̍h kah i ê miâ kāng-khoán, nî-hòe khah tōa liáu-āu, i ê bóe-liu to̍h ē bô--khì--ah.
Bóe-liu lāi-té ê seng-thoân ē piàn-chò chit-ê tōa-lia̍p kńg-lê-á seng-hē ê sè-lia̍p ōe-chhiⁿ seng-hē.

## [KIP] Hubble hip--ê Tōo-kuai-á Sing-hē
Sī-án-tsuánn tsit-ê sing-hē ê bué-liu tsiah-nī tn̂g?
Tsit-tiunn siòng-phìnn sī uì Hubble iánn-siōng tsu-liāu-khòo lāi-té lâi--ê.
Tsit-ê hì-kio̍k sìng ê bí-lē siòng-phìnn, sī kńg-lê-á sing-hē Arp 188, Tōo-kuai-á Sing-hē.
Tsit bué ú-tiū tōo-kuai-á sī tī Thian-liông-tsō hong-hiòng, lī lán 4.2 ik kng-nî hn̄g ê sóo-tsāi.
I ū ín-lâng tsù-ì ê bué-liu, tsha-put-to ū 28 bān kng nî tn̂g, koh-ū kng-sih-sih ê tuā tsit-liōng nâ-sik sing-thuân.
Ū tsi̍t-khuán kóng-huat sī, tse tsìn-tsîng ing-kai sī ū tsi̍t-lia̍p khah tsa̍t-ba̍t ê guā-lâi sing-hē uì Arp 188 bīn-thâu-tsîng kiânn--kuè, uì tsiànn-pîng kiânn kàu tò-pîng, khì hōo Tōo-kuai-á Sing-hē ê ín-li̍k giú kàu āu-bīn khì.
In nn̄g lia̍p sing-hē tsiap-kīn ê sî-tsūn, ín-tiau-li̍k kā kńg-lê-á sing-hē lāi-té ê hîng-tshinn, khì-thé, thôo-hún lóng giú-giú tshut-lâi, piàn-tsò tsit tiâu tsòng-lē ê bué-liu.
Guā-lâi sing-hē ing-kai sī tī Tōo-kuai-á Sing-hē āu-piah 30 bān kng-nî hn̄g ê sóo-tsāi, to̍h tī siòng-phìnn tsiànn-pîng tíng-kuân, kńg-lê-á tshiú-kut thâu-tsîng.
Tōo-kuai-á Sing-hē to̍h kah i ê miâ kāng-khuán, nî-huè khah tuā liáu-āu, i ê bué-liu to̍h ē bô--khì--ah.
Bué-liu lāi-té ê sing-thuân ē piàn-tsò tsit-ê tuā-lia̍p kńg-lê-á sing-hē ê sè-lia̍p uē-tshinn sing-hē.

## [English] The Tadpole Galaxy from Hubble
Why does this galaxy have such a long tail?
In this stunning vista, based on image data from the [Hubble Legacy Archive][Hubble Legacy Archive], distant galaxies form a dramatic backdrop for disrupted spiral [galaxy Arp][galaxy Arp] 188, the Tadpole Galaxy.
The [cosmic tadpole][cosmic tadpole] is a mere 420 million light-years distant toward the northern constellation of the Dragon ([Draco][Draco]).
Its [eye-catching][eye-catching] tail is about 280 thousand [light-year][light-year]s long and features massive, bright blue star clusters.
One [story][story] goes that a more compact intruder galaxy crossed in front of [Arp 188][Arp 188] - from right to left in this view - and was [slung around][slung around] behind the [Tadpole][Tadpole] by their gravitational attraction.
During the [close encounter][close encounter], tidal forces drew out the [spiral galaxy's][spiral galaxy's] stars, gas, and dust forming the spectacular tail.
The [intruder][intruder] galaxy itself, estimated to lie about 300 thousand light-years behind the Tadpole, can be seen through foreground spiral arms at the upper right.
[Following][Following] its terrestrial [namesake][namesake], the [Tadpole Galaxy][Tadpole Galaxy] will likely lose [its tail][its tail] as it grows older, the tail's star clusters forming smaller satellites of the large spiral galaxy.

## 詞彙學習

|漢羅|POJ|KIP|華語|English|
|-|-|-|-|-|
|Arp 188|Arp it-pat-pat|Arp it-pat-pat|Arp 188|Arp 188|
|肚胿仔星雲|Tō͘-koai-á seng-hûn|Tōo-kuai-á sing-hûn|蝌蚪星雲|Tadpole Nebula|
|捲螺仔星系|kńg-lê-á seng-hē|kńg-lê-á sing-hē|螺旋星系|spiral galaxy|
|捲螺仔手骨|kńg-lê-á chhiú-kut|kńg-lê-á tshiú-kut|螺旋手臂、旋臂|spiral arm|
|星團|seng-thoân|sing-thuân|星團|star cluster|
|外來星系|gōa-lâi seng-hē|guā-lâi sing-hē|入侵星系|intruder galaxy|
|衛星星系|ōe-chhiⁿ seng-hē|uē-tshinn sing-hē|衛星星系|satellite galaxies|
|天龍座|Thian-lêng-chō|Thian-lîng-tsō|天龍座|Draco|
|引潮力|ín-tiâu-le̍k|ín-tiâu-li̍k|引潮力|gravitational tidal force|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Hubble Legacy Archive]:https://hla.stsci.edu/
[galaxy Arp]:http://nedwww.ipac.caltech.edu/level5/Arp/frames.html
[cosmic tadpole]:https://hubblesite.org/contents/media/images/2002/11/1181-Image.html
[Draco]:https://en.wikipedia.org/wiki/Draco_(constellation)
[eye-catching]:https://img.huffingtonpost.com/asset/5bad12683c000032000b0e42.jpeg?ops=scalefit_630_noupscale
[light-year]:https://science.nasa.gov/exoplanets/what-is-a-light-year/
[story]:http://www.boop.org/jan/justso/
[Arp 188]:https://www.astrobin.com/6odbgy/G/
[slung around]:https://apod.nasa.gov/apod/ap150201.html
[Tadpole]:https://en.wikipedia.org/wiki/Tadpole_Galaxy
[close encounter]:https://apod.nasa.gov/apod/ap120812.html
[spiral galaxy's]:https://apod.nasa.gov/apod/ap120604.html
[intruder]:https://apod.nasa.gov/apod/ap970224.html
[Following]:https://annex.exploratorium.edu/frogs/
[namesake]:http://www.countrysideinfo.co.uk/metindex.htm
[Tadpole Galaxy]:https://en.wikipedia.org/wiki/Tadpole_Galaxy
[its tail]:https://ui.adsabs.harvard.edu/abs/1972ApJ...178..623T/abstract
