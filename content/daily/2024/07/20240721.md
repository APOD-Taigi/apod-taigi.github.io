---
title: 銀河 下底 ê 國王翼巫毒石林
date: 2024-07-21
publishdate: 2024-07-21T11:45:00+0800
tags: [石坪, 國王翼, 銀河, 巫毒石林, 橫篙]
hero: https://apod.nasa.gov/apod/image/2407/KingOfWings_Pinkston_960.jpg
summary: 這款岩石結構毋是假--ê，是真--ê。
categories: [podcast]
vocals: [阿錕]
---

{{% apod %}}

- 原始文章：[King of Wings Hoodoo under the Milky Way](https://apod.nasa.gov/apod/ap240721.html)
- 影像來源 kah 版權：[Wayne Pinkston](https://www.instagram.com/wayne_pinkston/) ([LightCrafter Photography](http://waynepinkstonphoto.com/))
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clziq5jwj037y01uma9ddh1n2" >}}

## [漢羅] 銀河 下底 ê 國王翼巫毒石林
這款岩石結構毋是假--ê，是真--ê。
伊毋是遐爾有名，可能是因為伊毋是蓋大，干焦 [幾若公尺][few meters] 爾爾。
就算是按呢，這个 tī [美國][USA] [新墨西哥][New Mexico]州 ê [國王翼][King of Wings] 石坪，猶是一款特別 ê 岩石結構，叫做 [巫毒石林][hoodoo]。
[巫毒石林][Hoodoo] 應該是 [去予侵蝕][eroding] 的軟岩石 頂懸 疊 一重𠕇岩石 [形成--ê][form]。
欲翕出 有 [巫毒石林][this hoodoo] 細節 ê 夜空相片，是開攝影師一冬 ê 時間。
除了愛 [等一个無啥物雲 ê 好天暗暝][waiting for a suitably picturesque night]，前景嘛愛有 [人工照明][artificially lit]，才會 kah 背景 ê [自然光][natural glow] 四配。
經過長時間 ê 計畫 kah 等待，總算 tī 2016 年 5 月 翕著 [這張相片][featured here]。
背景天頂 ê [銀河][Milky Way Galaxy]，kah 前景 ê 橫篙 互相呼應。

## [POJ] Gîn-hô ē-té ê Kok-ông-si̍t Bû-to̍k-chio̍h-nâ
Chit-khoán giâm-chio̍h kiat-kò͘ m̄-sī ké--ê, sī chin--ê.
I m̄-sī hiah-nī ū-miâ, khó-lêng sī in-ūi i m̄-sī kài tōa, kan-na kúi-nā kong-chhioh niā-niā.
Tiō-sǹg-sī án-ne, chit-ê tī Bí-kok Sin Be̍k-se-ko chiu ê Kok-ông-si̍t chio̍h-phiâⁿ, iáu-sī chi̍t-khoán te̍k-pa̍t ê giâm-chio̍h kiat-kò͘, kiò-chò bû-to̍k-chio̍h-nâ.
Bû-to̍k-chio̍h-nâ eng-kai sī khì hō͘ chhim-sit ê nńg giâm-chio̍h téng-koân thia̍p chi̍t têng tēng giâm-chio̍h ê kiat-kó.
Beh hip chhut ū bû-to̍k-chio̍h-nâ sè-chiat ê iā khang siòng-phìⁿ,sī khui liap-iáⁿ-su chi̍t tang hêng-sêng--ê.
Tû-liáu ài tán chi̍t-ê bô-siáⁿ-mih hûn ê hó-thiⁿ àm-mî, chiân-kéng mā ài ū jîn-kang chiàu-bêng, chiah-ē kah pōe-kéng ê chū-jiân-kng sù-phòe.
Keng-kòe tn̂g sî-kan ê kè-ōe kah tán-thāi, chóng-sǹg tī 2016 nî 5 goe̍h hip-tio̍h chit-tiuⁿ siòng-phìⁿ.
Pōe-kéng thiⁿ-téng ê Gîn-hô, kah chiân-kéng ê hoâiⁿ-ko hō͘-siong ho͘-èng.

## [KIP] Gîn-hô ē-té ê Kok-ông-si̍t Bû-to̍k-tsio̍h-nâ
Tsit-khuán giâm-tsio̍h kiat-kòo m̄-sī ké--ê, sī tsin--ê.
I m̄-sī hiah-nī ū-miâ, khó-lîng sī in-uī i m̄-sī kài tuā, kan-na kuí-nā kong-tshioh niā-niā.
Tiō-sǹg-sī án-ne, tsit-ê tī Bí-kok Sin Bi̍k-se-ko tsiu ê Kok-ông-si̍t tsio̍h-phiânn, iáu-sī tsi̍t-khuán ti̍k-pa̍t ê giâm-tsio̍h kiat-kòo, kiò-tsò bû-to̍k-tsio̍h-nâ.
Bû-to̍k-tsio̍h-nâ ing-kai sī khì hōo tshim-sit ê nńg giâm-tsio̍h tíng-kuân thia̍p tsi̍t tîng tīng giâm-tsio̍h ê kiat-kó.
Beh hip tshut ū bû-to̍k-tsio̍h-nâ sè-tsiat ê iā khang siòng-phìnn,sī khui liap-iánn-su tsi̍t tang hîng-sîng--ê.
Tû-liáu ài tán tsi̍t-ê bô-siánn-mih hûn ê hó-thinn àm-mî, tsiân-kíng mā ài ū jîn-kang tsiàu-bîng, tsiah-ē kah puē-kíng ê tsū-jiân-kng sù-phuè.
King-kuè tn̂g sî-kan ê kè-uē kah tán-thāi, tsóng-sǹg tī 2016 nî 5 gue̍h hip-tio̍h tsit-tiunn siòng-phìnn.
Puē-kíng thinn-tíng ê Gîn-hô, kah tsiân-kíng ê huâinn-ko hōo-siong hoo-ìng.

## [English] King of Wings Hoodoo under the Milky Way
This rock structure is not only surreal -- it's real.
Perhaps the reason it's not more famous is that it is smaller than one might guess: the capstone rock overhangs only a [few meters][few meters].
Even so, the [King of Wings][King of Wings] outcrop, located in [New Mexico][New Mexico], [USA][USA], is a fascinating example of an unusual type of rock structure called a [hoodoo][hoodoo].
[Hoodoo][Hoodoo]s may [form][form] when a layer of hard rock overlays a layer of [eroding][eroding] softer rock.
Figuring out the details of incorporating [this hoodoo][this hoodoo] into a night-sky photoshoot took over a year.
Besides [waiting for a suitably picturesque night][waiting for a suitably picturesque night] behind a sky with few clouds, the foreground had to be [artificially lit][artificially lit] just right relative to the [natural glow][natural glow] of the background.
After much planning and waiting, the final shot, [featured here][featured here], was taken in May 2016.
Mimicking the horizontal bar, the background sky features the band of our [Milky Way Galaxy][Milky Way Galaxy] stretching overhead.

## 詞彙學習

|漢羅|POJ|KIP|華語|English|
|-|-|-|-|-|
|石坪|chio̍h-phiâⁿ|tsio̍h-phiânn|露頭|outcrop|
|巫毒石林|bû-to̍k-chio̍h-nâ|bû-to̍k-tsio̍h-nâ|巫毒石林|hoodoos|
|銀河|Gîn-hô|Gîn-hô|銀河|Milky Way|
|橫篙|hoâiⁿ-ko|huâinn-ko|單槓|horizontal bar|
|國王翼|Kok-ông-si̍t|Kok-ông-si̍t|國王翼|King of Wings|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[few meters]:https://liveloveruntravel.com/king-of-wings-new-mexico/
[King of Wings]:https://www.summitpost.org/king-of-wings/1010769
[New Mexico]:https://en.wikipedia.org/wiki/New_Mexico
[USA]:https://www.cia.gov/the-world-factbook/countries/united-states/
[hoodoo]:https://en.wikipedia.org/wiki/Hoodoo_(geology)
[Hoodoo]:https://apod.nasa.gov/apod/ap200813.html
[form]:https://en.wikipedia.org/wiki/Hoodoo_(geology)#Formation
[eroding]:http://www.nationalgeographic.org/encyclopedia/erosion/
[this hoodoo]:https://youtu.be/OcWAkbG_YLo
[waiting for a suitably picturesque night]:https://www.shutterstock.com/image-photo/funny-cat-tired-boring-lying-260nw-1447517609.jpg
[artificially lit]:https://apod.nasa.gov/apod/ap230308.html
[natural glow]:https://nightsky.jpl.nasa.gov/news-display.cfm?News_ID=745
[featured here]:http://waynepinkstonphoto.com/WhatsNew/i-Trxjrp7/A
[Milky Way Galaxy]:https://science.nasa.gov/resource/the-milky-way-galaxy/
