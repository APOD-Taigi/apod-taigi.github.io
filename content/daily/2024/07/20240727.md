---
title: 出現 tī 月球邊緣 ê 土星
date: 2024-07-27
publishdate: 2024-07-27T11:45:00+0800
tags: [土星, 氣態巨行星, 掩星, 黃道面, 下膨月, 大合相, 月盤, 隕石坑, 速翕, 錯覺]
hero: https://apod.nasa.gov/apod/image/2407/MoonSaturnOcc_Xu20240725_1024.jpg
summary: 這粒 目睭直接看會著 ê 行星，tī 7 月 24 這工，行到 kah 下膨月 出現「大合相」ê 相位。
---

{{% apod %}}

- 原始文章：[Saturn at the Moon's Edge](https://apod.nasa.gov/apod/ap240727.html)
- 影像來源 kah [版權][copyright]：[Chengcheng Xu](mailto:moligpy@gmail.com)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 出現 tī 月球邊緣 ê 土星
土星 tī 地球半暝進前 tī [天頂][close on the sky] peh 起來。
這粒 目睭直接看會著 ê 行星，tī 7 月 24 這工，行到 kah 下膨月 出現「大合相」ê 相位。
毋過 tī 地球一寡所在，像 亞洲 kah 非洲 ê 一寡地區，這粒 [有環 ê 氣態巨行星][ringed gas giant] 去予 [閘去][disappearing behind] 一點鐘久。
月球 kah 光爍爍 ê 行星 攏 tī 天頂 [黃道面][ecliptic plane] 附近 賴賴趖，所以這款 [掩星現象][occultation events] 嘛真四常，毋過 in 確實是 [引人注意][dramatic]。
這張望遠鏡相片是 tī 中國 江蘇 南京 翕--ê，有翕著土星消失 tī 月盤 後壁 進前 ê 景色。
這張速翕相片予人一款錯覺，敢若是土星出現 tī [Glushko 隕石坑][Glushko crater] 頂懸。
這个 tī 月球西爿邊緣 ê 隕石坑，是一个 [直徑 43 公里][43 kilometer diameter] ê 少年輻射形隕石坑。
是講，月球是 tī 40 萬公里遠 ê 所在，毋過土星是 tī 14 [億][billion] 公里遠 ê 所在。

## [POJ] Chhut-hiān tī Goe̍h-kiû pian-iân ê Thó͘-chhiⁿ
Thó͘-chhiⁿ tī Tē-kiû pòaⁿ-mê chìn-chêng tī thiⁿ-téng peh--khí-lâi.
Chit lia̍p ba̍k-chiu ti̍t-chiap khòaⁿ-ē-tio̍h ê kiâⁿ-chhiⁿ, tī 7 goe̍h 24 chit kang, kiâⁿ kàu kah ē-phòng-goe̍h chhut-hiān "tōa ha̍h siòng" ê siòng-ūi.
M̄-koh tī Tē-kiû chi̍t-kóa só͘-chāi, chhiūⁿ A-chiu kah Hui-chiu ê chi̍t-kóa tē-khu, chit lia̍p ū khoân ê khì-thài kū-kiâⁿ-chhiⁿ khì hō͘ cha̍h khì chi̍t tiám-cheng kú.
Goe̍h-kiû kah kng-sih-sih ê kiâⁿ-chhiⁿ lóng tī thiⁿ-téng n̂g-tō-bīn hù-kīn lōa-lōa-sô, só͘-í chit-khoán iám-chhiⁿ hiān-siōng mā chin sù-siông, m̄-koh in khak-si̍t sī ín-lâng chù-ì.
Chit-tiuⁿ bōng-oán-kiàⁿ siòng-phìⁿ sī tī Tiong-kok Kang-so͘ Lâm-kiaⁿ hip--ê, ū hip-tio̍h Thó͘-chhiⁿ siau-sit tī goe̍h-pôaⁿ āu-piah chìn-chêng ê kéng-sek.
Chit-tiuⁿ sok-hip siòng-phìⁿ hō͘ lâng chi̍t-khoán chhò-kak, ká-ná sī Thó͘-chhiⁿ chhut-hiān tī Glushko ún-chio̍h kheⁿ téng-koân.
chit-ê tī Goe̍h-kiû sai-pêng pian-iân ê ún-chio̍h kheⁿ,sī chi̍t-ê ti̍t-kèng 43 kong-lí ê siàu-liân hok-siā hêng ún-sek-khiⁿ téng-koân.
Sī-kóng, Goe̍h-kiû sī tī 40 bān kong-lí hn̄g ê só͘-chāi, m̄-koh Thó͘-chhiⁿ sī tī 14 ek kong-lí hn̄g ê só͘-chāi.

## [KIP] Tshut-hiān tī Gue̍h-kiû pian-iân ê Thóo-tshinn
Thóo-tshinn tī Tē-kiû puànn-mê tsìn-tsîng tī thinn-tíng peh--khí-lâi.
Tsit lia̍p ba̍k-tsiu ti̍t-tsiap khuànn-ē-tio̍h ê kiânn-tshinn, tī 7 gue̍h 24 tsit kang, kiânn kàu kah ē-phòng-gue̍h tshut-hiān "tuā ha̍h siòng" ê siòng-uī.
M̄-koh tī Tē-kiû tsi̍t-kuá sóo-tsāi, tshiūnn A-tsiu kah Hui-tsiu ê tsi̍t-kuá tē-khu, tsit lia̍p ū khuân ê khì-thài kū-kiânn-tshinn khì hōo tsa̍h khì tsi̍t tiám-tsing kú.
Gue̍h-kiû kah kng-sih-sih ê kiânn-tshinn lóng tī thinn-tíng n̂g-tō-bīn hù-kīn luā-luā-sô, sóo-í tsit-khuán iám-tshinn hiān-siōng mā tsin sù-siông, m̄-koh in khak-si̍t sī ín-lâng tsù-ì.
Tsit-tiunn bōng-uán-kiànn siòng-phìnn sī tī Tiong-kok Kang-soo Lâm-kiann hip--ê, ū hip-tio̍h Thóo-tshinn siau-sit tī gue̍h-puânn āu-piah tsìn-tsîng ê kíng-sik.
Tsit-tiunn sok-hip siòng-phìnn hōo lâng tsi̍t-khuán tshò-kak, ká-ná sī Thóo-tshinn tshut-hiān tī Glushko ún-tsio̍h khenn tíng-kuân.
tsit-ê tī Gue̍h-kiû sai-pîng pian-iân ê ún-tsio̍h khenn,sī tsi̍t-ê ti̍t-kìng 43 kong-lí ê siàu-liân hok-siā hîng ún-sik-khinn tíng-kuân.
Sī-kóng, Gue̍h-kiû sī tī 40 bān kong-lí hn̄g ê sóo-tsāi, m̄-koh Thóo-tshinn sī tī 14 ik kong-lí hn̄g ê sóo-tsāi.

## [English] Saturn at the Moon's Edge
Saturn now rises before midnight in planet Earth's sky.
On July 24, the naked-eye planet was in close conjunction, [close on the sky][close on the sky], to a waning gibbous Moon.
But from some locations on planet Earth the [ringed gas giant][ringed gas giant] was occulted, [disappearing behind][disappearing behind] the Moon for about an hour from skies over parts of Asia and Africa.
Because the Moon and bright planets wander through the sky near the [ecliptic plane][ecliptic plane], such [occultation events][occultation events] are not uncommon, but they can be [dramatic][dramatic].
In this telescopic view from Nanjing, Jiangsu, China, Saturn is caught moments before its disappearance behind the lunar disk.
The snapshot gives the illusion that Saturn hangs just above [Glushko crater][Glushko crater], a [43 kilometer diameter][43 kilometer diameter], young, ray crater near the Moon's western edge.
Of course, the Moon is 400 thousand kilometers away, compared to Saturn's distance of 1.4 [billion][billion] kilometers.

## 詞彙學習（漢羅/POJ/KIP/華語/English）
- 【土星】Thó͘-chhiⁿ/Thóo-tshinn/土星/Saturn
- 【氣態巨行星】khì-thài kū-kiâⁿ-chhiⁿ/khì-thài kū-kiânn-tshinn/氣態巨行星/gas giant planet
- 【掩星】iám-chhiⁿ/iám-tshinn/掩星/occultation
- 【黃道面】n̂g-tō-bīn/n̂g-tō-bīn/黃道面/ecliptic plane
- 【下膨月】ē-phòng-goe̍h/ē-phòng-gue̍h/虧凸月、下凸月/waning gibbous Moon
- 【大合相】tōa-ha̍p-siòng/tuā-ha̍p-siòng/大合相/close conjunction
- 【月盤】goe̍h-pôaⁿ/gue̍h-puânn/月盤/lunar disk
- 【隕石坑】un-sek-khîⁿ/un-sik-khînn/隕石坑/crater
- 【速翕】sok-hip/sok-hip/快照/snapshot
- 【錯覺】chhò-kak/tshò-kak/錯覺/illusion

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[close on the sky]:https://www.space.com/moon-saturn-night-sky-july-23-2024
[ringed gas giant]:https://science.nasa.gov/saturn/
[disappearing behind]:https://in-the-sky.org/news.php?id=20240724_16_100
[ecliptic plane]:https://en.wikipedia.org/wiki/Ecliptic
[occultation events]:http://www.lunar-occultations.com/iota/planets/planets.htm
[dramatic]:https://apod.nasa.gov/apod/ap030724.html
[Glushko crater]:https://en.wikipedia.org/wiki/Glushko_(crater)
[43 kilometer diameter]:https://sci.esa.int/web/smart-1/-/37704-crater-glushko
[billion]:http://kokogiak.com/megapenny/nine.asp
