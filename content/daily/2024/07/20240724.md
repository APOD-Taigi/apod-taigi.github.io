---
title: 風神 ê 月球
date: 2024-07-24
publishdate: 2024-07-24T11:45:00+0800
tags: [free2share, 月球, 隕石坑, 月球軌道雷射高度計 LOLA, 月海, 熔岩, 鐵, a-lú-mih]
hero: https://apod.nasa.gov/apod/image/2407/ExaggeratedMoon_Ibatulin_960.jpg
summary: 月球影像 ê 色水 有盡量照月球 ê 誠實色水，毋過猶是有小可仔改一下 kah 加強。
categories: [podcast]
vocals: [阿錕]
---

{{% apod %}}

- 原始文章：[Exaggerated Moon](https://apod.nasa.gov/apod/ap240724.html)
- 影像來源：資料：[NASA](https://www.nasa.gov/), [Lunar Orbiter Laser Altimeter](https://science.nasa.gov/mission/lro/lola/); 影像 kah 處理：[Ildar Ibatullin](https://www.instagram.com/_ibatullin_ildar_/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clzx032tn000i01uwadwkgcp3" >}}

## [漢羅] 風神 ê 月球
月球是 [地球 ê 衛星][Earth's Moon]。
伊無遮爾大窟 ê 隕石坑，無遮爾敧敧曲曲 ê 紋路，伊 ê 色水嘛無遮爾花漉漉。
會有這張數位創作，是有原因--ê。
[這張相片][featured image] 是 kā NASA [月球軌道雷射高度計][Lunar Orbiter Laser Altimeter] (LOLA) 任務 翕著--ê 較好 ê 月球影像 kah 月球表面懸度資料 用數位技術合成 ê 結果，而且為著 [教育目的][educational understanding] kā 一寡特性放大。
比論講，利用數位技術 kā [月球高地][lunar highlands] ê 懸度放大、kā 隕石坑標較清楚。
這寡隕石坑是月球 tī 過去 [46 億年 ê 歷史][4.6-billion-year history] 中，[去予太空大石頭挵著][tremendous bombardment] ê 痕跡。
相片內底 ê [烏暗區][dark areas] 叫做 [月海][maria]，內底 ê [隕石坑][craters] 較少，而且進前是一个 [熔岩][molten lava] 海洋。
影像 ê [色水][colors] 有盡量照月球 ê 誠實色水，毋過猶是有小可仔改一下 kah 加強。
比論講，藍色表示這區 ê [鐵較豐富][iron rich]，柑仔色表示遮 ê [a-lú-mih][aluminum] 傷濟。
雖罔講幾若十億年來，[月球][Moon] 一直用仝一面 面對咱，毋過 [現代技術][modern technology] 已經會當予人類 [閣較][much more] 了解月球是按怎 [影響咱地球][affects the Earth] 矣。

## [POJ] Hong-sîn ê Goe̍h-kiû
Goe̍h-kiû sī Tē-kiû ê ūi-chhiⁿ.
I bô chiah-nī tōa-khut ê ún-se̍k-kheⁿ, bô chiah-nī khi-khi-khiau-khiau ê bûn-lō͘, i ê sek-chúi mā bô chiah-nī hoe-lok-lok.
Ē ū chit-tiuⁿ sò͘-ūi chhòng-chok, sī ū goân-in--ê.
Chit-tiuⁿ siòng-phìⁿ sī kā NASA Goe̍h-kiû Kúi-tō Lûi-siā Ko-tō͘-kè (LOLA) jīm-bū hip-tio̍h--ê khah-hó ê Goe̍h-kiû iáⁿ-siōng kah Goe̍h-kiû piáu-bīn koân-tō͘ chu-liāu iōng sò͘-ūi ki-su̍t ha̍p-sêng ê kiat-kó, jî-chhiáⁿ ūi-tio̍h kàu-io̍k bo̍k-tek kā chi̍t-kóa te̍k-sèng hòng-tōa.
Pí-lūn-kóng, lī-iōng sò͘-ūi ki-su̍t kā Goe̍h-kiû ko-tē ê koân-tō͘ hòng-tōa, kā ún-se̍k-kheⁿ piau khah chheng-chhó.
Chit kóa ún-se̍k-kheⁿ sī Goe̍h-kiû tī kòe-khì 46 ek nî ê le̍k-sú tiong, khì hō͘ thài khong tōa chio̍h-thâu lòng-tio̍h ê hûn-jiah.
Siòng-phìⁿ lāi-té ê o͘-àm-khu kiò-chò Goe̍h-hái, lāi-té ê ún-se̍k-kheⁿ khah chió, jî-chhiáⁿ chìn-chêng sī chi̍t-ê iông-giâm hái-iûⁿ.
Iáⁿ-siōng ê sek-chúi ū chīn-liōng chiàu Goe̍h-kiû ê chiâⁿ-si̍t sek-chúi, m̄-koh iáu-sī ū sió-khóa-á kái chi̍t-ē kah ka-kiông.
Pí-lūn-kóng, nâ-sek piáu-sī chit khu ê thih khah hong-hù, kam-á-sek piáu-sī chia-ê a-lú-mih siuⁿ-chē.
Sui-bóng kóng kúi-nā cha̍p-ek nî lâi, Goe̍h-kiû it-ti̍t iōng kāng chi̍t-bīn bīn-tùi lán, m̄-koh hiān-tāi ki-su̍t í-keng ē-tàng hō͘ jîn-lūi koh-khah liáu-kái Goe̍h-kiû sī-án-chóaⁿ éng-hióng lán Tē-kiû--ah.

## [KIP] Hong-sîn ê Gue̍h-kiû
Gue̍h-kiû sī Tē-kiû ê uī-tshinn.
I bô tsiah-nī tuā-khut ê ún-si̍k-khenn, bô tsiah-nī khi-khi-khiau-khiau ê bûn-lōo, i ê sik-tsuí mā bô tsiah-nī hue-lok-lok.
Ē ū tsit-tiunn sòo-uī tshòng-tsok, sī ū guân-in--ê.
Tsit-tiunn siòng-phìnn sī kā NASA Gue̍h-kiû Kuí-tō Luî-siā Ko-tōo-kè (LOLA) jīm-bū hip-tio̍h--ê khah-hó ê Gue̍h-kiû iánn-siōng kah Gue̍h-kiû piáu-bīn kuân-tōo tsu-liāu iōng sòo-uī ki-su̍t ha̍p-sîng ê kiat-kó, jî-tshiánn uī-tio̍h kàu-io̍k bo̍k-tik kā tsi̍t-kuá ti̍k-sìng hòng-tuā.
Pí-lūn-kóng, lī-iōng sòo-uī ki-su̍t kā Gue̍h-kiû ko-tē ê kuân-tōo hòng-tuā, kā ún-si̍k-khenn piau khah tshing-tshó.
Tsit kuá ún-si̍k-khenn sī Gue̍h-kiû tī kuè-khì 46 ik nî ê li̍k-sú tiong, khì hōo thài khong tuā tsio̍h-thâu lòng-tio̍h ê hûn-jiah.
Siòng-phìnn lāi-té ê oo-àm-khu kiò-tsò Gue̍h-hái, lāi-té ê ún-si̍k-khenn khah tsió, jî-tshiánn tsìn-tsîng sī tsi̍t-ê iông-giâm hái-iûnn.
Iánn-siōng ê sik-tsuí ū tsīn-liōng tsiàu Gue̍h-kiû ê tsiânn-si̍t sik-tsuí, m̄-koh iáu-sī ū sió-khuá-á kái tsi̍t-ē kah ka-kiông.
Pí-lūn-kóng, nâ-sik piáu-sī tsit khu ê thih khah hong-hù, kam-á-sik piáu-sī tsia-ê a-lú-mih siunn-tsē.
Sui-bóng kóng kuí-nā tsa̍p-ik nî lâi, Gue̍h-kiû it-ti̍t iōng kāng tsi̍t-bīn bīn-tuì lán, m̄-koh hiān-tāi ki-su̍t í-king ē-tàng hōo jîn-luī koh-khah liáu-kái Gue̍h-kiû sī-án-tsuánn íng-hióng lán Tē-kiû--ah.

## [English] Exaggerated Moon
Our Moon doesn't really have craters this big.
[Earth's Moon][Earth's Moon], Luna, also doesn't naturally show this spikey texture, and its colors are more subtle.
But this digital creation is based on reality.
The [featured image][featured image] is a digital composite of a good Moon image and surface height data taken from NASA's [Lunar Orbiter Laser Altimeter][Lunar Orbiter Laser Altimeter] (LOLA) mission -- and then exaggerated for [educational understanding][educational understanding].
The digital enhancements, for example, accentuate [lunar highlands][lunar highlands] and show more clearly craters that illustrate the [tremendous bombardment][tremendous bombardment] our Moon has been through during its [4.6-billion-year history][4.6-billion-year history].
The [dark areas][dark areas], called [maria][maria], have fewer [craters][craters] and were once seas of [molten lava][molten lava].
Additionally, the image [colors][colors], although based on the moon's real composition, are changed and exaggerated.
Here, a blue hue indicates a region that is [iron rich][iron rich], while orange indicates a slight excess of [aluminum][aluminum].
Although the [Moon][Moon] has shown the same side to the Earth for billions of years, [modern technology][modern technology] is allowing humanity to learn [much more][much more] about it -- and how it [affects the Earth][affects the Earth].

## 詞彙學習

|漢羅|POJ|KIP|華語|English|
|-|-|-|-|-|
|隕石坑|ún-se̍k-kheⁿ|ún-si̍k-khenn|隕石坑|craters|
|月球軌道雷射高度計|Goe̍h-kiû Kúi-tō Lûi-siā Ko-tō͘-kè|Gue̍h-kiû Kuí-tō Luî-siā Ko-tōo-kè|月球軌道雷射高度計|Lunar Orbiter Laser Altimeter (LOLA)|
|月海|Goe̍h-hái|Gue̍h-hái|月海|maria|
|熔岩|iông-giâm|iông-giâm|熔岩|molten lava|
|鐵|thih|thih|鐵|iron|
|a-lú-mih|a-lú-mih|a-lú-mih|鋁|aluminum|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Earth's Moon]:https://science.nasa.gov/moon/
[featured image]:https://www.instagram.com/p/C9VolwSsvhk/
[Lunar Orbiter Laser Altimeter]:https://science.nasa.gov/mission/lro/lola/
[educational understanding]:https://images-wixmp-ed30a86b8c4ca887773594c2.wixmp.com/f/fc529a49-3f59-4502-a7c3-5ac4c3c5a032/d5q4hbz-5b803f71-04b3-47a3-a27c-8f49425d3d8c.jpg?token=eyJ0eXAiOiJKV1QiLCJhbGciOiJIUzI1NiJ9.eyJzdWIiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwiaXNzIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsIm9iaiI6W1t7InBhdGgiOiJcL2ZcL2ZjNTI5YTQ5LTNmNTktNDUwMi1hN2MzLTVhYzRjM2M1YTAzMlwvZDVxNGhiei01YjgwM2Y3MS0wNGIzLTQ3YTMtYTI3Yy04ZjQ5NDI1ZDNkOGMuanBnIn1dXSwiYXVkIjpbInVybjpzZXJ2aWNlOmZpbGUuZG93bmxvYWQiXX0.zOT8uNXcb5eNG6mmR7iiEuPGjUE8u35YDhheTEmE8lM
[lunar highlands]:https://www.lpi.usra.edu/exploration/education/hsResearch/presentations/2017-2018/Henry-M-Jackson-Moon-a.pdf
[tremendous bombardment]:https://en.wikipedia.org/wiki/Late_Heavy_Bombardment
[4.6-billion-year history]:https://science.nasa.gov/moon/composition/#otp_lunar_origins
[dark areas]:https://en.wikipedia.org/wiki/Lunar_mare#/media/File:Moon_names.svg
[maria]:https://en.wikipedia.org/wiki/Lunar_mare
[craters]:https://youtu.be/HTukFx17Ryg
[molten lava]:https://youtu.be/wiRdr5LzbwY
[colors]:https://apod.nasa.gov/apod/ap210831.html
[iron rich]:https://astrobiology.nasa.gov/news/a-story-of-iron-in-ancient-sediments/
[aluminum]:https://youtu.be/ZVkpQKRgHvU
[Moon]:https://spaceplace.nasa.gov/all-about-the-moon/en/
[modern technology]:https://apod.nasa.gov/apod/ap140113.html
[much more]:https://apod.nasa.gov/apod/ap190717.html
[affects the Earth]:https://www.iop.org/explore-physics/moon/how-does-moon-affect-earth
