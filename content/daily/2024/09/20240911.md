---
title: Tatra 山脈 ê 夜空
date: 2024-09-11
publishdate: 2024-09-11T11:45:00+0800
tags: [free2share, 銀河系, 內海仔星雲, Omega 星雲, 恆星工場, 水素離子]
hero: https://apod.nasa.gov/apod/fap/image/2409/NightTatra_Rosadzinski_960_annotated.jpg
summary: 這張相片是 5 月份翕--ê，你會當看著咱銀河系中心 kah 一寡有名 ê 恆星工場，像 內海仔星雲 kah Omega 星雲，就出現 tī Tatra 山脈天頂。
---

{{% apod %}}

- 原始文章：[A Night Sky over the Tatra Mountains](https://apod.nasa.gov/apod/ap240911.html)
- 影像來源：[Marcin Rosadziński](https://www.instagram.com/krakow_astrophotography/); 文稿：[Natalia Lewandowska](https://ww1.oswego.edu/physics/profile/natalia-lewandowska) ([SUNY Oswego](https://www.oswego.edu/physics/))
- 宇宙 ê 入口：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] Tatra 山脈 ê 夜空
[Slovakia 共和國][Slovakia] kah [波蘭][Poland] ê 自然邊界是 [Tatra 山脈][Tatra Mountains]。
[Tatra 山][Tatra Mountains] 是 [Carpathians 山脈][Carpathians] 上懸 ê 山。
Tùi 天文攝影師 來講，遮是一个足有名 ê 所在。
[這張相片][featured image] 是 5 月份翕--ê，你會當看著咱 [銀河][Milky Way][系][galaxy] 中心 kah 一寡有名 ê [恆星工場][stellar nurseries]，像 [內海仔星雲][Lagoon] kah [Omega 星雲][Omega Nebula]，就出現 tī Tatra 山脈天頂。
恆星工場 內底攏是 [水素離子][ionized hydrogen]，這是做水 ê [基本元素][fundamental ingredient]，[咱地球頂懸上濟-- ê][Earth-abundant water] 就是水。
所有 tī [宇宙][Universe] 內底咱所知影 ê [性命形式][forms of life]，水是一項 [足重要 ê 元素][crucial element]。
這个 [水][water]，就 tī 相片前景 ê [Bialka 河][Bialka River] 內底。

## [POJ] Tatra soaⁿ-me̍h ê Iā-khong
Slovakia kiōng-hô-kok kah Pho-lân ê chū-jiân pian-kài sī Tatra soaⁿ-me̍h.
Tatra soaⁿ sī Carpathians soaⁿ-me̍h siōng koân ê soaⁿ.
Tùi thian-bûn liap-iáⁿ-su lâi-kóng, chia sī chi̍t-ê chiok ū-miâ ê só͘-chāi.
Chit-tiuⁿ siòng-phìⁿ sī 5 goe̍h-hūn hip--ê, lí ē-tàng khòaⁿ-tio̍h lán Gîn-hô-hē tiong-sim kah chi̍t-kóa ū-miâ ê hêng-chhiⁿ kang-tiûⁿ, chhiūⁿ Lāi-hái-á Seng-hûn kah Omega Seng-hûn, to̍h chhut-hiān tī Tatra soaⁿ-me̍h thiⁿ-téng.
Hêng-chhiⁿ kang-tiûⁿ lāi-té lóng sī chúi-sò͘ lī-chú, che-sī chò chúi ê ki-pún goân-sò͘, lán Tē-kiû téng-koân siōng chē--ê to̍h-sī chúi.
Só͘-ū tī ú-tiū lāi-té lán só͘ chai-iáⁿ ê sìⁿ-miā hêng-sek, chúi sī chi̍t-hāng chiok tiōng-iàu ê goân-sò͘.
Chit-ê chúi, to̍h tī siòng-phìⁿ chiân-kéng ê Bialka Hô lāi-té.

## [KIP] Tatra suann-me̍h ê Iā-khong
Slovakia kiōng-hô-kok kah Pho-lân ê tsū-jiân pian-kài sī Tatra suann-me̍h.
Tatra suann sī Carpathians suann-me̍h siōng kuân ê suann.
Tuì thian-bûn liap-iánn-su lâi-kóng, tsia sī tsi̍t-ê tsiok ū-miâ ê sóo-tsāi.
Tsit-tiunn siòng-phìnn sī 5 gue̍h-hūn hip--ê, lí ē-tàng khuànn-tio̍h lán Gîn-hô-hē tiong-sim kah tsi̍t-kuá ū-miâ ê hîng-tshinn kang-tiûnn, tshiūnn Lāi-hái-á Sing-hûn kah Omega Sing-hûn, to̍h tshut-hiān tī Tatra suann-me̍h thinn-tíng.
Hîng-tshinn kang-tiûnn lāi-té lóng sī tsuí-sòo lī-tsú, tse-sī tsò tsuí ê ki-pún guân-sòo, lán Tē-kiû tíng-kuân siōng tsē--ê to̍h-sī tsuí.
Sóo-ū tī ú-tiū lāi-té lán sóo tsai-iánn ê sìnn-miā hîng-sik, tsuí sī tsi̍t-hāng tsiok tiōng-iàu ê guân-sòo.
Tsit-ê tsuí, to̍h tī siòng-phìnn tsiân-kíng ê Bialka Hô lāi-té.

## [English] A Night Sky over the Tatra Mountains
A natural border between [Slovakia][Slovakia] and [Poland][Poland] is the [Tatra Mountains][Tatra Mountains].
A prominent destination for astrophotographers, the Tatras are the highest mountain range in the [Carpathians][Carpathians].
In the [featured image][featured image] taken in May, one can see the center of our [Milky Way][Milky Way] [galaxy][galaxy] with some of its famous [stellar nurseries][stellar nurseries], the [Lagoon][Lagoon] and [Omega Nebula][Omega Nebula], just over the top of the Tatras.
Stellar nurseries are full of [ionized hydrogen][ionized hydrogen], a [fundamental component][fundamental component] for the formation of [Earth-abundant water][Earth-abundant water].
As a [fundamental ingredient][fundamental ingredient] in all known [forms of life][forms of life], water is a [crucial element][crucial element] in the [Universe][Universe].
Such [water][water] can be seen in the foreground in the form of the [Bialka River][Bialka River].

## 詞彙學習

|漢羅|POJ|KIP|華語|English|
|-|-|-|-|-|
|銀河系|Gîn-hô-hē|Gîn-hô-hē|銀河系|Milky Way galaxy|
|內海仔星雲|Lāi-hái-á seng-hûn|Lāi-hái-á sing-hûn|潟湖星雲|Lagoon Nebula|
|Omega 星雲|Oemga Seng-hûn|Oemga Sing-hûn|歐米茄星雲|Omega Nebula|
|恆星工場|hêng-chhiⁿ kang-tiûⁿ|hîng-tshinn kang-tiûnn|恆星工場|stellar nursery|
|水素離子|chúi-sò͘ lī-chú|tsuí-sòo lī-tsú|離子氫|ionized hydrogen|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Slovakia]:https://en.wikipedia.org/wiki/Slovakia
[Poland]:https://en.wikipedia.org/wiki/Poland
[Tatra Mountains]:https://youtu.be/x1YiJgA8lpw
[Carpathians]:https://en.wikipedia.org/wiki/Carpathian_Mountains
[featured image]:https://www.instagram.com/p/C8guodoo5jz/
[Milky Way]:https://science.nasa.gov/resource/the-milky-way-galaxy/
[galaxy]:https://science.nasa.gov/universe/galaxies/
[stellar nurseries]:https://apod.nasa.gov/apod/ap240425.html
[Lagoon]:https://science.nasa.gov/mission/hubble/science/explore-the-night-sky/hubble-messier-catalog/messier-8/
[Omega Nebula]:https://apod.nasa.gov/apod/ap021210.html
[ionized hydrogen]:https://en.wikipedia.org/wiki/H_II_region
[fundamental component]:https://images3.teeshirtpalace.com/images/productImages/purriodic-table-of-cats-periodic--navy-at-garment.webp?crop=1130,1130,x461,y403&width=1500
[Earth-abundant water]:https://www.usgs.gov/special-topics/water-science-school/science/how-much-water-there-earth
[fundamental ingredient]:https://phys.org/news/2015-05-plentiful-early-universe.html
[forms of life]:https://science.nasa.gov/universe/search-for-life/beginnings-life-on-our-world-and-others/
[crucial element]:https://science.nasa.gov/solar-system/ocean-worlds/
[Universe]:https://apod.nasa.gov/apod/ap231231.html
[water]:https://www.nasa.gov/missions/aqua/when-it-comes-to-water-you-have-to-think-global/
[Bialka River]:https://youtu.be/tKT-nVjAxto
