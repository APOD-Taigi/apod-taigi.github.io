---
title: BepiColombo 太空船 翕--ê 水星隕石坑 Vivaldi
date: 2024-09-16
publishdate: 2024-09-16T11:45:00+0800
tags: [free2share, BepiColombo 太空船, 水星, Vivaldi 隕石坑, 岩石行星, 熔岩, 太陽系, 彗星角, 小行星]
hero: https://apod.nasa.gov/apod/fap/image/2409/MercuryCaloris_BepiColombo_960.jpg
summary: 是按怎水星頂懸這窟大窟隕石坑有兩輾，而且坑底會遮爾平？
categories: [podcast]
vocals: [阿錕]
---

{{% apod %}}

- 原始文章：[Mercury's Vivaldi Crater from BepiColombo](https://apod.nasa.gov/apod/ap240916.html)
- 影像來源：[ESA](https://www.esa.int/), [JAXA](https://global.jaxa.jp/), [BepiColombo](https://www.esa.int/Science_Exploration/Space_Science/BepiColombo), [MTM](https://www.esa.int/Science_Exploration/Space_Science/BepiColombo/Mercury_Transfer_Module)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm1wgln6r001u01za25f7drli" >}}

## [漢羅] BepiColombo 太空船 翕--ê 水星隕石坑 Vivaldi
是按怎水星頂懸這窟大窟隕石坑有兩輾，而且坑底會遮爾平？
無人知影。
這个奇怪 ê 地形叫做 [Vivaldi 隕石坑][Vivaldi Crater]，有 215 公里闊。
相片是 [ESA][ESA] kah [JAXA][JAXA] 合作 ê 機器人太空船 [BepiColombo][BepiColombo] tī 這個月初飛過水星附近 ê 時陣，閣翕 ê 詳細影像。
像這款 tī 岩石行星 kah 衛星頂懸 ê 大型圓箍仔形結構，一般講來攏是去予 細粒小行星抑是彗星角 [挵][impact]、抑是 [火山爆發][volcanic eruption] 造成--ê。
像 Vivaldi [這款][case] 隕石坑，可能 [兩款攏捌發生過][both occurred]。
可能是先去予太空石頭挵一大窟了後，引起水星內部 ê 熔岩流出來，內底輾才產生這款遮爾平 ê 地形。
[雙環隕石坑][Double-ringed craters] 真罕得看著。
形成內環 ê 原因，到今猶是一个 [研究主題][topic of research]。
BepiColombo 太空船 利用 [重力輔助系統][gravity-assist] 降速 [飛過][flyby] [水星][Mercury]，這是為著欲 tī 2026 年 飛到 [太陽系][Solar System] [上內底行星][innermost planet] ê 軌道做準備。

## [POJ] BepiColombo Thài-khong-tsûn hip--ê Tsuí-tshenn ún-si̍k-khenn Vivaldi
Sī-án-tsuánn Tsuí-tshenn tíng-kuân tsit khut tuā-khut ún-si̍k-khenn ū nn̄g liàn, jî-tshiánn khenn-té ē tsiah-nī pênn?
Bô-lâng tsai-iánn.
Tsit-ê kî-kuài ê tē-hîng kiò-tsò Vivaldi ún-si̍k-khenn, ū 215 kong-lí khuah.
Siòng-phìnn sī ESA kah JAXA ha̍p-tsok ê ke-khì-lâng thài-khong-tsûn BepiColombo tī tsit kò gue̍h-tshe pue kuè Tsuí-tshenn hù-kīn ê sî-tsūn, koh hip ê siông-sè iánn-siōng.
Siōng tsit-khuán tī gâm-tsio̍h kiânn-tshenn kah uē-tshenn tíng-kuân ê tuā-hîng înn-khoo-á-hîng kiat-kòo, it-puann kóng-lâi lóng sī khì hōo sè-lia̍p sió-kiânn-tshenn ia̍h-sī huī-tshenn-kak lòng, ia̍h-sī hué-suann po̍k-huat tsō-sîng--ê.
Tshiūnn Vivaldi tsit-khuán ún-si̍k-khenn, khó-lîng nn̄g khuán lóng bat huat-sing kuè.
Khó-lîng sī sing-khì hōo thài-khong tsio̍h-thâu lòng tsi̍t tuā-khut liáu-āu, ín-khí Tsuí-tshenn luē-pōo ê iûnn-giâm lâu tshut-lâi, lāi-té liàn tsiah sán-sing tsit-khuán tsiah-nī pênn ê tē-hîng.
Siang-khuân ún-si̍k-khenn tsin hán-tit khuànn--tio̍h.
hîng-sîng lāi-khuân ê guân-in, kàu-tann iáu-sī tsi̍t-ê gián-kiù tsú-tê.
BepiColombo thài-khong-tsûn lī-iōng tāng-li̍k hú-tsōo hē-thóng kàng sok pue kuè Tsuí-tshenn, tse-sī uī tio̍h beh tī 2026 nî pue-kàu Thài-iông-hē siōng lāi-té kiânn-tshenn ê kuí-tō tsò tsún-pī.

## [KIP] BepiColombo Thài-khong-tsûn hip--ê Tsuí-tshenn ún-si̍k-khenn Vivaldi
Sī-án-tsuánn Tsuí-tshenn tíng-kuân tsit khut tuā-khut ún-si̍k-khenn ū nn̄g liàn, jî-tshiánn khenn-té ē tsiah-nī pênn?
Bô-lâng tsai-iánn.
Tsit-ê kî-kuài ê tē-hîng kiò-tsò Vivaldi ún-si̍k-khenn, ū 215 kong-lí khuah.
Siòng-phìnn sī ESA kah JAXA ha̍p-tsok ê ke-khì-lâng thài-khong-tsûn BepiColombo tī tsit kò gue̍h-tshe pue kuè Tsuí-tshenn hù-kīn ê sî-tsūn, koh hip ê siông-sè iánn-siōng.
Siōng tsit-khuán tī gâm-tsio̍h kiânn-tshenn kah uē-tshenn tíng-kuân ê tuā-hîng înn-khoo-á-hîng kiat-kòo, it-puann kóng-lâi lóng sī khì hōo sè-lia̍p sió-kiânn-tshenn ia̍h-sī huī-tshenn-kak lòng, ia̍h-sī hué-suann po̍k-huat tsō-sîng--ê.
Tshiūnn Vivaldi tsit-khuán ún-si̍k-khenn, khó-lîng nn̄g khuán lóng bat huat-sing kuè.
Khó-lîng sī sing-khì hōo thài-khong tsio̍h-thâu lòng tsi̍t tuā-khut liáu-āu, ín-khí Tsuí-tshenn luē-pōo ê iûnn-giâm lâu tshut-lâi, lāi-té liàn tsiah sán-sing tsit-khuán tsiah-nī pênn ê tē-hîng.
Siang-khuân ún-si̍k-khenn tsin hán-tit khuànn--tio̍h.
hîng-sîng lāi-khuân ê guân-in, kàu-tann iáu-sī tsi̍t-ê gián-kiù tsú-tê.
BepiColombo thài-khong-tsûn lī-iōng tāng-li̍k hú-tsōo hē-thóng kàng sok pue kuè Tsuí-tshenn, tse-sī uī tio̍h beh tī 2026 nî pue-kàu Thài-iông-hē siōng lāi-té kiânn-tshenn ê kuí-tō tsò tsún-pī.

## [English] Mercury's Vivaldi Crater from BepiColombo
Why does this large crater on Mercury have two rings and a smooth floor?
No one is sure.
The unusual feature called [Vivaldi Crater][Vivaldi Crater] spans 215 kilometers and was imaged again in [great detail][great detail] by [ESA][ESA]'s and [JAXA][JAXA]'s robotic [BepiColombo][BepiColombo] spacecraft on a [flyby][flyby] earlier this month.
A large circular feature on a rocky planet or moon is usually caused by either an [impact][impact] by a small asteroid or a comet fragment, or a [volcanic eruption][volcanic eruption].
In the [case][case] of [Vivaldi][Vivaldi], it is possible that [both occurred][both occurred] -- a heavy strike that caused a smooth internal lava flow.
[Double-ringed craters][Double-ringed craters] are rare, and the cause of the inner rings remains a [topic of research][topic of research].
The speed-slowing [gravity-assist][gravity-assist]ed [flyby][flyby] of [Mercury][Mercury] by [BepiColombo][BepiColombo] was in preparation for the spacecraft entering orbit around the [Solar System][Solar System]'s [innermost planet][innermost planet] in 2026.

## 詞彙學習
|漢羅|POJ|KIP|華語|English|
|-|-|-|-|-|
|BepiColombo 太空船|BepiColombo thài-khong-chûn|BepiColombo thài-khong-tsûn|貝皮可倫坡號太空船|BepiColombo spacecraft|
|水星|Chúi-chheⁿ|Tsuí-tshenn|水星|Mercury|
|岩石行星|giâm-chio̍h kiâⁿ-chhiⁿ|giâm-tsio̍h kiânn-tshenn|岩石行星|rocky planet|
|熔岩|iông-giâm|iông-giâm|熔岩|lava|
|彗星角|hūi-chhiⁿ-kak|hūi-chhiⁿ-kak|彗星碎片|comet fragment|
|Vivaldi 隕石坑|Vivaldi ún-se̍k-kheⁿ|Vivaldi ún-si̍k-khenn|維瓦爾第隕石坑|Vivaldi Crater|
|小行星|sió-kiâⁿ-chhiⁿ|sió-kiânn-tshenn|小行星|asteroid|
|太陽系|Thài-iông-hē|Thài-iông-hē|太陽系|Solar System|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Vivaldi Crater]:https://en.wikipedia.org/wiki/Vivaldi_(crater)
[great detail]:https://www.esa.int/Science_Exploration/Space_Science/BepiColombo/BepiColombo_s_best_images_yet_highlight_fourth_Mercury_flyby
[ESA]:https://www.esa.int/About_Us/Corporate_news/ESA_facts
[JAXA]:https://global.jaxa.jp/about/jaxa/index.html
[BepiColombo]:https://sci.esa.int/web/bepicolombo/-/33022-summary
[flyby]:https://youtu.be/vtP92WeCVYQ
[impact]:https://spaceplace.nasa.gov/impact-crater/
[volcanic eruption]:https://apod.nasa.gov/apod/ap210303.html
[case]:https://ui.adsabs.harvard.edu/abs/2012AGUFM.P33B1943B/abstract
[Vivaldi]:https://en.wikipedia.org/wiki/Antonio_Vivaldi
[both occurred]:https://www.smithsonianmag.com/smart-news/see-new-detailed-photos-of-mercury-from-a-spacecrafts-closest-flyby-yet-180985040/
[Double-ringed craters]:https://en.wikipedia.org/wiki/Peak_ring
[topic of research]:https://res.cloudinary.com/jerrick/image/upload/d_642250b563292b35f27461a7.png,f_jpg,fl_progressive,q_auto,w_1024/a3e47wjih6jh8ilxwxcz.jpg
[gravity-assist]:https://science.nasa.gov/learn/basics-of-space-flight/primer/
[flyby]:https://apod.nasa.gov/apod/ap200504.html
[Mercury]:https://apod.nasa.gov/apod/ap190428.html
[BepiColombo]:https://science.nasa.gov/mission/bepicolombo/
[Solar System]:https://science.nasa.gov/solar-system/solar-system-facts/
[innermost planet]:https://science.nasa.gov/mercury/
