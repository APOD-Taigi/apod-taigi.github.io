---
title: 火星：衛星、隕石坑、kah 火山
date: 2024-09-09
publishdate: 2024-09-09T11:45:00+0800
tags: [free2share, 火星, 火星快車號, 機器人太空船, 火衛一 Phobos, Olympus 山, Pavonis 山, Orcus 塌仔地, 隕石坑, 太陽系, 水體]
hero: https://apod.nasa.gov/apod/image/2409/MarsPan_ExpressLuck_1080_annotated.jpg
summary: 你若是 ùi 火星頂懸飛過，會看著啥物？
---

{{% apod %}}

- 原始文章：[Mars: Moon, Craters, and Volcanos](https://apod.nasa.gov/apod/ap240909.html)
- 影像來源：[ESA](https://www.esa.int/), [DLR](https://www.dlr.de/EN/organisation-dlr/dlr/dlr-at-a-glance.html), [FU Berlin](https://www.fu-berlin.de/), [Mars Express](https://www.esa.int/Science_Exploration/Space_Science/Mars_Express); 資料處理 kah [CC 2.0 版 ê 許可][License2]: [Andrea Luck](https://twitter.com/andrluck); [h/t](https://en.wikipedia.org/wiki/Hat_tip): [Phil Plait](https://www.scientificamerican.com/author/phil-plait/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 火星：衛星、隕石坑、kah 火山
你若是 ùi 火星頂懸飛過，會看著啥物？
[這張相片][featured image] 是 [火星快車號][Mars Express 1] 太空船 7 月 ê 時陣 ùi [火星][Mars] 足趣味 ê 一區 頂懸翕--ê。
相片內底上有名 ê 特徵是 [Olympus 山][Olympus Mons]，這是 [太陽系][Solar System] 內底上大 ê 火山，就 tī 相片正爿頂懸遐。
正爿地平線頂懸有另外一个嘛足大 ê 火星火山：[Pavonis 山][Pavonis Mons]。
咱閣會當看著這粒 [紅色行星][red planet] ê 表面 [有幾若个 圓 ê 隕石坑][circular impact craters]。
予人印象較深 ê 是，咧翕這張相片 ê 時陣，中央倒爿有一粒 [烏烏--ê][dark]，是 [註定會死][doomed] ê [火衛一 Phobos][Phobos]。
倒爿下底 ê 火星 [地表][surface feature] 是 [Orcus 塌仔地][Orcus Patera]，伊是長株圓--ê，而且大甲毋是款。
是按怎有這个 [神祕][mysterious] ê 結構，到今咱猶毋知。
[ESA][ESA] ê 機器人太空船 [火星快車號][Mars Express 2] tī 2003 年發射。
Tī 過去足濟 [有名][notable] ê 科學 [發現][discoveries] 中，伊是一个捌提供證據講 火星頂懸有大型 [水體][bodies of water] ê 太空船。

## [POJ] Hóe-chhiⁿ: Ūi-chhiⁿ, Ún-se̍k-kheⁿ, kah Hóe-soaⁿ
Lí nā-sī ùi Hóe-chhiⁿ téng-koân poe-kòe, ē khòaⁿ-tio̍h siáⁿ-mih?
Chit-tiuⁿ siòng-phìⁿ sī Hóe-chhiⁿ khoài-chhia-hō thài-khong-chûn 7 goe̍h ê sî-chūn ùi Hóe-chhiⁿ chiok chhù-bī ê chi̍t khu téng-koân hip--ê.
Siòng-phìⁿ lāi-té siōng ū-miâ ê te̍k-teng sī Olympus soaⁿ, che-sī Thài-iông-hē lāi-té siōng-tōa ê hóe-soaⁿ, to̍h tī siòng-phìⁿ chiàⁿ-pêng téng-koân hia.
Chiàⁿ-pêng tē-pêng-sòaⁿ téng-koân ū lēng-gōa chi̍t-ê mā chiok tōa ê Hóe-chhiⁿ hóe-soaⁿ: Pavonis soaⁿ.
lán koh ē-tàng khòaⁿ-tio̍h chit lia̍p âng-sek hêng-chhiⁿ ê piáu-bīn ū kúi-nā ê îⁿ ê ún-chio̍h kheⁿ.
Hō͘ lâng ìn-sióng khah chhim ê sī, leh hip chit-tiuⁿ siòng-phìⁿ ê sî-chūn, tiong-ng tò-pêng ū chi̍t-lia̍p o͘-o͘--ê, sī chù-tiāⁿ ē sí ê Hóe-ūi-it Phobos.
Tò-pêng ē-té ê Hóe-chhiⁿ tē-piáu sī Orcus lap-á-tē, i sī tn̂g-tu îⁿ--ê, jî-chhiáⁿ tōa kah m̄-sī-khoán.
Sī-án-chóaⁿ ū chit-ê sîn-pì ê kiat-kò͘, kàu-taⁿ lán iah m̄-chai.
ESA ê ke-khì-lâng thài-khong-chûn Hóe-chhiⁿ Khoài-chhia-hō tī 2003 nî hoat-siā.
Tī kòe-khì chiok chē ū-miâ ê kho-ha̍k hoat-hiān tiong, i sī chi̍t-ê bat thê-kiong chèng-kì kóng Hóe-chhiⁿ téng-koân ū tōa-hêng chúi-thé ê thài-khong-chûn.

## [KIP] Hué-tshinn: Uī-tshinn, Ún-si̍k-khenn, kah Hué-suann
Lí nā-sī uì Hué-tshinn tíng-kuân pue-kuè, ē khuànn-tio̍h siánn-mih?
Tsit-tiunn siòng-phìnn sī Hué-tshinn khuài-tshia-hō thài-khong-tsûn 7 gue̍h ê sî-tsūn uì Hué-tshinn tsiok tshù-bī ê tsi̍t khu tíng-kuân hip--ê.
Siòng-phìnn lāi-té siōng ū-miâ ê ti̍k-ting sī Olympus suann, tse-sī Thài-iông-hē lāi-té siōng-tuā ê hué-suann, to̍h tī siòng-phìnn tsiànn-pîng tíng-kuân hia.
Tsiànn-pîng tē-pîng-suànn tíng-kuân ū līng-guā tsi̍t-ê mā tsiok tuā ê Hué-tshinn hué-suann: Pavonis suann.
lán koh ē-tàng khuànn-tio̍h tsit lia̍p âng-sik hîng-tshinn ê piáu-bīn ū kuí-nā ê înn ê ún-tsio̍h khenn.
Hōo lâng ìn-sióng khah tshim ê sī, leh hip tsit-tiunn siòng-phìnn ê sî-tsūn, tiong-ng tò-pîng ū tsi̍t-lia̍p oo-oo--ê, sī tsù-tiānn ē sí ê Hué-ūi-it Phobos.
Tò-pîng ē-té ê Hué-tshinn tē-piáu sī Orcus lap-á-tē, i sī tn̂g-tu înn--ê, jî-tshiánn tuā kah m̄-sī-khuán.
Sī-án-tsuánn ū tsit-ê sîn-pì ê kiat-kòo, kàu-tann lán iah m̄-tsai.
ESA ê ke-khì-lâng thài-khong-tsûn Hué-tshinn Khuài-tshia-hō tī 2003 nî huat-siā.
Tī kuè-khì tsiok tsē ū-miâ ê kho-ha̍k huat-hiān tiong, i sī tsi̍t-ê bat thê-kiong tsìng-kì kóng Hué-tshinn tíng-kuân ū tuā-hîng tsuí-thé ê thài-khong-tsûn.

## [English] Mars: Moon, Craters, and Volcanos
If you could fly over Mars, what might you see?
The [featured image][featured image] shows exactly this in the form of a [Mars Express][Mars Express 1] vista captured over a particularly interesting region on [Mars][Mars] in July.
The picture's most famous feature is [Olympus Mons][Olympus Mons], the largest volcano in the [Solar System][Solar System], visible on the upper right.
Another large Martian volcano is visible on the right horizon: [Pavonis Mons][Pavonis Mons].
Several [circular impact craters][circular impact craters] can be seen on the surface of the aptly named [red planet][red planet].
Impressively, this image was timed to capture the [dark][dark] and [doomed][doomed] Martian moon [Phobos][Phobos], visible just left of center.
The [surface feature][surface feature] on the lower left, known as [Orcus Patera][Orcus Patera], is unusual for its large size and oblong shape, and [mysterious][mysterious] because the processes that created it still remain unknown.
[ESA][ESA]'s robotic [Mars Express][Mars Express 2] spacecraft was launched in 2003 and, among many [notable][notable] science [discoveries][discoveries], bolstered evidence that Mars was once home to large [bodies of water][bodies of water].

## 詞彙學習

|漢羅|POJ|KIP|華語|English|
|-|-|-|-|-|
|火星|Hòe-chhiⁿ|Huè-tshinn|火星|Mars|
|火星快車號|Hóe-chheⁿ Khoài-chhia-hō|Hué-tshinn Khuài-tshia-hō|火星快車號|Mars Express|
|火衛一 Phobos|Hòe-uī-it|Huè-ūi-it|火衛一|Phobos|
|機器人太空船|ke-khì-lâng thài-khong-chûn|ke-khì-lâng thài-khong-tsûn|機器人太空船|robotic spacecraft|
|Olympus 山|Olympus soaⁿ|Olympus suann|奧林匹斯山|Olympus Mons|
|Pavonis 山|Pavonis soaⁿ|Pavonis suann|帕弗尼斯山|Pavonis Mons|
|隕石坑|ún-se̍k-kheⁿ|ún-si̍k-khenn|隕石坑|crater|
|太陽系|Thài-iông-hē|Thài-iông-hē|太陽系|Solar System- 【Orcus 塌仔地|
|水體|chúi-thé|tsuí-thé|水體|bodies of water|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[featured image]:https://www.flickr.com/photos/192271236@N03/53962162859/in/dateposted
[Mars Express 1]:https://science.nasa.gov/mission/mars-express/
[Mars]:https://science.nasa.gov/mars/facts/
[Olympus Mons]:https://apod.nasa.gov/apod/ap230404.html
[Solar System]:https://science.nasa.gov/solar-system/solar-system-facts/
[Pavonis Mons]:https://en.wikipedia.org/wiki/Pavonis_Mons
[circular impact craters]:https://youtu.be/cNeRBuLAa7o?t=12
[red planet]:https://apod.nasa.gov/apod/ap970804.html
[dark]:https://apod.nasa.gov/apod/ap230731.html
[doomed]:https://apod.nasa.gov/apod/ap220703.html
[Phobos]:https://science.nasa.gov/mars/moons/phobos/
[surface feature]:https://upload.wikimedia.org/wikipedia/commons/7/75/Map_of_Mars.png
[Orcus Patera]:https://en.wikipedia.org/wiki/Orcus_Patera
[mysterious]:https://www.esa.int/Science_Exploration/Space_Science/Mars_Express/Mars_s_mysterious_elongated_crater
[ESA]:https://www.esa.int/
[Mars Express 2]:https://www.esa.int/Science_Exploration/Space_Science/Mars_Express_overview
[notable]:https://marinhumane.org/wp-content/uploads/2022/10/Cat-on-computer.jpg
[discoveries]:https://www.esa.int/Science_Exploration/Space_Science/Mars_Express/Mars_Express_science_highlights
[bodies of water]:https://apod.nasa.gov/apod/ap050720.html
