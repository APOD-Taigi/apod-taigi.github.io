---
title: 妝甲親像土星 ê 月娘
date: 2024-09-01
publishdate: 2024-09-01T11:45:00+0800
tags: [土星, 月娘, 地球光, Da Vinci glow ê 光, 月眉, 地平線, 日食]
hero: https://apod.nasa.gov/apod/image/2409/SaturnMoon_Sojuel_960.jpg
summary: 是按怎土星哪會遮爾大粒？毋是啦！這是 地球 ê 雲閘 tī 月娘 頭前啦！
---

{{% apod %}}

- 原始文章：[A Moon Dressed Like Saturn](https://apod.nasa.gov/apod/ap240901.html)
- 影像來源 kah [版權][copyright]：[Francisco Sojuel](mailto:fsojuel1@gmail.com)
- 天頂予你 ê 禮物：[你 ê APOD 生日相片是佗一張？](https://apod.nasa.gov/apod/calendar/allyears.html) (自 1995 開始)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 妝甲親像土星 ê 月娘
是按怎土星哪會遮爾大粒？
毋是啦！這是 [地球][Earth] ê 雲閘 tī [月娘][Moon] 頭前啦！
月娘這馬是月眉形--ê，毋閣咱會看著規粒月娘，是因為伊反射 [地球光][Earthlight]，嘛叫做 [Da Vinci ê 光][Da Vinci glow]。
[太陽][Sun 1] 直接 kā 月球 ê 腹肚底照予光，成做一个 [月眉形][lunar crescent]。
這就表示講，太陽這馬一定是 tī 地平線下底，而且這張相片是 tī 日出進前翕--ê。
這張 [會予人閣看一擺][double take] ê 相片是 tī 2019 年 12 月 24 翕--ê。
兩工後，月娘會 ùi 日頭面頭前趨過，產生 [日食][solar eclipse]。
前景 ê 電火是 ùi [瓜地馬拉][Guatemala] ê 小鎮來--ê，伊 to̍h tī [Pacaya 大火山][volcano Pacaya] ê 後壁。

## [POJ] Chng kah chhiⁿ-chhiūⁿ Thó͘-chhiⁿ ê Goe̍h-niû
Sī án-ná Thó͘-chhiⁿ ná-ē chiah-nī tōa-lia̍p?
M̄-sī la̍h!
Che sī Tē-kiû ê hûn cha̍h tī goe̍h-niû thâu-chêng la̍h!
Goe̍h-niû chit-má sī goe̍h-bâi-hêng--ê, m̄-koh lán ē khòaⁿ-tio̍h kui-lia̍p goe̍h-niû, sī in-ūi i hoán-siā Tē-kiû-kng, mā kiò-chò Da Vinci glow ê kng.
Thài-iông ti̍t-chiap kā Goe̍h-kiû ê pak-tó͘ chiò hō͘ kng, chiâⁿ chò chi̍t-ê goe̍h-bâi-hêng.
Che to̍h piáu-sī kóng, Thài-iông chit-má it-tēng sī tī tē-pêng-sòaⁿ ē-té, jī-cháiⁿ chit-tiuⁿ siòng-phìⁿ sī tī ji̍t-chhut chìn-chêng hip--ê.
Chit-tiuⁿ ē hō͘ lâng koh khòaⁿ chi̍t-pái ê siòng-phìⁿ sī tī 2019 nî 12 goe̍h 24 hip--ê.
Nn̄g kang āu, goe̍h-niû ē ùi ji̍t-thâu bīn-thâu-chêng chhu kòe, sán-seng ji̍t-si̍t.
Chiân-kéng ê tiān-hóe sī ùi Koa-tē-má-la ê sió-tìn lâi--ê, i to̍h tī Pacaya tōa hóe-soaⁿ ê āu-piah.

## [KIP] Tsng kah tshinn-tshiūnn Thóo-tshinn ê Gue̍h-niû
Sī án-ná Thóo-tshinn ná-ē tsiah-nī tuā-lia̍p?
M̄-sī la̍h!
Tse sī Tē-kiû ê hûn tsa̍h tī gue̍h-niû thâu-tsîng la̍h!
Gue̍h-niû tsit-má sī gue̍h-bâi-hîng--ê, m̄-koh lán ē khuànn-tio̍h kui-lia̍p gue̍h-niû, sī in-uī i huán-siā Tē-kiû-kng, mā kiò-tsò Da Vinci glow ê kng.
Thài-iông ti̍t-tsiap kā Gue̍h-kiû ê pak-tóo tsiò hōo kng, tsiânn tsò tsi̍t-ê gue̍h-bâi-hîng.
Tse to̍h piáu-sī kóng, Thài-iông tsit-má it-tīng sī tī tē-pîng-suànn ē-té, jī-tsáinn tsit-tiunn siòng-phìnn sī tī ji̍t-tshut tsìn-tsîng hip--ê.
Tsit-tiunn ē hōo lâng koh khuànn tsi̍t-pái ê siòng-phìnn sī tī 2019 nî 12 gue̍h 24 hip--ê.
Nn̄g kang āu, gue̍h-niû ē uì ji̍t-thâu bīn-thâu-tsîng tshu kuè, sán-sing ji̍t-si̍t.
Tsiân-kíng ê tiān-hué sī uì Kua-tē-má-la ê sió-tìn lâi--ê, i to̍h tī Pacaya tuā hué-suann ê āu-piah.

## [English] A Moon Dressed Like Saturn
Why does Saturn appear so big?
It doesn't -- what is pictured are foreground clouds on [Earth][Earth] crossing in front of the [Moon][Moon].
The Moon shows a slight crescent phase with most of its surface visible by reflected [Earthlight][Earthlight] known as [Da Vinci glow][Da Vinci glow].
The [Sun][Sun 1] directly illuminates the brightly lit [lunar crescent][lunar crescent] from the bottom, which means that the Sun must be below the horizon and so the image was taken before sunrise.
This [double take][double take]\-inducing picture was captured on 2019 December 24, two days before the Moon slid in front of the [Sun][Sun 2] to create a [solar eclipse][solar eclipse].
In the foreground, lights from small [Guatemala][Guatemala]n towns are visible behind the huge [volcano Pacaya][volcano Pacaya].

## 詞彙學習（漢羅/POJ/KIP/華語/English）
- 【土星】Thó͘-chhiⁿ/Thóo-tshinn/土星/Saturn
- 【地球光】Tē-kiû-kng/Tē-kiû-kng/地球光/Earthlight
- 【Da Vinci glow ê 光】Da Vinci glow ê kng/Da Vinci glow ê kng/達文西的光/Da Vinci glow
- 【月眉】goe̍h-bâi/gue̍h-bâi/弦月/crescent moon
- 【地平線】tē-pêng-sòaⁿ/tē-pîng-suànn/地平線/horizon
- 【瓜地馬拉】Koa-tē-má-la/Kua-tē-má-la/瓜地馬拉/Guatemalan
- 【日食】ji̍t-si̍t/ji̍t-si̍t/日食/solar eclipse

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Earth]:https://solarsystem.nasa.gov/planets/earth/overview/
[Moon]:https://solarsystem.nasa.gov/moons/earths-moon/in-depth/
[Earthlight]:https://en.wikipedia.org/wiki/Earthlight_(astronomy)
[Da Vinci glow]:https://apod.nasa.gov/apod/ap190504.html
[Sun 1]:https://solarsystem.nasa.gov/solar-system/sun/by-the-numbers/
[lunar crescent]:https://apod.nasa.gov/apod/ap220201.html
[double take]:http://img.over-blog.com/600x450/0/19/24/98/optical-illusion/kit-cat.jpg
[Sun 2]:https://apod.nasa.gov/apod/ap191028.html
[solar eclipse]:https://apod.nasa.gov/apod/ap191228.html
[Guatemala]:https://en.wikipedia.org/wiki/Guatemala
[volcano Pacaya]:https://youtu.be/9fqNNALIWjQ
