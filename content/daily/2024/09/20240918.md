---
title: 美人魚星雲 ê 超新星殘骸
date: 2024-09-18
publishdate: 2024-09-18T11:45:00+0800
tags: [美人魚星雲, 超新星殘骸, 鬥魚星雲, X 光, 無線電波, gamma 光, 雙電離酸素, 水素, 星際磁場, G296.5+10.0, 重力崩塌, 大質量恆星, 亞分類]
hero: https://apod.nasa.gov/apod/fap/image/2409/Mermaid_Corke_1080.jpg
summary: 新 ê 恆星是 ùi 死亡恆星 ê 殘骸內底誕生--ê。
---

{{% apod %}}

- 原始文章：[The Mermaid Nebula Supernova Remnant](https://apod.nasa.gov/apod/ap240918.html)
- 影像來源 kah 版權：[Neil Corke](https://www.astrobin.com/users/NeilCorke/); 文稿：[Natalia Lewandowska](https://ww1.oswego.edu/physics/profile/natalia-lewandowska) ([SUNY Oswego](https://www.oswego.edu/physics/))
- Growing Gallery：[Last night's supermoon eclipse](https://www.facebook.com/media/set/?set=a.513507428044506&type=3)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 美人魚星雲 ê 超新星殘骸
新 ê [恆星][stars] 是 ùi [死亡][dead] [恆星][star] ê [殘骸][remnants] 內底 [誕生--ê][born]。
銀河系內底有一粒 [足大質量 ê 恆星][massive star]，[重力崩塌][gravitational collapse] 死亡了後 ê 氣體殘骸，創出 [G296.5+10.0][G296.5+10.0] [超新星殘骸][supernova remnant]。
美人魚星雲就是 [其中][featured] ê 一部份。
美人魚星雲 嘛叫做 [泰國鬥魚星雲][Betta Fish Nebula]，是 [超新星殘骸 一个特別 ê 亞分類][subclass of supernova remnants]。
伊分佈 tī [兩爿][two-sided]，而且伊 ê 形親像是圓--ê。
這个雲絲形 ê 星雲上開始是 tī X 光發現--ê，毋過這馬嘛是 [無線電波][radio] kah [gamma 光][gamma-ray] 定定咧研究 ê 對象。
藍色是 ùi [雙電離酸素][doubly ionized oxygen] (O III) 發射來--ê，豬肝紅 是 ùi [水素氣體][hydrogen gas] 發射來--ê。
這个星雲 ê 外形就 [親像是美人魚][mermaid-like]，這欲量 [星際磁場][interstellar magnetic field] 是 [真方便][useful]。

## [POJ] Bí-jîn-hî Seng-hûn ê Chhiau-sin-seng Chân-hâi
Sin ê hêng-chhiⁿ sī ùi sí-bông hêng-chhiⁿ ê chân-hâi lāi-té tàn-seⁿ--ê.
Gîn-hô-hē lāi-té ū chi̍t-lia̍p chiok tōa chit-liōng ê hêng-chhiⁿ, tiōng-le̍k pang-lap sí-bông liáu-āu ê khì-thé chân-hâi, chhòng chhut G296.5+10.0 chhiau-sin-seng chân-hâi.
Bí-jîn-hî Seng-hûn to̍h-sī kî-tiong ê chi̍t-pō͘-hūn.
Bí-jîn-hî Seng-hûn mā kiò-chò Thài-kok Tò͘-hî seng-hûn, sī chhiau-sin-seng chân-hâi chi̍t-ê te̍k-pa̍t-ê a-hun-lūi.
I hun-pò͘ tī nn̄g-pêng, jî-chhiáⁿ i ê hêng chhin-chhiūⁿ sī îⁿ--ê.
Chit-ê hûn-si hêng ê seng-hûn siōng khai-sí sī tī X-kng hoat-hiān--ê, m̄-koh chit-má mā-sī bô-sòaⁿ tiān-pho kah gamma-kng tiāⁿ-tiāⁿ leh gián-kiù ê tùi-siōng.
Nâ-sek sī ùi siang tiān-lī sàng-sò͘ (O three) hoat-siā lâi--ê, ti-koaⁿ-âng sī ùi chúi-sò͘ khì-thé hoat-siā lâi--ê.
Chit-ê seng-hûn ê gōa-hêng to̍h chhin-chhiūⁿ sī bí-jîn-hî, che beh liōng seng-chè chû-tiûⁿ sī chin hong-piān.

## [KIP] Bí-jîn-hî Sing-hûn ê Tshiau-sin-sing Tsân-hâi
Sin ê hîng-tshinn sī uì sí-bông hîng-tshinn ê tsân-hâi lāi-té tàn-senn--ê.
Gîn-hô-hē lāi-té ū tsi̍t-lia̍p tsiok tuā tsit-liōng ê hîng-tshinn, tiōng-li̍k pang-lap sí-bông liáu-āu ê khì-thé tsân-hâi, tshòng tshut G296.5+10.0 tshiau-sin-sing tsân-hâi.
Bí-jîn-hî Sing-hûn to̍h-sī kî-tiong ê tsi̍t-pōo-hūn.
Bí-jîn-hî Sing-hûn mā kiò-tsò Thài-kok Tòo-hî sing-hûn, sī tshiau-sin-sing tsân-hâi tsi̍t-ê ti̍k-pa̍t-ê a-hun-luī.
I hun-pòo tī nn̄g-pîng, jî-tshiánn i ê hîng tshin-tshiūnn sī înn--ê.
Tsit-ê hûn-si hîng ê sing-hûn siōng khai-sí sī tī X-kng huat-hiān--ê, m̄-koh tsit-má mā-sī bô-suànn tiān-pho kah gamma-kng tiānn-tiānn leh gián-kiù ê tuì-siōng.
Nâ-sik sī uì siang tiān-lī sàng-sòo (O three) huat-siā lâi--ê, ti-kuann-âng sī uì tsuí-sòo khì-thé huat-siā lâi--ê.
Tsit-ê sing-hûn ê guā-hîng to̍h tshin-tshiūnn sī bí-jîn-hî, tse beh liōng sing-tsè tsû-tiûnn sī tsin hong-piān.

## [English] The Mermaid Nebula Supernova Remnant
New [stars][stars] are [born][born] from the [remnants][remnants] of [dead][dead] [star][star]s.
The gaseous remnant of the [gravitational collapse][gravitational collapse] and subsequent death of a very [massive star][massive star] in our [Milky Way][Milky Way] created the [G296.5+10.0][G296.5+10.0] [supernova remnant][supernova remnant], of which the [featured][featured] Mermaid Nebula is part.
Also known as the [Betta Fish Nebula][Betta Fish Nebula], the Mermaid Nebula makes up part of an unusual [subclass of supernova remnants][subclass of supernova remnants] that are [two-sided][two-sided] and nearly circular.
Originally [discovered][discovered] in [X-rays][X-rays], the filamentary nebula is a frequently studied source also in [radio][radio] and [gamma-ray][gamma-ray] light.
The blue color visible here originates from [doubly ionized oxygen][doubly ionized oxygen] (O III), while the deep red is emitted by [hydrogen gas][hydrogen gas].
The nebula's [mermaid-like][mermaid-like] shape has proven to be [useful][useful] for measurements of the [interstellar magnetic field][interstellar magnetic field].

## 詞彙學習
|漢羅|POJ|KIP|華語|English|
|-|-|-|-|-|
| 美人魚星雲 | Bí-jîn-hî Seng-hûn | Bí-jîn-hî Sing-hûn | 美人魚星雲 | Mermaid Nebula |
| 泰國鬥魚星雲 | Thài-kok Tò͘-hî Seng-hûn | Thài-kok Tòo-hî Sing-hûn | 泰國鬥魚星雲 | Betta Fish Nebula |
| 超新星殘骸 | chhiau-sin-seng chân-hâi | tshiau-sin-sing tsân-hâi | 超新星殘骸 | supernova remnant |
| 大質量恆星 | tōa-chit-liōng hêng-chhiⁿ | tuā-tsit-liōng hîng-tshinn | 大質量恆星 | massive star |
| X 光 | X-kng | X-kng | X 光 | X-ray |
| 無線電波 | bô-sòaⁿ tiān-pho | bô-suànn tiān-pho | 無線電波 | radio wavelength |
| gamma 光 | gamma kng | gamma kng | 伽馬射線 | gamma-ray |
| 水素 | chúi-sò͘ | tsuí-sòo | 氫氣 | hydrogen |
| 雙電離酸素 (O III) | siang tiān-lī sàng-sò͘ (O three) | siang tiān-lī sàng-sòo (O three) | 雙電離氧 ([O III]) | doubly ionized oxygen ([O III]) |
| 重力崩塌 | tiōng-le̍k pang-lap | tiōng-li̍k pang-lap | 重力崩塌 | gravitational collapse |
| 星際磁場 | seng-chè chû-tiûⁿ | sing-tsè tsû-tiûnn | 星際磁場 | interstellar magnetic field|
| G296.5+10.0 | G jī-kiú-la̍k tiám gō͘ ka cha̍p tiám | G jī-kiú-la̍k tiám gōo ka tsa̍p tiám |G296.5+10.0 | G296.5+10.0 |
| 亞分類 | a-hun-luī | a-hun-luī | 亞分類 | subclass |

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[stars]:https://science.nasa.gov/universe/stars/
[born]:https://webbtelescope.org/contents/media/images/4190-Image
[remnants]:https://science.nasa.gov/missions/webb/investigating-the-origins-of-the-crab-nebula-with-nasas-webb/
[dead]:https://science.nasa.gov/universe/the-lives-times-and-deaths-of-stars/
[star]:https://en.wikipedia.org/wiki/Star
[gravitational collapse]:https://en.wikipedia.org/wiki/Gravitational_collapse
[massive star]:https://apod.nasa.gov/apod/ap200830.html
[Milky Way]:https://science.nasa.gov/resource/the-milky-way-galaxy/
[G296.5+10.0]:https://www.astrobin.com/kpl1kc/?q=Betta%20fish
[supernova remnant]:https://apod.nasa.gov/apod/ap230115.html
[featured]:https://www.astrobin.com/84ogxw/
[Betta Fish Nebula]:https://www.astrobin.com/gcl2j7/C/
[subclass of supernova remnants]:https://heasarc.gsfc.nasa.gov/docs/objects/snrs/snrstext.html
[two-sided]:https://ui.adsabs.harvard.edu/abs/1992A%26A...265..752S/abstract
[discovered]:https://ui.adsabs.harvard.edu/abs/1979ApJ...230L..27T/abstract
[X-rays]:https://science.nasa.gov/ems/11_xrays/
[radio]:https://science.nasa.gov/ems/05_radiowaves/
[gamma-ray]:https://science.nasa.gov/ems/12_gammarays/
[doubly ionized oxygen]:https://en.wikipedia.org/wiki/Doubly_ionized_oxygen
[hydrogen gas]:https://en.wikipedia.org/wiki/Hydrogen-alpha
[mermaid-like]:https://www.mewcats.com/cdn/shop/files/MermaidCatCostumeFunnyPhotoPropClothes_1.jpg
[useful]:https://ui.adsabs.harvard.edu/abs/2024MNRAS.528.2095E/abstract
[interstellar magnetic field]:https://apod.nasa.gov/apod/ap210120.html
