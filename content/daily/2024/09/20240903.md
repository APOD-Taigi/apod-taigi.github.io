---
title: 半月 kah 七姑星
date: 2024-09-03
publishdate: 2024-09-03T11:45:00+0800
tags: [半月, 七姑星, 昴宿星團, 加拿大, 反射星雲, 過度感光, 地球光]
hero: https://apod.nasa.gov/apod/fap/image/2409/MoonPleiades_Dyer_960.jpg
summary: 9 工前，這 2 个 tī 天頂代表無仝意義 ê 天體，做伙出現 tī 天頂。
---

{{% apod %}}

- 原始文章：[Quarter Moon and Sister Stars](https://apod.nasa.gov/apod/ap240903.html)
- 影像來源 kah 版權：[Alan Dyer](https://www.amazingsky.com/About), [TWAN](https://twanight.org/profile/alan-dyer/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 半月 kah 七姑星
9 工前，這 2 个 tī 天頂代表無仝意義 ê 天體，做伙出現 tī 天頂。
講較詳細咧，ùi [加拿大][Canada] [Alberta 省][Alberta] 看著--ê 東爿天頂，除了 月娘，閣有 昴宿星團 ê [七姑星][sister stars]。
[昴宿星團][well-known Pleiades] 是足有名 ê 天文景色，一般講來，伊是一个迷人 ê 藍色 [反射星雲][reflection nebula]。
毋過 tī 遮，伊去予 柑仔色 ê [月出][moonrise] 天景 比落去矣！
月球有半爿去予日光照著，所以咱 kā 叫做 [半月][quarter moon]。
毋過這半爿是過度感光矣！
另外彼半爿較暗 ê 月球，是去予 地球反射 ê [地球光][earthshine] 照著--ê。
[這張相片][featured image] 是 [8 擺連紲][eight successive] 感光 ê 合成相片，相片 ê 光暗有照 [人類目睭][human eye] 較方便看 ê 範圍調整過。
是講，月娘逐個月攏會 ùi [昴宿星團][the Pleaides] [面頭前][directly]，抑是 [附近][nearly] 行過。

## [POJ] Pòaⁿ-goe̍h kah Chhit-ko͘-chhiⁿ
9 kang chêng, che 2 ê tī thiⁿ-téng tāi-piáu bô-kâng ì-gī ê thian-thé, chò-hóe chhut-hiān tī thiⁿ-téng.
Kóng khah siông-sè leh, ùi Ka-ná-tà Alberta séng khòaⁿ--tio̍h--ê tang-pêng thiⁿ-téng, tû-liáu goe̍h-niû, koh-ū Báu-siù Seng-thoân ê Chhit-ko͘-chhiⁿ.
Báu-siù Seng-thoân sī chok ū-miâ ê thian-bûn kéng-sek, it-poaⁿ kóng--lâi, i sī chi̍t-ê bê-lâng ê nâ-sek hoán-siā seng-hûn.
M̄-koh tī chia, i khì hō͘ kam-á-sek ê goe̍h-chhut thian-kéng pí lo̍h-khì--ah!
Goe̍h-kiû ū pòaⁿ-pêng khì hō͘ ji̍t-kng chiò--tio̍h, só͘-í lán kā kiò-chò pòaⁿ-goe̍h.
M̄-koh che pòaⁿ-pêng sī kòe-tō͘ kám-kng--ah!
Lēng-gōa hit pòaⁿ-pêng khah àm ê goe̍h-kiû, sī khì hō͘ Tē-kiû hoán-siā ê tē-kiû-kng chiò-tio̍h--ê.
Chit-tiuⁿ siòng-phìⁿ sī 8 pái liân-sòa kám-kng ê ha̍p-sêng siòng-phìⁿ, siòng-phìⁿ ê kng-àm ū chiàu jîn-lūi ba̍k-chiu khah hong-piān khòaⁿ ê hoān-ûi tiâu-chéng kòe.
Sī-kóng, goe̍h-niû ta̍k kò goe̍h lóng ē ùi Báu-siù Seng-thoân bīn-thâu-chêng, ia̍h-sī hù-kīn kiâⁿ--kòe.

## [KIP] Puànn-gue̍h kah Tshit-koo-tshinn
9 kang tsîng, tse 2 ê tī thinn-tíng tāi-piáu bô-kâng ì-gī ê thian-thé, tsò-hué tshut-hiān tī thinn-tíng.
Kóng khah siông-sè leh, uì Ka-ná-tà Alberta síng khuànn--tio̍h--ê tang-pîng thinn-tíng, tû-liáu gue̍h-niû, koh-ū Báu-siù Sing-thuân ê Tshit-koo-tshinn.
Báu-siù Sing-thuân sī tsok ū-miâ ê thian-bûn kíng-sik, it-puann kóng--lâi, i sī tsi̍t-ê bê-lâng ê nâ-sik huán-siā sing-hûn.
M̄-koh tī tsia, i khì hōo kam-á-sik ê gue̍h-tshut thian-kíng pí lo̍h-khì--ah!
Gue̍h-kiû ū puànn-pîng khì hōo ji̍t-kng tsiò--tio̍h, sóo-í lán kā kiò-tsò puànn-gue̍h.
M̄-koh tse puànn-pîng sī kuè-tōo kám-kng--ah!
Līng-guā hit puànn-pîng khah àm ê gue̍h-kiû, sī khì hōo Tē-kiû huán-siā ê tē-kiû-kng tsiò-tio̍h--ê.
Tsit-tiunn siòng-phìnn sī 8 pái liân-suà kám-kng ê ha̍p-sîng siòng-phìnn, siòng-phìnn ê kng-àm ū tsiàu jîn-luī ba̍k-tsiu khah hong-piān khuànn ê huān-uî tiâu-tsíng kuè.
Sī-kóng, gue̍h-niû ta̍k kò gue̍h lóng ē uì Báu-siù Sing-thuân bīn-thâu-tsîng, ia̍h-sī hù-kīn kiânn--kuè.

## [English] Quarter Moon and Sister Stars
Nine days ago, two quite different sky icons were imaged rising together.
Specifically, Earth's Moon shared the eastern sky with the [sister stars][sister stars] of the Pleiades cluster, as viewed from [Alberta][Alberta], [Canada][Canada].
Astronomical images of the [well-known Pleiades][well-known Pleiades] often show the star cluster's alluring blue [reflection nebula][reflection nebula]s, but here they are washed-out by the orange [moonrise][moonrise] sky.
The half-lit Moon, known as a [quarter moon][quarter moon], is overexposed, although the outline of the dim lunar night side can be seen by illuminating [earthshine][earthshine], light first reflected from the Earth.
The [featured image][featured image] is a composite of [eight successive][eight successive] exposures with brightnesses adjusted to match what the [human eye][human eye] would see.
The Moon passes [nearly][nearly] -- or [directly][directly] -- in front of [the Pleaides][the Pleaides] once a month.

## 詞彙學習（漢羅/POJ/KIP/華語/English）
- 【半月】pòaⁿ-goe̍h/puànn-gue̍h/弦月/quarter moons
- 【七姑星】Chhit-ko͘-chhiⁿ/Tshit-koo-tshinn/七姊妹星/Sister Stars
- 【昴宿星團】Báu-siù Seng-thoân/Báu-siù Sing-thuân/昴宿星團/Pleiades
- 【加拿大】Ka-ná-tà/Ka-ná-tà/加拿大/Canada
- 【反射星雲】hoán-siā-seng-hûn/huán-siā-sing-hûn/反射星雲/reflection nebulae
- 【過度感光】kòe-tō͘ kám-kng/kuè-tōo kám-kng/曝光過度/overexpose
- 【地球光】Tē-kiû-kng/Tē-kiû-kng/地球光/earthshine

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[sister stars]:https://en.wikipedia.org/wiki/Pleiades_(Greek_mythology)
[Alberta]:https://youtu.be/COtpTM1MpAA
[Canada]:https://en.wikipedia.org/wiki/Canada
[well-known Pleiades]:https://apod.nasa.gov/apod/ap221205.html
[reflection nebula]:https://www.nasa.gov/image-article/reflection-nebula/
[moonrise]:https://apod.nasa.gov/apod/ap211010.html
[quarter moon]:https://science.nasa.gov/wp-content/uploads/2017/11/moon-phases-fromsse.jpg
[earthshine]:https://apod.nasa.gov/apod/ap211018.html
[featured image]:https://www.facebook.com/photo/?fbid=1185547962683479
[eight successive]:https://thumbs.dreamstime.com/b/cute-cat-kittens-sitting-each-other-order-dark-to-light-color-all-looking-towards-camera-isolated-white-297725989.jpg
[human eye]:https://www.geogebra.org/m/SjGyuKNs
[nearly]:https://apod.nasa.gov/apod/ap180319.html
[directly]:https://apod.nasa.gov/apod/ap100326.html
[the Pleaides]:https://apod.nasa.gov/apod/ap240129.html
