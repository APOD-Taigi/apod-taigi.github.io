---
title: 草帽仔星系 ê Webb kah Hubble 影像
date: 2024-11-26
publishdate: 2024-11-26T11:45:00+0800
tags: [free2share, M104, 草帽仔星系, 室女座, 室女座星系團, Hubble 太空望遠鏡, James Webb 太空望遠鏡]
hero: https://apod.nasa.gov/apod/image/2411/Sombrero_WebbHubble_960.jpg
summary: 這个浮 tī 空中 ê 環其實 kah 星系平大。實際上，伊是一个星系，上無嘛是星系 ê 一部份。
---

{{% apod %}}

- 原始文章：[The Sombrero Galaxy from Webb and Hubble](https://apod.nasa.gov/apod/ap241126.html)
- 影像來源：[NASA](https://www.nasa.gov), [ESA](https://www.esa.int/), [CSA](https://www.asc-csa.gc.ca/eng/), [STScI](https://www.stsci.edu/), [Hubble Heritage Project](https://hubblesite.org/images/hubble-heritage) ([STScI](https://www.stsci.edu/), [AURA](https://www.aura-astronomy.org/))
- 台文翻譯：[An-Li Tsai][An-Li Tsai] ([TARA][TARA])

## [漢羅] 草帽仔星系 ê Webb kah Hubble 影像
這个浮 tī 空中 ê 環，其實 kah 星系平大。
實際上，伊是一个星系，上無嘛是星系 ê 一部份。
這个足媠 ê [草帽仔星系][Sombrero Galaxy 1]，是 [室女座星系團][Virgo Cluster of Galaxies] 內底 上大粒 ê 星系。
Tī 下面彼張可見光影像內底，烏暗 [塗粉帶][dust] kā [草帽仔星系][Sombrero Galaxy 2] 中央閘去矣，毋過頂懸彼張紅外線影像煞光爍爍。
[下面彼張][featured image] [紅外線][infrared] 相片，是 [James Webb 太空望遠鏡][James Webb Space Telescope] 昨昏公佈 ê 假色藍色影像。
頂懸彼張是 NASA ê [Hubble 太空望遠鏡][Hubble Space Telescope] ê [可見光][visible] 影像。
影像經過數位處理了後有較清楚。
[草帽仔星系][Sombrero] 嘛 叫做 [M104][M104 1]，差不多有 5 萬 [光年][light years] 闊，就 tī 2800 萬光年遠 ê 所在。
[M104][M104 2]  用細台望遠鏡就看會著，伊就 tī [室女座][Virgo] ê 方向遐。

## [POJ] Chháu-bō-á Seng-hē ê Webb kah Hubble Iáⁿ-siōng
Chit-ê phû tī khong-tiong ê khoân, kî-si̍t kah seng-hē pêⁿ tōa.
Si̍t-chè-siōng, i sī chi̍t-ê seng-hē, siōng-bô mā-sī seng-hē ê chi̍t-pō͘-hūn.
Chit-ê chiok súi ê Chháu-bō-á seng-hē, sī Sek-lú-chō seng-hē-thoân lāi-té siōng tōa-lia̍p ê seng-hē.
Tī ē-bīn hit-tiuⁿ khó-kiàn-kng iáⁿ-siōng lāi-té, o͘-àm thô͘-hún-tòa kā Chháu-bō-á seng-hē tiong-ng cha̍h khì--ah, m̄-koh téng-koân hit-tiuⁿ âng-gōa-sòaⁿ soah iáⁿ-siōng kng-sih-sih.
Ē-bīn hit-tiuⁿ âng-gōa-sòaⁿ siòng-phìⁿ, sī James Webb Thài-khong Bōng-oán-kiàⁿ cha-hng kong-pò͘ ê ká-sek nâ-sek iáⁿ-siōng.
Téng-koân hit-tiuⁿ sī NASA ê Hubble Thài-khong Bōng-oán-kiàⁿ ê khó-kiàn-kng iáⁿ-siōng.
Iáⁿ-siōng keng-kòe sò͘-ūi chhú-lí liáu-āu ū khah chheng-chhó.
Chháu-bō-á seng-hē mā kiò-chò M104, chha-put-to ū 5 bān kng-nî khoah, to̍h tī 2800 bān kng-nî hn̄g ê só͘-chāi.
M104 iōng sè-tâi bōng-oán-kiàⁿ tiō khòaⁿ-ē-tio̍h, i to̍h tī Sek-lú-chō ê hong-hiòng hia.

## [KIP] Tsháu-bō-á Sing-hē ê Webb kah Hubble Iánn-siōng
Tsit-ê phû tī khong-tiong ê khuân, kî-si̍t kah sing-hē pênn tuā.
Si̍t-tsè-siōng, i sī tsi̍t-ê sing-hē, siōng-bô mā-sī sing-hē ê tsi̍t-pōo-hūn.
Tsit-ê tsiok suí ê Tsháu-bō-á sing-hē, sī Sik-lú-tsō sing-hē-thuân lāi-té siōng tuā-lia̍p ê sing-hē.
Tī ē-bīn hit-tiuⁿ khó-kiàn-kng iánn-siōng lāi-té, oo-àm thôo-hún-tuà kā Tsháu-bō-á sing-hē tiong-ng tsa̍h khì--ah, m̄-koh tíng-kuân hit-tiunn âng-guā-suànn suah iánn-siōng kng-sih-sih.
Ē-bīn hit-tiunn âng-guā-suànn siòng-phìnn, sī James Webb Thài-khong Bōng-uán-kiànn tsa-hng kong-pòo ê ká-sik nâ-sik iánn-siōng.
Tíng-kuân hit-tiunn sī NASA ê Hubble Thài-khong Bōng-uán-kiànn ê khó-kiàn-kng iánn-siōng.
Iánn-siōng king-kuè sòo-uī tshú-lí liáu-āu ū khah tshing-tshó.
Tsháu-bō-á sing-hē mā kiò-tsò M104, tsha-put-to ū 5 bān kng-nî khuah, to̍h tī 2800 bān kng-nî hn̄g ê sóo-tsāi.
M104 iōng sè-tâi bōng-uán-kiànn tiō khuànn-ē-tio̍h, i to̍h tī Sik-lú-tsō ê hong-hiòng hia.

## [English] The Sombrero Galaxy from Webb and Hubble
This floating ring is the size of a galaxy.
In fact, it is a galaxy -- or at least part of one: the photogenic [Sombrero Galaxy 1][Sombrero Galaxy] is one of the largest galaxies in the nearby [Virgo Cluster of Galaxies][Virgo Cluster of Galaxies].
The dark band of [dust][dust] that obscures the mid-section of the [Sombrero Galaxy 2][Sombrero Galaxy] in visible light (bottom panel) actually [glows brightly][glows brightly] in infrared light (top panel).
The [featured image][featured image] shows the [infrared][infrared] glow in false blue, recorded recently by the space-based [James Webb Space Telescope][James Webb Space Telescope] (JWST) and released yesterday, pictured above an [archival][archival] image taken by NASA's [Hubble Space Telescope][Hubble Space Telescope] in [visible][visible] light.
The [Sombrero][Sombrero] Galaxy, also known as [M104][M104 1], spans about 50,000 [light years][light years] and lies 28 million light years away.
[M104][M104 2] can be seen with a small telescope in the direction of the constellation [Virgo][Virgo].

## 詞彙學習
|漢羅|POJ|KIP|華語|English|
|-|-|-|-|-|
| 草帽仔星系 | Chháu-bō-á seng-hē | Tsháu-bō-á sing-hē | 草帽星系 | Sombrero Galaxy |
| 室女座 | Sek-lú-chō | Sik-lú-tsō | 室女座 | Virgo |
| 室女座星系團 | Sek-lú-chō seng-hē-thoân | Sik-lú-tsō sing-hē-thuân | 室女座星系團 | Virgo Cluster of Galaxies |
| 假色影像 | ká-sek iáⁿ-siōng | ká-sik iánn-siōng | 假色影像 | false-color image |
| M104 | M it-khòng-sù | M it-khòng-sù | M104 | M104 |
| Hubble 太空望遠鏡 | Hubble Thài-khong bōng-oán-kiàⁿ | Hubble Thài-khong bōng-uán-kiànn | 哈伯太空望遠鏡 | Hubble Space Telescope |
| James Webb 太空望遠鏡 | James Webb Thài-khong Bōng-oán-kiàⁿ | James Webb Thài-khong Bōng-uán-kiànn | 詹姆斯韋伯太空望遠鏡 | James Webb Space Telescope |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Sombrero Galaxy 1]:http://messier.seds.org/m/m104.html
[Virgo Cluster of Galaxies]:https://apod.nasa.gov/apod/ap050213.html
[dust]:https://apod.nasa.gov/apod/ap030706.html
[Sombrero Galaxy 2]:https://en.wikipedia.org/wiki/Sombrero_galaxy
[glows brightly]:https://www.reddit.com/r/pics/comments/15muzu/set_up_a_security_cam_to_check_up_on_the_cats/#lightbox
[featured image]:https://webbtelescope.org/contents/media/images/2024/137/01JCGMPWZ9NE1M4RHXSAQ36DH6
[infrared]:https://science.nasa.gov/ems/07_infraredwaves
[James Webb Space Telescope]:https://science.nasa.gov/mission/webb/
[archival]:https://apod.nasa.gov/apod/ap220423.html
[Hubble Space Telescope]:https://www.nasa.gov/mission_pages/hubble/about
[visible]:https://science.nasa.gov/ems/09_visiblelight
[Sombrero]:https://en.wikipedia.org/wiki/Sombrero
[M104 1]:http://www.youtube.com/watch?v=GBB2xQe8nMw
[light years]:https://spaceplace.nasa.gov/light-year/
[M104 2]:https://apod.nasa.gov/apod/ap070505.html
[Virgo]:https://en.wikipedia.org/wiki/Virgo_(constellation)
