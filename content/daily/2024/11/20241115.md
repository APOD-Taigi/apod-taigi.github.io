---
title: 阿波羅 12 號 kah 測量員 3 號
date: 2024-11-15
publishdate: 2024-11-15T11:45:00+0800
tags: [阿波羅 12 號, 測量員 3 號, 登月艙, 無畏號, AS12-48-7133, AS12-48-7134, 風暴洋]
hero: https://apod.nasa.gov/apod/image/2411/KF-ApAn48-7133-4_1024.jpg
summary: Kā 你 ê 3D 目鏡提來，來欣賞這張月球表面 ê 風暴海洋。
---

{{% apod %}}

- 原始文章：[Apollo 12 and Surveyor 3](https://apod.nasa.gov/apod/ap241115.html)
- 影像來源：[NASA](https://www.nasa.gov/), [Apollo 12](https://solarsystem.nasa.gov/missions/apollo-12/in-depth/), [Alan Bean](https://www.alanbeangallery.com/) ； 立體影像版權：[Kevin Frank](https://www.hq.nasa.gov/alsj/a12/ApAnKF.html)
- 台文翻譯：[An-Li Tsai][An-Li Tsai] ([TARA][TARA])

## [漢羅] 阿波羅 12 號 kah 測量員 3 號
Kā 你 ê [3D 目鏡][red/blue glasses] 提來，來欣賞這張月球表面 ê 風暴洋。
這幅 3D 影像是 1969 年 11 月 ê 時陣，阿波羅 12 號 ê 太空人 Pete Conrad 去 [拜訪 測量員 3 號][visiting the Surveyor 3] 太空船 ê 相片。
Tī 這進前 2 冬半 ê 1967 年 4 月，[測量員 3 號降落][Surveyor 3 had landed] tī 較細个窟仔邊 ê 內面。
阿波羅 12 號 [登月艙 無畏號][Lunar Module Intrepid] 降落 ê 所在 才離 測量員太空船 200 公尺爾爾，毋是蓋遠。
這張立體影像是 kā 2 張 [月球表面][lunar surface] 無仝張相片 (編號 [AS12-48-7133 kah AS12-48-7134][(AS12-48-7133, AS12-48-7134)]) 組合起來--ê。
2 張 ê 視角干焦有小可仔無仝，kah 咱人目睭看著--ê 差不多。

## [POJ] A-pho-lô 12 hō kah Chhek-liông-oân 3 hō
Kā lí ê 3D ba̍k-kiàⁿ the̍h--lâi, lâi him-sióng chit-tiuⁿ Goe̍h-kiû piáu-bīn ê hong-pō-iûⁿ.
Chit pak 3D iáⁿ-siōng sī 1969 nî 11 goe̍h ê sî-chūn, A-pho-lô 12 hō ê thài-khong-jîn Pete Conrad khì pài-hóng Chhek-liông-oân 3 hō thài-khong-chûn ê siòng-phìⁿ.
Tī chit chìn-chêng 2 tang-pòaⁿ ê 1967 nî 4 goe̍h, Chhek-liông-oân 3 hō kàng-lo̍h tī khah sè ê khut-á-piⁿ ê lāi-bīn.
A-pho-lô 12 hō teng-goe̍h-chhng Bô-ùi-hō kàng-lo̍h ê só͘-chāi chiah lī Chhek-liông-oân thài-khong-chûn 200 kong-chhioh niā-niā, m̄-sī kài hn̄g.
Chit-tiuⁿ li̍p-thé iáⁿ-siōng sī kā 2 tiuⁿ Goe̍h-kiû piáu-bīn bô-kâng tiuⁿ siòng-phìⁿ (pian-hō AS12-48-7133 kah AS12-48-7134) cho͘-ha̍p khí lâi--ê.
2 tiuⁿ ê sī-kak kan-na ū sió-khóa-á bô-kâng, kah lán lâng ba̍k-chiu khòaⁿ--tio̍h--ê chha-put-to.

## [KIP] A-pho-lô 12 hō kah Tshik-liông-uân 3 hō
Kā lí ê 3D ba̍k-kiànn the̍h--lâi, lâi him-sióng tsit-tiunn Gue̍h-kiû piáu-bīn ê hong-pō-iûnn.
Tsit pak 3D iánn-siōng sī 1969 nî 11 gue̍h ê sî-tsūn, A-pho-lô 12 hō ê thài-khong-jîn Pete Conrad khì pài-hóng Tshik-liông-uân 3 hō thài-khong-tsûn ê siòng-phìnn.
Tī tsit tsìn-tsîng 2 tang-puànn ê 1967 nî 4 gue̍h, Tshik-liông-uân 3 hō kàng-lo̍h tī khah sè ê khut-á-pinn ê lāi-bīn.
A-pho-lô 12 hō ting-gue̍h-tshng Bô-uì-hō kàng-lo̍h ê sóo-tsāi tsiah lī Tshik-liông-uân thài-khong-tsûn 200 kong-tshioh niā-niā, m̄-sī kài hn̄g.
Tsit-tiunn li̍p-thé iánn-siōng sī kā 2 tiunn Gue̍h-kiû piáu-bīn bô-kâng tiunn siòng-phìnn (pian-hō AS12-48-7133 kah AS12-48-7134) tsoo-ha̍p khí lâi--ê.
2 tiunn ê sī-kak kan-na ū sió-khuá-á bô-kâng, kah lán lâng ba̍k-tsiu khuànn--tio̍h--ê tsha-put-to.

## [English] Apollo 12 and Surveyor 3
Put on your [red/blue glasses][red/blue glasses] and gaze across the western [Ocean of Storms][Ocean of Storms] on the surface of the Moon.
[The 3D anaglyph features][The 3D anaglyph features] Apollo 12 astronaut Pete Conrad [visiting the Surveyor 3][visiting the Surveyor 3] spacecraft in November of 1969.
[Surveyor 3 had landed][Surveyor 3 had landed] at the site on the inside slope of a small crater about 2 1/2 years earlier in April of 1967.
Visible on the horizon beyond the far crater wall, Apollo 12's [Lunar Module Intrepid][Lunar Module Intrepid] touched down less than 200 meters (650 feet) away, easy moonwalking distance from the robotic Surveyor spacecraft.
This stereo image was carefully created from two separate pictures [(AS12-48-7133, AS12-48-7134)][(AS12-48-7133, AS12-48-7134)] captured on the [lunar surface][lunar surface].
They depict the scene from only slightly different viewpoints, approximating the separation between human eyes.

## 詞彙學習
|漢羅|POJ|KIP|華語|English|
|-|-|-|-|-|
| 風暴洋 | Hong-pō-iûⁿ | Hong-pō-iûnn | 風暴洋 | Ocean of Storms |
| 阿波羅 12 號 | A-pho-lô cha̍p-jī hō | A-pho-lô tsa̍p-jī hō | 阿波羅 12 號 | Apollo 12 |
| 測量員 3 號 | Chhek-liông-oân saⁿ hō | Tshik-liông-uân sann hō | 測量員 3 號 | Surveyor 3 |
| 登月艙 | Teng-goe̍h-chhng | Ting-gue̍h-tshng | 登月艙 | Lunar Module |
| 無畏號 | Bô-ùi-hō | Bô-uì-hō | 無畏號 | Intrepid |
| AS12-48-7133 | AS it-jī sù-pat chhit-it-sam-sam | AS it-jī sù-pat tshit-it-sam-sam | AS12-48-7133 | AS12-48-7133 |
| AS12-48-7134 | AS it-jī sù-pat chhit-it-sam-sù | AS it-jī sù-pat tshit-it-sam-sù | AS12-48-7134 | AS12-48-7134 |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[red/blue glasses]:https://en.wikipedia.org/wiki/Anaglyph_3D#/media/File:Anaglyph_glasses.png
[Ocean of Storms]:https://www.alanbeangallery.com/tiptoeing-on-the-ocean-of-storms
[The 3D anaglyph features]:https://www.nasa.gov/history/alsj/a12/A12-Anaglyphs.html
[visiting the Surveyor 3]:https://apod.nasa.gov/apod/ap181022.html
[Surveyor 3 had landed]:https://apod.nasa.gov/apod/ap990408.html
[Lunar Module Intrepid]:https://nssdc.gsfc.nasa.gov/nmc/spacecraft/display.action?id=1969-099C
[(AS12-48-7133, AS12-48-7134)]:https://www.hq.nasa.gov/alsj/a12/images12.html#7133
[lunar surface]:https://www.hq.nasa.gov/alsj/a12/a12.html
