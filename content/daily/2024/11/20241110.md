---
title: 水手谷：火星 ê 大山谷
date: 2024-11-10
publishdate: 2024-11-10T11:45:00+0800
tags: [free2share, 水手谷, 火星, 峽谷, 大峽谷, 海賊號, 海賊號軌道太空船, 拼鬥圖, 太陽系]
hero: https://apod.nasa.gov/apod/image/2411/marsglobe_viking_960.jpg
summary: 火星頂懸有一巡足深 ê 痕跡，是太陽系內底上大 ê 峽谷。
categories: [podcast]
vocals: [阿錕]
---

{{% apod %}}

- 原始文章：[Valles Marineris: The Grand Canyon of Mars](https://apod.nasa.gov/apod/ap241110.html)
- 影像來源：[NASA](https://www.nasa.gov/), [USGS](https://www.usgs.gov/), [Viking Project](https://science.nasa.gov/mission/viking/)
- 台文翻譯：[An-Li Tsai][An-Li Tsai] ([TARA][TARA])

{{< podcast "cm3rjpcdg009c01wj16nc7cus" >}}

## [漢羅] 水手谷：火星 ê 大峽谷
[火星][Mars 1] 頂懸有一巡足深 ê 痕跡，是 [太陽系][Solar System] 內底上大 ê 峽谷。
伊就叫做 [水手谷][Valles Marineris]，是一个 3000 公里長、600 公里闊，8 公里深 ê 大山谷。
地球 美國 Arizona 州 ê [大峽谷][Earth's Grand Canyon] 嘛才 800 公里長，30 公里闊、1.8 公里深爾爾。
水手谷 ê 起源到今 [猶毋是蓋清楚][unknown]。
目前上主要 ê 假說是講，伊是幾若十億年前 火星冷卻 ê 時陣，一條細條 ê [必巡][crack] 演變做這馬 ê [峽谷][the canyon]。
科學家已經 ùi 這个 峽谷內底揣著幾若款地質演變 ê 過程。
這張 [拼鬥圖][featured mosaic] 是 1970 年代 [海賊號][Viking] 軌道太空船 翕 ê [火星][Mars 2] 相片 [合成--ê][created]。

## [POJ] Chúi-siú-kok: Hóe-chheⁿ ê Tōa-kiap-kok
Hóe-chheⁿ téng-koân ū chi̍t sûn chiok chhim ê hûn-jiah, sī Thài-iông-hē lāi-té siōng-tōa ê kiap-kok.
I tō kiò-chò Chúi-siú-kok, sī chi̍t-ê 3000 kong-lí tn̂g, 600 kong-lí khoah, 8 kong-lí chhim ê tōa-soaⁿ-kok.
Tē-kiû Bí-kok Arizona chiu ê Tōa-kiap-kok mā chiah 800 kong-lí tn̂g, 30 kong-lí khoah, 1.8 kong-lí chhim niā-niā.
Chúi-siú-kok ê khí-goân kàu-taⁿ iáu m̄-sī kài chheng-chhó.
Bo̍k-chiân siōng chú-iàu ê ká-soat sī-kóng, i sī kúi-nā cha̍p-ek nî-chêng Hóe-chheⁿ léng-khiok ê sî-chūn, chi̍t tiâu sè-tiâu ê pit-sûn ián-piàn-chò chit-má ê kiap-kok.
Kho-ha̍k-ka í-keng ùi chit-ê kiap-kok lāi-té chhōe-tio̍h kúi-nā khoán tē-chit ián-piàn ê kòe-têng.
Chit-tiuⁿ pheng-tàu-tô͘ sī 1970 nî-tāi Hái-chha̍t-hō Kúi-tō Thài-khong-chûn hip ê Hóe-chheⁿ siòng-phìⁿ ha̍p-chiâⁿ--ê.

## [KIP] Tsuí-siú-kok: Hué-tshenn ê Tuā-kiap-kok
Hué-tshenn tíng-kuân ū tsi̍t sûn tsiok tshim ê hûn-jiah, sī Thài-iông-hē lāi-té siōng-tuā ê kiap-kok.
I tō kiò-tsò Tsuí-siú-kok, sī tsi̍t-ê 3000 kong-lí tn̂g, 600 kong-lí khuah, 8 kong-lí tshim ê tuā-suann-kok.
Tē-kiû Bí-kok Arizona tsiu ê Tuā-kiap-kok mā tsiah 800 kong-lí tn̂g, 30 kong-lí khuah, 1.8 kong-lí tshim niā-niā.
Tsuí-siú-kok ê khí-guân kàu-tann iáu m̄-sī kài tshing-tshó.
Bo̍k-tsiân siōng tsú-iàu ê ká-suat sī-kóng, i sī kuí-nā tsa̍p-ik nî-tsîng Hué-tshenn líng-khiok ê sî-tsūn, tsi̍t tiâu sè-tiâu ê pit-sûn ián-piàn-tsò tsit-má ê kiap-kok.
Kho-ha̍k-ka í-king uì tsit-ê kiap-kok lāi-té tshuē-tio̍h kuí-nā khuán tē-tsit ián-piàn ê kuè-tîng.
Tsit-tiunn phing-tàu-tôo sī 1970 nî-tāi Hái-tsha̍t-hō Kuí-tō Thài-khong-tsûn hip ê Hué-tshenn siòng-phìnn ha̍p-tsiânn--ê.

## [English] Valles Marineris: The Grand Canyon of Mars
The largest canyon in the [Solar System][Solar System] cuts a wide swath across the face of [Mars][Mars 1].
Named [Valles Marineris][Valles Marineris], the grand valley extends over 3,000 kilometers long, spans as much as 600 kilometers across, and delves as much as 8 kilometers deep.
By comparison, the [Earth's Grand Canyon][Earth's Grand Canyon] in Arizona, USA is 800 kilometers long, 30 kilometers across, and 1.8 kilometers deep.
The origin of the [Valles Marineris][Valles Marineris] remains [unknown][unknown], although a leading hypothesis holds that it started as a [crack][crack] billions of years ago as the planet cooled.
Several geologic processes have been identified in [the canyon][the canyon].
The [featured mosaic][featured mosaic] was [created][created] from over 100 images of [Mars][Mars 2] taken by [Viking][Viking] Orbiters in the 1970s.

## 詞彙學習
|漢羅|POJ|KIP|華語|English|
|-|-|-|-|-|
| 火星 | Hòe-chheⁿ | Huè-tshenn | 火星 | Mars |
| 水手谷 | Chúi-chhiú-kok | Tsuí-tshiú-kok | 水手谷 | Valles Marineris |
| 峽谷 | kiap-kok | kiap-kok | 峽谷 | canyon |
| 大峽谷 | Tōa-kiap-kok | Tuā-kiap-kok | 大峽谷 | Grand Canyon |
| 海賊號 | Hái-chha̍t-hō | Hái-tsha̍t-hō | 海賊號 | Viking |
| 海賊號軌道太空船 | Hái-chha̍t-hō Kúi-tō Thài-khong-chûn | Hái-tsha̍t-hō Kuí-tō Thài-khong-tsûn | 海賊號軌道太空船 | Viking Orbiters |
| 拼鬥圖 | pheng-tàu-tô͘ | phing-tàu-tôo | 拼接圖 | mosaicked image |
| 太陽系 | Thài-iông-hē | Thài-iông-hē | 太陽系 | Solar System |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Solar System]:https://science.nasa.gov/solar-system/
[Mars 1]:https://science.nasa.gov/mars/
[Valles Marineris]:https://youtu.be/JUbQM47QXwQ
[Earth's Grand Canyon]:https://en.wikipedia.org/wiki/Grand_Canyon
[Valles Marineris]:https://en.wikipedia.org/wiki/Valles_Marineris
[unknown]:https://vignette1.wikia.nocookie.net/theevilliouschronicles/images/8/85/Confused-cat.jpg
[crack]:https://apod.nasa.gov/apod/ap980310.html
[the canyon]:https://science.nasa.gov/resource/valles-marineris-the-grand-canyon-of-mars/
[featured mosaic]:http://nssdc.gsfc.nasa.gov/photo_gallery/photogallery-mars.html
[created]:http://nssdc.gsfc.nasa.gov/photo_gallery/caption/marsglobe1.txt
[Mars 2]:https://science.nasa.gov/mars/facts/
[Viking]:https://science.nasa.gov/mission/viking/spacecraft-and-science/
