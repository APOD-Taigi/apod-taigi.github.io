---
title: 雙魚座 內底 ê 雲殼星系
date: 2024-11-07
publishdate: 2024-11-07T11:45:00+0800
tags: [雙魚座, Arp 227, 特殊星系圖集, 雲殼星系, NGC 474, 恆星流, 潮汐力, 合併星系, 銀河系, 角分]
hero: https://apod.nasa.gov/apod/image/2411/NGC474_S1_Crop1024.jpg
summary: 這張美麗 ê 星際景色 Arp 227 是 1996 年 ê 特殊星系圖集內底 ê 一个特別 ê 星系系統。
categories: [podcast]
vocals: [阿錕]
---

{{% apod %}}

- 原始文章：[Shell Galaxies in Pisces](https://apod.nasa.gov/apod/ap241107.html)
- 影像來源 kah [版權][copyright]：[George Williams](https://www.astrobin.com/users/KuriousGeorge/)
- 台文翻譯：[An-Li Tsai][An-Li Tsai] ([TARA][TARA])

{{< podcast "cm3omv19j00fs01trgw5j0u25" >}}

## [漢羅] 雙魚座 內底 ê 雲殼星系
這張 [美麗][This spectacular] ê 星際景色 Arp 227 是 1996 年 ê「[特殊星系圖集][Atlas of Peculiar Galaxies]」內底 ê 一个特別 ê 星系系統。
這个系統 tī 雙魚座方向 1 億光年遠 ê 所在。
相片中央倚 倒反頂懸 ê Arp 227 其實是 2 个星系，[雲殼星系 NGC 474][NGC 474 are likely tidal features] kah 伊附近 ê 捲螺仔星系 NGC 470。
NGC 474 有 顯目 ê 雲殼 kah 恆星流，應該是 10 億年前 kah 另外一个較細 ê 星系相倚 ê 時陣，受著潮汐力 ê 影響造成--ê。
正爿下底 ê 大粒星系 NGC 467 嘛有 雲殼 kah 恆星流，表示講這應該嘛是另外一个 [合併星系系統][merging galaxy system]。
視野內底閣有足濟美麗 ê 背景星系，前景是 [銀河系][Milky Way Galaxy] 內底 ê 天星。
這張望遠鏡景色有 25 角分，差不多佔 [天頂][on the sky] ê 一半。

## [POJ] Siang-hî-tsō lāi-té ê Hûn-khak Sing-hē
Tsit-tiunn bí-lē ê sing-tsè kíng-sik Arp 227 sī 1996 nî ê "Ti̍k-sû Sing-hē Tôo-tsi̍p" lāi-té ê tsi̍t-ê ti̍k-pa̍t ê sing-hē hē-thóng.
Tsit-ê hē-thóng tī Siang-hî-tsō hong-hiòng 1 ik kng-nî hn̄g ê sóo-tsāi.
Siòng-phìnn tiong-ng uá tò-píng tíng-kuân ê Arp 227 kî-si̍t sī 2 ê sing-hē, Hûn-khak Sing-hē NGC 474 kah i hù-kīn ê kńg-lê-á sing-hē NGC 470.
NGC 474 ū hiánn-ba̍k ê hûn-khak kah hîng-tshenn-liû, ing-kai sī 10 ik nî tsîng kah līng-guā tsi̍t-ê khah sè ê sing-hē sio-uá ê sî-tsūn, siū-tio̍h tiau-si̍k-li̍k ê íng-hióng tsō-sîng--ê.
Tsiànn-pîng ē-té ê tuā-lia̍p sing-hē NGC 467 mā ū hûn-khak kah hîng-tshenn-liû, piáu-sī kóng-tse ing-kai mā-sī līng-guā tsi̍t-ê ha̍p-pìng sing-hē hē-thóng.
Sī-iá lāi-té koh-ū tsiok tsē bí-lē ê puē-kíng sing-hē, tsiân-kíng sī Gîn-hô-hē lāi-té ê thinn-tshenn.
Tsit-tiunn bōng-uán-kiànn kíng-sik ū 25 kak-hun, tsha-put-to tsiàm thinn-tíng ê tsi̍t-puànn.

## [KIP] Siang-hî-tsō lāi-té ê Hûn-khak Sing-hē
Tsit-tiunn bí-lē ê sing-tsè kíng-sik Arp 227 sī 1996 nî ê "Ti̍k-sû Sing-hē Tôo-tsi̍p" lāi-té ê tsi̍t-ê ti̍k-pa̍t ê sing-hē hē-thóng.
Tsit-ê hē-thóng tī Siang-hî-tsō hong-hiòng 1 ik kng-nî hn̄g ê sóo-tsāi.
Siòng-phìnn tiong-ng uá tò-píng tíng-kuân ê Arp 227 kî-si̍t sī 2 ê sing-hē, Hûn-khak Sing-hē NGC 474 kah i hù-kīn ê kńg-lê-á sing-hē NGC 470.
NGC 474 ū hiánn-ba̍k ê hûn-khak kah hîng-tshenn-liû, ing-kai sī 10 ik nî tsîng kah līng-guā tsi̍t-ê khah sè ê sing-hē sio-uá ê sî-tsūn, siū-tio̍h tiau-si̍k-li̍k ê íng-hióng tsō-sîng--ê.
Tsiànn-pîng ē-té ê tuā-lia̍p sing-hē NGC 467 mā ū hûn-khak kah hîng-tshenn-liû, piáu-sī kóng-tse ing-kai mā-sī līng-guā tsi̍t-ê ha̍p-pìng sing-hē hē-thóng.
Sī-iá lāi-té koh-ū tsiok tsē bí-lē ê puē-kíng sing-hē, tsiân-kíng sī Gîn-hô-hē lāi-té ê thinn-tshenn.
Tsit-tiunn bōng-uán-kiànn kíng-sik ū 25 kak-hun, tsha-put-to tsiàm thinn-tíng ê tsi̍t-puànn.

## [English] Shell Galaxies in Pisces
[This spectacular][This spectacular] intergalactic skyscape features Arp 227, a curious system of galaxies from the 1966 [Atlas of Peculiar Galaxies][Atlas of Peculiar Galaxies].
Some 100 million light-years distant within the boundaries of the constellation Pisces, Arp 227 consists of the two galaxies prominent above and left of center, the [shell galaxy NGC 474][shell galaxy NGC 474] and its blue, spiral-armed neighbor NGC 470.
The readily apparent shells and star streams of [NGC 474 are likely tidal features][NGC 474 are likely tidal features] originating from the accretion of another smaller galaxy during close gravitational encounters that began over a billion years ago.
The large galaxy on the bottom righthand side of the deep image, NGC 467, appears to be surrounded by faint shells and streams too, evidence of another [merging galaxy system][merging galaxy system].
Intriguing background galaxies are scattered around the field that also includes spiky foreground stars.
Of course, those stars lie well within our own [Milky Way Galaxy][Milky Way Galaxy].
The telescopic field of view spans 25 arc minutes or just under 1/2 degree [on the sky][on the sky].

## 詞彙學習
|漢羅|POJ|KIP|華語|English|
|-|-|-|-|-|
| 雙魚座 | Siang-hî-chō | Siang-hî-tsō | 雙魚座 | Pisces |
| 特殊星系圖集 | Te̍k-sû Seng-hē Tô͘-chi̍p | Ti̍k-sû Sing-hē Tôo-tsi̍p  | 特殊星系圖集 | Atlas of Peculiar Galaxies |
| 雲殼星系 | Hûn-khak Seng-hē | Hûn-khak Sing-hē | 雲殼星系 | Shell Galaxies |
| 恆星流 | hêng-chheⁿ-liû | hîng-tshenn-liû | 恆星流 | star stream |
| 潮汐力 | tiâu-se̍k-le̍k | tiâu-si̍k-li̍k | 潮汐力 | tidal force |
| 銀河系 | Gîn-hô-hē | Gîn-hô-hē | 銀河系 | Milky Way Galaxy |
| 角分 | kak-hun | kak-hun | 角分 | minutes of arc |
| 合併星系 | ha̍p-pèng seng-hē | ha̍p-pìng sing-hē | 合併星系 | merged galaxy |
| Arp 227 | Arp jī-jī-chhit | Arp jī-jī-tshit | Arp 227 | Arp 227 |
| NGC 474 | NGC sù-chhit-sù | NGC sù-tshit-sù | NGC 474 | NGC 474 |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[This spectacular]:https://www.astrobin.com/huresx/
[Atlas of Peculiar Galaxies]:http://ned.ipac.caltech.edu/level5/Arp/Arp_contents.html
[shell galaxy NGC 474]:https://apod.nasa.gov/apod/ap180206.html
[NGC 474 are likely tidal features]:https://ui.adsabs.harvard.edu/abs/2022A%26A...660A..28B/abstract
[merging galaxy system]:https://svs.gsfc.nasa.gov/30955
[Milky Way Galaxy]:https://apod.nasa.gov/apod/ap080104.html
[on the sky]:http://chandra.harvard.edu/photo/scale.html
