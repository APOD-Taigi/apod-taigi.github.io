---
title: 馬頭星雲
date: 2024-11-25
publishdate: 2024-11-25T11:45:00+0800
tags: [馬頭星雲, 水素, 玻璃底片, 獵戶座, 獵戶座 Sigma 星, 磁場, Barnard 33, 烏暗分子雲]
hero: https://apod.nasa.gov/apod/image/2411/Horsehead_Lin_960.jpg
summary: 獵戶座內底 ê 馬頭星雲是天頂上好揣 ê 一个星雲，伊是大型烏暗分子雲 ê 一部份。
---

{{% apod %}}

- 原始文章：[The Horsehead Nebula](https://apod.nasa.gov/apod/ap241125.html)
- 影像來源 kah 版權：[Alex Lin](https://www.astrobin.com/users/MadNug/) ([Chilescope](https://en.wikipedia.org/wiki/CHILESCOPE))
- 台文翻譯：[An-Li Tsai][An-Li Tsai] ([TARA][TARA])

## [漢羅] 馬頭星雲
[獵戶座][Orion] 內底 ê [馬頭星雲][Horsehead Nebula 1] 是天頂上好揣 ê 一个星雲，伊是大型烏暗 [分子雲][molecular cloud] ê 一部份。
伊嘛叫做 [Barnard][Barnard] 33。
這个無四常 ê 外形是 1800 年代尾仔 tī [玻璃底片][photographic plate] 內底揣著--ê。
紅光是星雲後壁 ê [水素][hydrogen] 氣體來--ê，是去予附近 ê [獵戶座 Sigma 星][Sigma Orionis] kā 電離--ê。
[馬頭][Horsehead 1] 較烏 ê 部份是較厚 ê [塗粉][dust]，馬頭 ê 頷頸 是 投影 tī 倒爿下跤 ê [烏影][shadow]。
一寡氣體 嘛 因為強烈 ê [磁場][magnetic field] 煞 離開 [星雲][the nebula]。
[馬頭星雲][Horsehead Nebula 2] 內底一寡光點是 [當咧形成][process of forming] ê 恆星。
[馬頭星雲][Horsehead Nebula 3] ê 光愛 1500 年才會到咱遮。
[這張影像][featured image] 是 tī [智利][Chile] [山頂][mountains] ê [智利][Chilescope] 天文台翕--ê。

## [POJ] Bé-thâu Seng-hûn
La̍h-hō͘-chō lāi-té ê Bé-thâu Seng-hûn sī thiⁿ-téng siōng hó chhōe ê chi̍t-ê seng-hûn, i sī tōa-hêng o͘-àm hun-chú-hûn ê chi̍t-pō͘-hūn.
I mā kiò-chò Barnard 33.
Chit-ê bô sù-siông ê gōa-hêng sī 1800 nî-tāi bóe-á tī po-lê siòng-phìⁿ lāi-té chhōe--tio̍h--ê.
Âng-kng sī seng-hûn āu-piah ê chúi-sò͘ khì-thé lâi--ê, sī khì hō͘ hù-kīn ê La̍h-hō͘-chō Sigma chheⁿ kā tiān-lī--ê.
Bé-thâu khah o͘ ê pō͘-hūn sī khah kāu ê thô͘-hún, Bé-thâu ê ām-kún sī tâu-iáⁿ tī tò-pêng ē-kha ê o͘-iáⁿ.
Chi̍t-kóa khì-thé mā in-ūi kiông-lia̍t ê chû-tiûⁿ soah lī-khui seng-hûn.
Bé-thâu Seng-hûn lāi-té chi̍t-kóa kng-tiám sī tng-teh hêng-sêng ê hêng-chheⁿ.
Bé-thâu Seng-hûn ê kng ài 1500 nî chiah ē kàu lán chia.
Chit-tiuⁿ iáⁿ-siōng sī tī Tì-lī soaⁿ-téng ê Tì-lī thian-bûn-tâi hip--ê.

## [KIP] Bé-thâu Sing-hûn
La̍h-hōo-tsō lāi-té ê Bé-thâu Sing-hûn sī thinn-tíng siōng hó tshuē ê tsi̍t-ê sing-hûn, i sī tuā-hîng oo-àm hun-tsú-hûn ê tsi̍t-pōo-hūn.
I mā kiò-tsò Barnard 33.
Tsit-ê bô sù-siông ê guā-hîng sī 1800 nî-tāi bué-á tī po-lê siòng-phìnn lāi-té tshuē--tio̍h--ê.
Âng-kng sī sing-hûn āu-piah ê tsuí-sòo khì-thé lâi--ê, sī khì hōo hù-kīn ê La̍h-hōo-tsō Sigma tshenn kā tiān-lī--ê.
Bé-thâu khah oo ê pōo-hūn sī khah kāu ê thôo-hún, Bé-thâu ê ām-kún sī tâu-iánn tī tò-pîng ē-kha ê oo-iánn.
Tsi̍t-kuá khì-thé mā in-uī kiông-lia̍t ê tsû-tiûnn suah lī-khui sing-hûn.
Bé-thâu Sing-hûn lāi-té tsi̍t-kuá kng-tiám sī tng-teh hîng-sîng ê hîng-tshenn.
Bé-thâu Sing-hûn ê kng ài 1500 nî tsiah ē kàu lán tsia.
Tsit-tiunn iánn-siōng sī tī Tì-lī suann-tíng ê Tì-lī thian-bûn-tâi hip--ê.

## [English] The Horsehead Nebula
One of the most identifiable nebulas in the sky, the [Horsehead Nebula][Horsehead Nebula 1] in [Orion][Orion], is part of a large, dark, [molecular cloud][molecular cloud].
Also known as [Barnard][Barnard] 33, the unusual shape was first [discovered][discovered] on a [photographic plate][photographic plate] in the late 1800s.
The red glow originates from [hydrogen][hydrogen] gas predominantly behind the nebula, ionized by the nearby bright star [Sigma Orionis][Sigma Orionis].
The darkness of the [Horsehead][Horsehead 1] is caused mostly by thick [dust][dust], although the lower part of the [Horsehead][Horsehead 2]'s neck casts a [shadow][shadow] to the left.
Streams of gas leaving [the nebula][the nebula] are funneled by a strong [magnetic field][magnetic field].
Bright spots in the [Horsehead Nebula][Horsehead Nebula 2]'s base are young stars just in the [process of forming][process of forming].
Light takes about 1,500 years to reach us from the [Horsehead Nebula][Horsehead Nebula 3].
The [featured image][featured image] was taken from the [Chilescope][Chilescope] Observatory in the [mountains][mountains] of [Chile][Chile].

## 詞彙學習
|漢羅|POJ|KIP|華語|English|
|-|-|-|-|-|
| 馬頭星雲 | Bé-thâu seng-hûn | Bé-thâu sing-hûn | 馬頭星雲 | Horsehead Nebula |
| 水素 | chúi-sò͘ | tsuí-sòo | 氫 | hydrogen |
| 獵戶座 | La̍h-hō͘-chō | La̍h-hōo-tsō | 獵戶座 | Orion |
| 獵戶座 Sigma 星 | La̍h-hō͘-chō Sigma chheⁿ | La̍h-hōo-tsō Sigma chheⁿ | 獵戶座 Sigma 星 | Sigma Orion |
| 玻璃底片 | po-lê té-phìⁿ | po-lê té-phìnn | 玻璃底片 | photographic plate |
| 磁場 | chû-tiûⁿ | tsû-tiûnn | 磁場 | magnetic field |
| Barnard 33 | Barnard saⁿ-cha̍p-saⁿ | Barnard sann-tsa̍p-sann | 巴納德 33 | Barnard 33 |
| 烏暗分子雲 | o͘-àm hun-chú-hûn | oo-àm hun-tsú-hûn | 烏暗分子雲 | dark molecular clouds |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Horsehead Nebula 1]:http://en.wikipedia.org/wiki/Horsehead_Nebula
[Orion]:https://en.wikipedia.org/wiki/Orion_(constellation)
[molecular cloud]:https://apod.nasa.gov/apod/ap230129.html
[Barnard]:http://en.wikipedia.org/wiki/Edward_Emerson_Barnard
[discovered]:http://www.messier.seds.org/xtra/ngc/b33.html
[photographic plate]:https://en.wikipedia.org/wiki/Photographic_plate
[hydrogen]:http://periodic.lanl.gov/1.shtml
[Sigma Orionis]:https://en.wikipedia.org/wiki/Sigma_Orionis
[Horsehead 1]:https://apod.nasa.gov/apod/ap221229.html
[dust]:https://apod.nasa.gov/apod/ap030706.html
[Horsehead 2]:https://apod.nasa.gov/apod/ap081126.html
[shadow]:https://www.boredpanda.com/blog/wp-content/uploads/2014/06/funny-shadow-fails-illusions-1.jpg
[the nebula]:http://www.youtube.com/watch?v=hgTrLozRj40
[magnetic field]:https://pwg.gsfc.nasa.gov/Education/Imagnet.html
[Horsehead Nebula 2]:https://ui.adsabs.harvard.edu/abs/1987AJ.....93.1514Z/abstract
[process of forming]:https://science.nasa.gov/mission/hubble/science/science-highlights/exploring-the-birth-of-stars/
[Horsehead Nebula 3]:https://apod.nasa.gov/apod/ap090224.html
[featured image]:https://www.astrobin.com/h2afic/
[Chilescope]:https://en.wikipedia.org/wiki/CHILESCOPE
[mountains]:https://youtu.be/tCZ9jz5pc9E
[Chile]:https://en.wikipedia.org/wiki/Chile
