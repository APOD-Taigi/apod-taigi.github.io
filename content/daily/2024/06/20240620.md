---
title: Sandy kah 月暈
date: 2024-06-20
publishdate: 2024-06-20T11:45:00+0800
tags: [月暈, 夏至點, 赤緯, 草莓月, 世界協調時間]
hero: https://apod.nasa.gov/apod/fap/image/2406/MoonHalo_pace.jpg
summary: 這是舊年四月 ê 月圓，月光迵過地平線附近 ê 懸雲，投影 tī 夜空下 ê 花園。
categories: [podcast]
vocals: [阿錕]
---

{{% apod %}}

- 原始文章：[Sandy and the Moon Halo](https://apod.nasa.gov/apod/ap240620.html)
- 影像來源 kah [版權][copyright]：[Marcella Giulia Pace](https://greenflash.photo/about-me/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clyae57sa09hq01skgtkgen8s" >}}

## [漢羅] Sandy kah 月暈
這是舊年四月 ê 月圓，月光迵過地平線附近 ê [懸雲][through high clouds]，投影 tī 夜空下 ê 花園。
這張闊幅速翕相片 除了翕著 徛衛兵 ê Sandy，嘛翕著 [足光 ê 月娘][bright Moon's] kah 22 度 ê 冰月暈。
毋過金爍爍 ê 六月月圓 嘛投影 tī 遐。
[這個月，月娘上圓][This month, the Moon's] ê 時間是發生 tī 世界協調時間 6 月 22 1:08。
這 kah [今年 ê 夏至點][today's June solstice]（世界協調時間 6 月 20 20:51）才差 28 點鐘爾爾。
Tī 這个時間點，太陽才拄行到赤緯 上北彼點。
有人 kā 六月 ê 月圓叫做「草莓月」，伊行到 赤緯 上南彼點，這會予月娘 tī 暗暝天頂產生 直徑 22 度 ê 月暈。

## [POJ] Sandy kah Goe̍h-n̄g
Che-sī kū-nî sì-goe̍h ê goe̍h-îⁿ, goe̍h-kng thàng-kòe tē-pêng-sòaⁿ hù-kīn ê koân-hûn, tâu-iáⁿ tī iā-khong hā ê hoe-hn̂g.
Chit-tiuⁿ khoah-pak sok-hip siòng-phìⁿ tû-liáu hip-tio̍h khiā-ōe-peng ê Sandy, mā hip-tio̍h chiok kng ê goe̍h-niû kah 22 tō͘ ê peng goe̍h-n̄g.
M̄-koh kim-sih-sih ê la̍k-goe̍h goe̍h-îⁿ mā tâu-iáⁿ tī hia.
Chit kò goe̍h, goe̍h-niû siōng îⁿ ê sî-kan sī hoat-seng tī Sè-kài Hia̍p-tiau Sî-kan 6 goe̍h 22 1:08.
Che kah kin-nî ê hē-chì-tiám (Sè-kài Hia̍p-tiau Sî-kan 6 goe̍h 20 20:51) chiah chha 28 tiám-cheng niā-niā.
Tī chit-ê sî-kan-tiám, Thài-iông chiah tú kiâⁿ kàu chhek-hūi siōng pak hit-tiám.
Ū-lâng kā la̍k-goe̍h ê goe̍h-îⁿ kiò-chò "chháu-m̂-goe̍h", i kiâⁿ kàu chhek-hūi siōng lâm hit-tiám, che ē hō͘ goe̍h-niû tī àm-mê thiⁿ-téng sán-seng ti̍t-kèng 22 tō͘ ê goe̍h ūn.

## [KIP] Sandy kah Gue̍h-n̄g
Tse-sī kū-nî sì-gue̍h ê gue̍h-înn, gue̍h-kng thàng-kuè tē-pîng-suànn hù-kīn ê kuân-hûn, tâu-iánn tī iā-khong hā ê hue-hn̂g.
Tsit-tiunn khuah-pak sok-hip siòng-phìnn tû-liáu hip-tio̍h khiā-uē-ping ê Sandy, mā hip-tio̍h tsiok kng ê gue̍h-niû kah 22 tōo ê ping gue̍h-n̄g.
M̄-koh kim-sih-sih ê la̍k-gue̍h gue̍h-înn mā tâu-iánn tī hia.
Tsit kò gue̍h, gue̍h-niû siōng înn ê sî-kan sī huat-sing tī Sè-kài Hia̍p-tiau Sî-kan 6 gue̍h 22 1:08.
Tse kah kin-nî ê hē-tsì-tiám (Sè-kài Hia̍p-tiau Sî-kan 6 gue̍h 20 20:51) tsiah tsha 28 tiám-tsing niā-niā.
Tī tsit-ê sî-kan-tiám, Thài-iông tsiah tú kiânn kàu tshik-huī siōng pak hit-tiám.
Ū-lâng kā la̍k-gue̍h ê gue̍h-înn kiò-tsò "tsháu-m̂-gue̍h", i kiânn kàu tshik-huī siōng lâm hit-tiám, tse ē hōo gue̍h-niû tī àm-mê thinn-tíng sán-sing ti̍t-kìng 22 tōo ê gue̍h ūn.

## [English] Sandy and the Moon Halo
Last April's Full Moon shines [through high clouds][through high clouds] near the horizon, casting shadows in this garden-at-night skyscape.
Along with canine sentinel Sandy watching the garden gate, the wide-angle snapshot also captured the [bright Moon's][bright Moon's] 22 degree ice halo.
But June's bright Full Moon will cast shadows too.
[This month, the Moon's][This month, the Moon's] exact full phase occurs at 01:08 UTC June 22.
That's a mere 28 hours or so after [today's June solstice][today's June solstice] (at 20:51 UTC June 20), the moment when the Sun reaches its maximum northern declination.
Known to some as a Strawberry Moon, June's Full Moon is at its southernmost declination, and of course will create its own 22 degree halos in hazy night skies.

## 詞彙學習

|漢羅|POJ|KIP|華語|English|
|-|-|-|-|-|
|月暈|goe̍h-n̄g|gue̍h-n̄g|月暈|Moon Halo|
|赤緯|chhek-hūi|tshik-huī|赤緯|declination|
|草莓月|Chháu-m̂-goe̍h|Tsháu-m̂-gue̍h|草莓月|Strawberry Moon|
|夏至點|hē-chì-tiám|hē-tsì-tiám|夏至點|June solstice|
|世界協調時間|Sè-kài Hia̍p-tiau sî-kan|Sè-kài Hia̍p-tiau sî-kan|世界協調時間|UTC|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[through high clouds]:https://greenflash.photo/portfolio/lunar-halo/
[bright Moon's]:https://apod.nasa.gov/apod/ap220514.html
[This month, the Moon's]:https://science.nasa.gov/solar-system/skywatching/the-next-full-moon-is-the-strawberry-moon-2/
[today's June solstice]:https://earthsky.org/astronomy-essentials/everything-you-need-to-know-june-solstice/
