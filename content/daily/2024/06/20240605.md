---
title: 火星頂懸 ê 人影
date: 2024-06-05
publishdate: 2024-06-05T11:45:00+0800
tags: [火星, 探測車, 毅力號, Jezero 隕石坑, Neretva 山谷, 獨創號, 直升機, 內太陽系]
hero: https://apod.nasa.gov/apod/image/2406/NeretvaVallis_PerseveranceNevT_960.jpg
summary: 你若是 tī 火星看著你家己 ê 影，結果彼毋是人影，按呢到底啥物狀況？
categories: [podcast]
vocals: [阿錕]
---

{{% apod %}}

- 原始文章：[Shadow of a Martian Robot](https://apod.nasa.gov/apod/ap240605.html)
- 影像來源：[NASA](https://www.nasa.gov/), [JPL-Caltech](https://www.jpl.nasa.gov/), [MSSS](https://www.msss.com/), [ASU](https://mastcamz.asu.edu/), NeV-T, [Perseverance Rover](https://science.nasa.gov/mission/mars-2020-perseverance/); 資料處理 kah 版權：[Neville Thompson](https://www.flickr.com/photos/nev-t/), [Gigapan Zoom](https://www.gigapan.com/gigapans/234863)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clxqbul3e000701vcc688frcs" >}}

## [漢羅] 火星頂懸 ê 人影
你若是 tī 火星看著你家己 ê 影，結果彼毋是人影，按呢到底是啥物狀況？
按呢你應該是一台 [火星][Mars] [探測車，毅力號][Perseverance rover]。
2021 年開始，毅力號探測車一直咧研究火星，想欲 tī 這粒紅色行星頂懸 揣著複雜 ê [火山活動歷史][history of volcanism] kah [古早時代水流][ancient flowing water] ê [證據][finding evidence]，通 kā [這寡影像][breathtaking images] 送轉來 tī [內太陽系][Solar System] ê 地球。
[相片][Pictured here] 是 tī 2024 年 2 月翕--ê，看起來日頭 是 tī [毅力號][Perseverance looks] 後壁。
伊這馬當咧 行過 [Jezero 隕石坑][Jezero Crater] 內底 ê Neretva 山谷，相片遠方是 [當地 ê 山崙][local hill visible]。
這个烏影看起來一定毋是人，較成是 [kah 車平大台 ê 探測車][car-sized rover]，就 tī 相片底部中心，疊 tī [規四界 ê 岩石][scattered rocks] 頂懸。
毅力號 kah 伊 ê 飛行朋友 [獨創號][Ingenuity] 直升機，已經 [無咧鬥陣][without] 做工課矣。
賰伊家己繼續 tī 火星頂懸，[揣看][to search] 有 [古生物 ê 影跡][signs of ancient life] 無。

## [POJ] Hóe-chheⁿ téng-koân ê Lâng-iáⁿ
Lí nā-sī tī hóe-chheⁿ khòaⁿ-tio̍h lí ka-kī ê iáⁿ, kiat-kó he m̄-sī lâng-iáⁿ, án-ne tàu-té sī siáⁿ-mih chōng-hóng?
Án-ne lí eng-kai sī chi̍t tâi hóe-chheⁿ thàm-chhek-chhia, Gē-le̍k-hō.
2021 nî khai-sí, Gē-le̍k-hō thàm-chhek-chhia it-ti̍t leh gián-kiù hóe-chheⁿ, siūⁿ-beh tī chit lia̍p âng-sek kiâⁿ-chheⁿ téng-koân chhōe-tio̍h ho̍k-cha̍p ê hóe-soaⁿ oa̍h-tāng le̍k-sú kah kó͘-chá sî-tāi chúi-lâu ê chèng-kì, thang kā chit-kóa iáⁿ-siōng sàng tńg-lâi tī Lōe Thài-iông-hē ê Tē-kiû.
Siòng-phìⁿ sī tī 2024 nî 2 goe̍h hip--ê, khòaⁿ--khí-lâi ji̍t-thâu sī tī Gē-le̍k-hō āu-piah.
I chit-má tng-leh kiâⁿ-kòe Jezero ún-se̍k-kheⁿ lāi-té ê Neretva soaⁿ-kok, siòng-phìⁿ oán-hong sī tong-tē ê soaⁿ-lūn.
Chit-ê o͘-iáⁿ khòaⁿ--khí-lâi it-tēng m̄-sī lâng, khah sêng sī kah chhia pêⁿ-tōa-tâi ê thàm-chhek-chhia, to̍h tī siòng-phìⁿ té-pō͘ tiong-sim, tha̍h tī kui-sì-kè ê giâm-chio̍h téng-koân.
Gē-le̍k-hō kah i ê hui-hêng pêng-iú To̍k-chhòng-hō ti̍t-seng-ki, í-keng bô leh tàu-tīn chò-khang-khòe--ah.
Chhun i ka-kī kè-sio̍k tī hóe-chheⁿ téng-koân, chhōe khòaⁿ-ū kó͘-seng-bu̍t ê iáⁿ-chiah bô.

## [KIP] Hué-tshenn tíng-kuân ê Lâng-iánn
Lí nā-sī tī hué-tshenn khuànn-tio̍h lí ka-kī ê iánn, kiat-kó he m̄-sī lâng-iánn, án-ne tàu-té sī siánn-mih tsōng-hóng?
Án-ne lí ing-kai sī tsi̍t tâi hué-tshenn thàm-tshik-tshia, Gē-li̍k-hō.
2021 nî khai-sí, Gē-li̍k-hō thàm-tshik-tshia it-ti̍t leh gián-kiù hué-tshenn, siūnn-beh tī tsit lia̍p âng-sik kiânn-tshenn tíng-kuân tshuē-tio̍h ho̍k-tsa̍p ê hué-suann ua̍h-tāng li̍k-sú kah kóo-tsá sî-tāi tsuí-lâu ê tsìng-kì, thang kā tsit-kuá iánn-siōng sàng tńg-lâi tī Luē Thài-iông-hē ê Tē-kiû.
Siòng-phìnn sī tī 2024 nî 2 gue̍h hip--ê, khuànn--khí-lâi ji̍t-thâu sī tī Gē-li̍k-hō āu-piah.
I tsit-má tng-leh kiânn-kuè Jezero ún-si̍k-khenn lāi-té ê Neretva suann-kok, siòng-phìnn uán-hong sī tong-tē ê suann-lūn.
Tsit-ê oo-iánn khuànn--khí-lâi it-tīng m̄-sī lâng, khah sîng sī kah tshia pênn-tuā-tâi ê thàm-tshik-tshia, to̍h tī siòng-phìnn té-pōo tiong-sim, tha̍h tī kui-sì-kè ê giâm-tsio̍h tíng-kuân.
Gē-li̍k-hō kah i ê hui-hîng pîng-iú To̍k-tshòng-hō ti̍t-sing-ki, í-king bô leh tàu-tīn tsò-khang-khuè--ah.
Tshun i ka-kī kè-sio̍k tī hué-tshenn tíng-kuân, tshuē khuànn-ū kóo-sing-bu̍t ê iánn-tsiah bô.

## [English] Shadow of a Martian Robot
What if you saw your shadow on Mars and it wasn't human?
Then you might be the [Perseverance rover][Perseverance rover] exploring [Mars][Mars].
Perseverance has been examining the Red Planet since 2021, [finding evidence][finding evidence] of its complex [history of volcanism][history of volcanism] and [ancient flowing water][ancient flowing water], and sending [breathtaking images][breathtaking images] across the inner [Solar System][Solar System].
[Pictured here][Pictured here] in February of 2024, [Perseverance looks][Perseverance looks] opposite the Sun and across Neretva Vallis in [Jezero Crater][Jezero Crater], with a [local hill visible][local hill visible] at the top of the frame.
The distinctively non-human shadow of the [car-sized rover][car-sized rover] is visible below center, superposed on [scattered rocks][scattered rocks].
Perseverance, now working [without][without] its flying companion [Ingenuity][Ingenuity], continues [to search][to search] Mars for [signs of ancient life][signs of ancient life].

## 詞彙學習

|漢羅|POJ|KIP|華語|English|
|-|-|-|-|-|
|火星|Hóe-chheⁿ|Hué-tshenn|火星|Mars|
|探測車|thàm-chhek-chhia|thàm-tshik-tshia|探測車|rover|
|毅力號|Gē-le̍k-hō|Gē-li̍k-hō|毅力號|Perseverance|
|Jezero 隕石坑|Jezero ún-se̍k-kheⁿ|Jezero ún-si̍k-khenn|傑澤羅撞擊坑|Jezero Crater|
|Neretva 山谷|Neretva soaⁿ-kok|Neretva suann-kok|內雷特瓦山谷|Neretva Vallis|
|獨創號|To̍k-chhòng-hō|To̍k-tshòng-hō|獨創號|Ingenuity|
|直升機|ti̍t-seng-ki|ti̍t-sing-ki|直升機|helicopter|
|內太陽系|Lōe Thài-iông-hē|Luē Thài-iông-hē|內太陽系|inner Solar System|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Perseverance rover]:https://apod.nasa.gov/apod/ap210220.html
[Mars]:https://science.nasa.gov/mars/
[finding evidence]:https://science.nasa.gov/mission/mars-2020-perseverance/science-highlights/
[history of volcanism]:https://en.wikipedia.org/wiki/Volcanism_on_Mars
[ancient flowing water]:https://www.nasa.gov/missions/mars-2020-perseverance/perseverance-rover/nasas-perseverance-rover-deciphers-ancient-history-of-martian-lake/
[breathtaking images]:https://apod.nasa.gov/apod/ap210226.html
[Solar System]:https://science.nasa.gov/solar-system/facts/
[Pictured here]:https://www.flickr.com/photos/nev-t/53745626975/in/pool-apods/
[Perseverance looks]:https://www.gigapan.com/gigapans/234863
[Jezero Crater]:https://en.wikipedia.org/wiki/Jezero_(crater)
[local hill visible]:https://www.flickr.com/photos/thomasappere/53562328685/in/photostream/
[car-sized rover]:https://science.nasa.gov/mission/mars-2020-perseverance/rover-components/
[scattered rocks]:https://apod.nasa.gov/apod/ap991030.html
[without]:https://apod.nasa.gov/apod/ap240210.html
[Ingenuity]:https://apod.nasa.gov/apod/ap210701.html
[to search]:https://www.ardeaprints.com/p/172/cat-black-white-cat-garden-looking-plant-3749006.jpg.webp
[signs of ancient life]:https://exoplanets.nasa.gov/news/1763/the-hunt-for-life-on-mars-and-elsewhere-in-the-solar-system/
