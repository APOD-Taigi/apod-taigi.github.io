---
title: NGC 1566：韋伯 kah 哈伯 翕 ê 捲螺仔星系
date: 2024-02-06
publishdate: 2024-02-06T11:45:00+0800
tags: [韋伯太空望遠鏡, 哈伯太空望遠鏡, 捲螺仔星系, 捲螺仔手骨, 西班牙舞者星系, NGC 1566, 對角線, 滑鼠]
hero: https://apod.nasa.gov/apod/image/2402/Ngc1566_HubbleWebb_960.jpg
summary: 這个西班牙舞者星系 (NGC 1566) 會使講是天頂上典型 kah 上食相 ê 捲螺仔星系之一。
---

{{% apod %}}

- 原始文章：[NGC 1566: A Spiral Galaxy from Webb and Hubble](https://apod.nasa.gov/apod/ap240206.html)
- 影像來源 kah 版權：[NASA](https://www.nasa.gov/), [ESA](https://www.esa.int/), [CSA](https://www.asc-csa.gc.ca/eng/), [STScI](https://www.stsci.edu/), [J. Lee](https://www.stsci.edu/stsci-research/research-directory/janice-c-lee) (STScI), [T. Williams](https://www.physics.ox.ac.uk/our-people/thomaswilliams) (Oxford), [R. Chandar (UToledo)](https://www.utoledo.edu/nsm/astro/people/profiles/chandar-rupali.html), [D. Calzetti (UMass)](https://www.umass.edu/astronomy/people/faculty/daniela-calzetti), [PHANGS Team](https://sites.google.com/view/phangs/home)
- 影像處理機會：Take NASA's [Astrophoto](https://universe-of-learning.org/resources/projects/nasas-astrophoto-challenge) [Challenge](https://mo-www.cfa.harvard.edu/OWN/astrophoto/index.html)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] NGC 1566：韋伯 kah 哈伯 翕--ê 捲螺仔星系
這个星系是有啥物特別？
會使講是無。
這个 [西班牙舞者星系][Spanish Dancer galaxy]，[NGC 1566][NGC 1566]，會使講是天頂上典型、上食相 ê [捲螺仔星系][spirals] 之一。
毋過 [這張相片][this galaxy _image_] 是有一寡無仝，因為這是一張對角線兩爿相鬥 ê 相片。
倒爿頂懸是 [哈伯太空望遠鏡][Hubble Space Telescope] 翕--ê，正爿下底是 [韋伯太空望遠鏡][James Webb Space Telescope] 翕--ê。
[哈伯影像][Hubble image] 是 [紫外光波段][ultraviolet light] ê 影像，有翕著這个星系壯觀 ê 捲螺仔手骨，kah 伊頂懸 [足光 ê 藍色恆星][bright blue stars] kah [烏暗塗粉][dark dust] tī--lih ê 所在。
相對來講，[韋伯影像][Webb image] 是 [紅外線波段][infrared light] ê 影像，翕 ê 是 [仝款這寡塗粉][same dust]，毋過發出 ê 光 比吸收 ê 光較強。
若是用滑鼠趨過這張影像，兩爿影像就會出現另外彼半張。
2 張影像切來切去，就會當看著一寡溫度較懸 ê [恆星][stars]，因為 in tī 紫外光波段較光。
閣會當看著一寡 tī 紫外光波段 [看起來無物件 ê 空間][seemingly empty space]，tī 紅外線波段煞變做咧發光 ê 塗粉。

## [POJ] NGC 1566: Úi-peh kah Ha-peh hip--ê kńg-lê-á seng-hē
Chit-ê seng-hē sī ū siáⁿ-mih te̍k-pia̍t?
Ē-sái kóng sī-bô.
Chit-ê Se-pan-gâ Bú-chiá Seng-hē, NGC 1566, ē-sái kóng sī thiⁿ-téng siōng tián-hêng, siōng chia̍h-siòng ê kńg-lê-á seng-hē chi-it.
M̄-koh chit-tiuⁿ siòng-phìⁿ sī ū chi̍t-kóa bô-kâng, in-ūi che-sī chi̍t-tiuⁿ tùi-kak-sòaⁿ nn̄g-pêng siòng tàu ê siòng-phìⁿ.
Tò-pêng téng-koân sī Ha-peh Thài-khong Bōng-oán-kiàⁿ hip--ê, chiàⁿ-pêng ē-té sī Úi-peh Thài-khong Bōng-oán-kiàⁿ hip--ê.
Ha-peh iáⁿ-siōng sī chí-gōa-kng pho-tōaⁿ ê iáⁿ-siōng, ū hip-tio̍h chit-ê seng-hē chòng-koan ê kńg-lê-á chhiú-kut, kah i téng-koân chiok kng ê nâ-sek hêng-chheⁿ kah o͘-àm thô͘-hún tī--lih ê só͘-chāi.
Siong-tùi lâi-kóng, Úi-peh iáⁿ-siōng sī âng-gōa-sòaⁿ pho-tōaⁿ ê iáⁿ-siōng, hip ê sī kāng-khoán chit kóa thô͘-hún, m̄-koh hoat-chhut ê kng pí khip-siu ê kng khah kióng.
Nā-sī iōng ku̍t-chhí chhu kòe chit-tiuⁿ iáⁿ-siōng, nn̄g-pêng iáⁿ-siōng tō ē chhut-hiān lēng-gōa hit pòaⁿ tiuⁿ.
2 tiuⁿ iáⁿ-siōng chhiat lâi chhiat khì, to̍h ē-tàng khòaⁿ-tio̍h chi̍t-kóa un-tō͘ khah koân ê hêng-chheⁿ, in-ūi in tī chí-gōa-kng pho-tōaⁿ khah kng.
Koh ē-tàng khòaⁿ-tio̍h chi̍t-kóa tī chí-gōa-kng pho-tōaⁿ khòaⁿ--khí-lâi bô mi̍h-kiāⁿ ê khong-kan, tī âng-gōa-sòaⁿ pho-tōaⁿ soah piàn-chò leh hoat-kng ê thô͘-hún.

## [KIP] NGC 1566: Uí-peh kah Ha-peh hip--ê kńg-lê-á sing-hē
Tsit-ê sing-hē sī ū siánn-mih ti̍k-pia̍t?
Ē-sái kóng sī-bô.
Tsit-ê Se-pan-gâ Bú-tsiá Sing-hē, NGC 1566, ē-sái kóng sī thinn-tíng siōng tián-hîng, siōng tsia̍h-siòng ê kńg-lê-á sing-hē tsi-it.
M̄-koh tsit-tiunn siòng-phìnn sī ū tsi̍t-kuá bô-kâng, in-uī tse-sī tsi̍t-tiunn tuì-kak-suànn nn̄g-pîng siòng tàu ê siòng-phìnn.
Tò-pîng tíng-kuân sī Ha-peh Thài-khong Bōng-uán-kiànn hip--ê, tsiànn-pîng ē-té sī Uí-peh Thài-khong Bōng-uán-kiànn hip--ê.
Ha-peh iánn-siōng sī tsí-guā-kng pho-tuānn ê iánn-siōng, ū hip-tio̍h tsit-ê sing-hē tsòng-kuan ê kńg-lê-á tshiú-kut, kah i tíng-kuân tsiok kng ê nâ-sik hîng-tshenn kah oo-àm thôo-hún tī--lih ê sóo-tsāi.
Siong-tùi lâi-kóng, Uí-peh iánn-siōng sī âng-guā-suànn pho-tuānn ê iánn-siōng, hip ê sī kāng-khuán tsit kuá thôo-hún, m̄-koh huat-tshut ê kng pí khip-siu ê kng khah kióng.
Nā-sī iōng ku̍t-tshí tshu kuè tsit-tiunn iánn-siōng, nn̄g-pîng iánn-siōng tō ē tshut-hiān līng-guā hit puànn tiunn.
2 tiunn iánn-siōng tshiat lâi tshiat khì, to̍h ē-tàng khuànn-tio̍h tsi̍t-kuá un-tōo khah kuân ê hîng-tshenn, in-uī in tī tsí-guā-kng pho-tuānn khah kng.
Koh ē-tàng khuànn-tio̍h tsi̍t-kuá tī tsí-guā-kng pho-tuānn khuànn--khí-lâi bô mi̍h-kiānn ê khong-kan, tī âng-guā-suànn pho-tuānn suah piàn-tsò leh huat-kng ê thôo-hún.

## [English] NGC 1566: A Spiral Galaxy from Webb and Hubble
What's different about this galaxy?
Very little, which makes the [Spanish Dancer galaxy][Spanish Dancer galaxy], [NGC 1566][NGC 1566], one of the most typical and photogenic [spirals][spirals] on the sky.
There is something different about [this galaxy _image_][this galaxy _image_], though, because it is a diagonal combination of two images: one by the [Hubble Space Telescope][Hubble Space Telescope] on the upper left, and the other by the [James Webb Space Telescope][James Webb Space Telescope] on the lower right.
The [Hubble image][Hubble image] was taken in [ultraviolet light][ultraviolet light] and highlights the locations of [bright blue stars][bright blue stars] and [dark dust][dark dust] along the galaxy's impressive spiral arms.
In contrast, the [Webb image][Webb image] was taken in [infrared light][infrared light] and highlights where the [same dust][same dust] emits more light than it absorbed.
In the rollover image, the other two sides of these images are revealed.
Blinking between the two images shows which [stars][stars] are particularly hot because they glow brighter in ultraviolet light, and the difference between [seemingly empty space][seemingly empty space] and infrared-glowing dust.

## 詞彙學習（漢羅/POJ/KIP/華語/English）
- 【韋伯太空望遠鏡】Úi-peh Thài-khong Bōng-oán-kiàⁿ/Uí-peh Thài-khong Bōng-uán-kiànn/韋伯太空望遠鏡/James Webb Space Telescope
- 【哈伯太空望遠鏡】Ha-peh Thài-khong Bōng-oán-kiàⁿ/Ha-peh Thài-khong Bōng-uán-kiànn/哈伯太空望遠鏡/Hubble Space Telescope
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【捲螺仔手骨】kńg-lê-á chhiú-kut/kńg-lê-á tshiú-kut/旋臂/spiral arm
- 【西班牙舞者星系】Se-pan-gâ Bú-chiá Seng-hē/Se-pan-gâ Bú-tsiá Sing-hē/西班牙舞者星系/Spanish Dancer galaxy
- 【NGC 1566】NGC it-ngó͘-lio̍k-lio̍k/NGC it-ngóo-lio̍k-lio̍k/NGC 1566/NGC 1566
- 【對角線】tùi-kak-sòaⁿ/tuì-kak-suànn/對角線/diagonal
- 【滑鼠】ku̍t-chhí/ku̍t-tshí/滑鼠/mouse

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Spanish Dancer galaxy]:https://apod.nasa.gov/apod/ap230508.html
[NGC 1566]:https://en.wikipedia.org/wiki/NGC_1566
[spirals]:https://en.wikipedia.org/wiki/Spiral_galaxy
[this galaxy _image_]:https://webbtelescope.org/contents/media/images/2024/105/01HM9ZFS5KC07R4TQWFQ0W9HMH
[Hubble Space Telescope]:https://science.nasa.gov/mission/hubble/
[James Webb Space Telescope]:https://webb.nasa.gov/content/about/index.html
[Hubble image]:https://stsci-opo.org/STScI-01HM9ZTYDAR87J4S4J89KW1W7R.png
[ultraviolet light]:https://science.nasa.gov/ems/10_ultravioletwaves/
[bright blue stars]:https://apod.nasa.gov/apod/ap240129.html
[dark dust]:https://en.wikipedia.org/wiki/Dust_lane
[Webb image]:https://stsci-opo.org/STScI-01HMA037D847D4Y4046CRSZGQF.png
[infrared light]:https://science.nasa.gov/ems/07_infraredwaves/
[same dust]:https://apod.nasa.gov/apod/ap220907.html
[stars]:https://science.nasa.gov/astrophysics/focus-areas/how-do-stars-form-and-evolve/
[seemingly empty space]:https://i.pinimg.com/474x/f0/a9/bd/f0a9bd84d9b1587607e57c09b97a8c49.jpg
