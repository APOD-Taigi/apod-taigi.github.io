---
title: 船底座星雲 ê 核心
date: 2024-02-05
publishdate: 2024-02-05T11:45:00+0800
tags: [船底座星雲, NGC 3372, 水素, 酸素, 超新星爆炸, 海山二, 船底座 Eta]
hero: https://apod.nasa.gov/apod/image/2402/Carina_Taylor_960.jpg
summary: 船底座星雲 ê 核心是發生啥物代誌？
---

{{% apod %}}

- 原始文章：[In the Core of the Carina Nebula](https://apod.nasa.gov/apod/ap240205.html)
- 影像來源 kah 版權：[Carlos Taylor](https://www.instagram.com/capastrophotography/)
- 天頂予你 ê 禮物：[你 ê APOD 生日相片](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 船底座星雲 ê 核心
船底座星雲 ê 核心是發生啥物代誌？
有恆星形成，死亡，留一大片 [干焦地毯][impressive tapestry] ê 烏暗塗粉絲落來。
規个 [船底座星雲][Carina Nebula] 去予編做 NGC 3372，伊有 300 [光年][light years] 闊，就 tī 船底 [座][constellation] 方向 8500 光年遠 ê所在。
這个星雲主要是 [水素][hydrogen] 氣體組成--ê，所以 [這張][featured image] [有清楚細節][highly detailed] ê 相片中央才會 [發出紅光 kah 柑仔色 ê 光][emits the pervasive red and orange glows]。
週邊 ê 藍光 [主要是][created primarily] 微量 ê [酸素][oxygen] 來--ê。
星雲中央 ê 大質量 [少年][Young] 恆星未來若是變做超新星爆炸，會 [噴出大量塗粉][expel dust]。
海山二（嘛叫做船底座 Eta）是星雲中心能量上懸 ê 恆星，嘛是 1830 年代 天頂上光 ê 天星，毋過了後伊煞 [忽然間變暗去][faded dramatically] 矣！

## [POJ] Chûn-té-chō Seng-hûn ê He̍k-sim
Chûn-té-chō Seng-hûn ê he̍k-sim sī hoat-seng siáⁿ-mih tāi-chì?
Ū hêng-chheⁿ hêng-sêng, sí-bông, lâu chi̍t-tōa-phìⁿ kan-na tē-thán ê o͘-àm thô͘-hún-si lo̍h-lâi.
Kui-ê Chûn-té-chō Seng-hûn khì hō͘ pian-chò NGC 3372, i ū 300 kng-nî khoah, to̍h tī Chûn-té-chō hong-hiòng 8500 kng-nî hn̄g ê só͘-chāi.
Chit-ê Seng-hûn chú-iàu sī chúi-sò͘ khì-thé cho͘-sêng--ê, só͘-í chit-tiuⁿ ū chheng-chhó sè-chiat ê siòng-phìⁿ tiong-ng chiah-ē hoat-chhut âng-kng kah kam-á-sek ê kng.
Chiu-piⁿ ê nâ-kng chú-iàu sī bî-liōng ê sàng-sò͘ lâi--ê.
Seng-hûn tiong-ng ê tōa chit-liōng siàu-liân hêng-chheⁿ bī-lâi nā-sī piàn-chò chhiau-sin-seng po̍k-chà, ē phùn-chhut tāi-liōng thô͘-hún.
Hái-san-jī (mā kiò-chò Chûn-té-chō Eta) sī seng-hûn tiong-sim lêng-liōng siōng koân ê hêng-chheⁿ, mā-sī 1830 nî-tāi thiⁿ-téng siōng kng ê thiⁿ-chheⁿ, m̄-koh liáu-āu i soah hut-jiân-kan piàn àm khì--ah!

## [KIP] Tsûn-té-tsō Sing-hûn ê Hi̍k-sim
Tsûn-té-tsō Sing-hûn ê hi̍k-sim sī huat-sing siánn-mih tāi-tsì?
Ū hîng-tshenn hîng-sîng, sí-bông, lâu tsi̍t-tuā-phìnn kan-na tē-thán ê oo-àm thôo-hún-si lo̍h-lâi.
Kui-ê Tsûn-té-tsō Sing-hûn khì hōo pian-tsò NGC 3372, i ū 300 kng-nî khuah, to̍h tī Tsûn-té-tsō hong-hiòng 8500 kng-nî hn̄g ê sóo-tsāi.
Tsit-ê Sing-hûn tsú-iàu sī tsuí-sòo khì-thé tsoo-sîng--ê, sóo-í tsit-tiunn ū tshing-tshó sè-tsiat ê siòng-phìnn tiong-ng tsiah-ē huat-tshut âng-kng kah kam-á-sik ê kng.
Tsiu-pinn ê nâ-kng tsú-iàu sī bî-liōng ê sàng-sòo lâi--ê.
Sing-hûn tiong-ng ê tuā tsit-liōng siàu-liân hîng-tshenn bī-lâi nā-sī piàn-tsò tshiau-sin-sing po̍k-tsà, ē phùn-tshut tāi-liōng thôo-hún.
Hái-san-jī (mā kiò-tsò Tsûn-té-tsō Eta) sī sing-hûn tiong-sim lîng-liōng siōng kuân ê hîng-tshenn, mā-sī 1830 nî-tāi thinn-tíng siōng kng ê thinn-tshenn, m̄-koh liáu-āu i suah hut-jiân-kan piàn àm khì--ah!

## [English] In the Core of the Carina Nebula
What's happening in the core of the Carina Nebula?
Stars are forming, dying, and leaving an [impressive tapestry][impressive tapestry] of dark dusty filaments.
The entire [Carina Nebula][Carina Nebula], cataloged as NGC 3372, spans over 300 [light years][light years] and lies about 8,500 light-years away in the [constellation][constellation] of Carina.
The nebula is composed predominantly of [hydrogen][hydrogen] gas, which [emits the pervasive red and orange glows][emits the pervasive red and orange glows] seen mostly in the center of this [highly detailed][highly detailed] [featured image][featured image].
The blue glow around the edges is [created primarily][created primarily] by a trace amount of glowing [oxygen][oxygen].
[Young][Young] and massive stars located in the nebula's center [expel dust][expel dust] when they explode in supernovas.
[Eta Carinae][Eta Carinae], the most energetic star in the nebula's center, was one of the brightest stars in the sky in the 1830s, but then [faded dramatically][faded dramatically].

## 詞彙學習（漢羅/POJ/KIP/華語/English）
- 【船底座星雲】Chûn-té-chō Seng-hûn/Tsûn-té-tsō Sing-hûn/船底座星雲/Carina Nebula
- 【NGC 3372】NGC sam-sam-chhit-jī/NGC sam-sam-tshit-jī/NGC 3372/NGC 3372
- 【水素】chúi-sò͘/tsuí-sòo/氫/hydrogen
- 【酸素】sàng-sò͘/sàng-sòo/氧/oxygen
- 【超新星爆炸】chhiau-sîn-seng po̍k-chà/tshiau-sîn-sing po̍k-tsà/超新星爆炸/explode in supernovas
- 【海山二】Hái-san-jī/Hái-san-jī/海山二/Eta Carinae
- 【船底座 Eta】Chûn-té-chō Eta/Tsûn-té-tsō Eta/船底座 Eta/Eta Carinae

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[impressive tapestry]:https://apod.nasa.gov/apod/ap100322.html
[Carina Nebula]:https://en.wikipedia.org/wiki/Carina_Nebula
[light years]:https://chandra.harvard.edu/photo/cosmic_distance.html
[constellation]:http://www.ianridpath.com/startales/startales3.htm
[hydrogen]:https://en.wikipedia.org/wiki/Hydrogen
[emits the pervasive red and orange glows]:https://en.wikipedia.org/wiki/H-alpha
[highly detailed]:https://www.astrobin.com/8ap2rm/
[featured image]:https://www.instagram.com/p/C2e89rZJ2VX/
[created primarily]:https://remoteastrophotography.com/2023/01/foraxx-palette-script-dynamic-narrowband-combinations
[oxygen]:https://periodic.lanl.gov/8.shtml
[Young]:https://www.rd.com/wp-content/uploads/2021/04/GettyImages-85123446-scaled.jpg
[expel dust]:https://herscheltelescope.org.uk/science/infrared/dust/
[Eta Carinae]:https://en.wikipedia.org/wiki/Eta_Carinae
[faded dramatically]:https://www.aavso.org/vsots_etacar
