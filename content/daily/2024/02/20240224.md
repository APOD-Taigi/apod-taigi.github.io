---
title: Odysseus 號 飛 tuì 月球 去
date: 2024-02-24
publishdate: 2024-02-24T11:45:00+0800
tags: [free2share, Odysseus 號, 登陸器, 隕石坑, 月球, 南極, 直覺機器公司, 阿波羅 17 號, 太陽能, 停車跤]
hero: https://apod.nasa.gov/apod/image/2402/im-moon-imageFeb23_1024.jpg
summary: 直覺機器公司 ê 機器人登陸器 Odysseus tī 1972 年 Apollo 17 號任務 ê 時陣，完成美國頭一擺登陸月球 ê 任務 。
categories: [podcast]
vocals: [阿錕]
---

{{% apod %}}

- 原始文章：[Odysseus to the Moon](https://apod.nasa.gov/apod/ap240224.html)
- 影像來源：[Intuitive Machines](https://www.intuitivemachines.com/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clucyfncv001901yb5yza88fh" >}}

## [漢羅] Odysseus 號 飛 tuì 月球 去
直覺機器公司 ê [機器人登陸器 Odysseus][robotic lander Odysseus] tī [1972 年 Apollo 17 號任務][Apollo 17 mission in 1972] ê 時陣，完成美國頭一擺登陸月球 ê 任務 。
2 月 15 ê 時陣，SpaceX 公司發射火箭，kā 電話亭大細 ê 登陸器送入去月球軌道，tī 美國東部時間 2 月 22 下晡 6：23，成功降落 tī 月球表面。
伊 ê 降落區是 [月球南極][Moon's south pole] 北爿 300 公里遠 ê 所在，tī 一个叫做 Malapert A ê 隕石坑。
目前這台登陸器停 tī 邊仔。
[伊這馬][lander is presently] 當咧收集太陽能，kā 資料送轉來直覺機器公司 tī Houston ê 任務控制中心。
[這个任務][The mission marks] 是人類頭一个做商業使用 ê 無載人任務。
降落進前，Odysseus ê kha-mé-lah 翕著這張超級闊幅 ê 影像。
停車跤 就 tī 正爿遐。
伊這馬當咧飛過 [Schomberger ê 隕石坑][Schomberger crater]，離降落地點猶有 200 公里 ê 距離。
Odysseus 號就飛 tī 月球表面 10 公里懸 ê 所在。

## [POJ] Odysseus hō poe tùi Goe̍h-kiû khì
Ti̍t-kak Ke-khì kong-si ê ke-khì-lâng teng-lio̍k-khì Odysseus tī 1972 nî Apollo 17 hō jīm-bū ê sî-chūn, oân-sêng Bí-kok thâu-chi̍t-pái teng-lio̍k Goe̍h-kiû ê jīm-bū.
2 goe̍h 15 ê sî-chūn, SpaceX kong-si hoat-siā hóe-chìⁿ, kā tiān-ōe-têng tōa-sè ê teng-lio̍k-khì sàng ji̍p-khì Goe̍h-kiû kúi-tō, tī Bí-kok tang-pō͘ sî-kan 2 goe̍h 22 ē-po͘ 6:23, sêng-kong kàng-lo̍h tī Goe̍h-kiû piáu-bīn.
I ê kàng-lo̍h-khu sī Goe̍h-kiû lâm-ke̍k pak-pêng 300 kong-lí hn̄g ê só͘-chāi, tī chi̍t-ê kiò-chò Malapert A ê ún-se̍k-kheⁿ.
Bo̍k-chêng chit tâi teng-lio̍k-khì thêng tī piⁿ-á.
I chit-má tng-leh siu-chi̍p thài-iông-lêng, kā chu-liāu sàng tńg-lâi Ti̍t-kak Ke-khì kong-si tī Houston ê jīm-bū khòng-chè tiong-sim.
Chit-ê jīm-bū sī jîn-lūi thâu-chi̍t-ê chò siong-gia̍p sú-iōng ê bô-chài-lâng jīm-bū.
Kàng-lo̍h chìn-chêng, Odysseus ê kha-mé-lah hip-tio̍h chit-tiuⁿ chhiau-kip khoah-pak ê iáⁿ-siōng.
Kàng-lo̍h-kha tō tī chiàⁿ-pêng hiah.
I chit-má tng-leh poe-kòe Schomberger ê ún-se̍k-kheⁿ, lī kàng-lo̍h tē-tiám iáu-ū 200 kong-lí ê kū-lî.
Odysseus hō to̍h poe tī Goe̍h-kiû piáu-bīn 10 kong-lí koân ê só͘-chāi.

## [KIP] Odysseus hō pue tuì Gue̍h-kiû khì
Ti̍t-kak Ke-khì kong-si ê ke-khì-lâng ting-lio̍k-khì Odysseus tī 1972 nî Apollo 17 hō jīm-bū ê sî-tsūn, uân-sîng Bí-kok thâu-tsi̍t-pái ting-lio̍k Gue̍h-kiû ê jīm-bū.
2 gue̍h 15 ê sî-tsūn, SpaceX kong-si huat-siā hué-tsìnn, kā tiān-uē-tîng tuā-sè ê ting-lio̍k-khì sàng ji̍p-khì Gue̍h-kiû kuí-tō, tī Bí-kok tang-pōo sî-kan 2 gue̍h 22 ē-poo 6:23, sîng-kong kàng-lo̍h tī Gue̍h-kiû piáu-bīn.
I ê kàng-lo̍h-khu sī Gue̍h-kiû lâm-ki̍k pak-pîng 300 kong-lí hn̄g ê sóo-tsāi, tī tsi̍t-ê kiò-tsò Malapert A ê ún-si̍k-khenn.
Bo̍k-tsîng tsit tâi ting-lio̍k-khì thîng tī pinn-á.
I tsit-má tng-leh siu-tsi̍p thài-iông-lîng, kā tsu-liāu sàng tńg-lâi Ti̍t-kak Ke-khì kong-si tī Houston ê jīm-bū khòng-tsè tiong-sim.
Tsit-ê jīm-bū sī jîn-luī thâu-tsi̍t-ê tsò siong-gia̍p sú-iōng ê bô-tsài-lâng jīm-bū.
Kàng-lo̍h tsìn-tsîng, Odysseus ê kha-mé-lah hip-tio̍h tsit-tiunn tshiau-kip khuah-pak ê iánn-siōng.
Kàng-lo̍h-kha tō tī tsiànn-pîng hiah.
I tsit-má tng-leh pue-kuè Schomberger ê ún-si̍k-khenn, lī kàng-lo̍h tē-tiám iáu-ū 200 kong-lí ê kū-lî.
Odysseus hō to̍h pue tī Gue̍h-kiû piáu-bīn 10 kong-lí kuân ê sóo-tsāi.

## [English] Odysseus to the Moon
Intuitive Machines' [robotic lander Odysseus][robotic lander Odysseus] has accomplished the first U.S.
landing on the Moon since the [Apollo 17 mission in 1972][Apollo 17 mission in 1972].
Launched on a SpaceX rocket on February 15, the phone booth sized lander reached lunar orbit on the 21st and touched down on the lunar surface at 6:23 pm ET on February 22nd.
Its landing region is about 300 kilometers north of the [Moon's south pole][Moon's south pole], near a crater designated Malapert A.
Resting on its side, the [lander is presently][lander is presently] collecting solar power and transmitting data back to the Intuitive Machines' mission control center in Houston.
[The mission marks][The mission marks] the first commercial uncrewed landing on the Moon.
Prior to landing, Odysseus’ camera captured this extreme wide angle image (landing legs visible at right) as it flew over [Schomberger crater][Schomberger crater] some 200 kilometers from its landing site.
Odysseus was still about 10 kilometers above the lunar surface.

## 詞彙學習（漢羅/POJ/KIP/華語/English）
- 【Odysseus 號】Odysseus hō/Odysseus hō/奧德修斯號/Odysseus
- 【阿波羅 17 號任務】A-pho-lô 17 hō jīm-bū/A-pho-lô 17 hō jīm-bū/阿波羅 17 號任務/Apollo 17 mission
- 【直覺機器公司】Ti̍t-kak Ke-khì kong-si/Ti̍t-kak Ke-khì kong-si/直覺機器公司/Intuitive Machines
- 【登陸器】teng-lio̍k-khì/ting-lio̍k-khì/登陸器/lander
- 【隕石坑】ún-se̍k-kheⁿ/ún-si̍k-khenn/隕石坑/crater
- 【南極】lâm-ke̍k/lâm-ki̍k/南極/south pole
- 【停車跤】thîng-chhia-kha/thîng-tshia-kha/著陸支架/landing legs
- 【太陽能】thài-iông-lêng/thài-iông-lîng/太陽能/solar power

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[robotic lander Odysseus]:https://www.nasa.gov/news-release/nasa-tech-contributes-to-soft-moon-landing-agency-science-underway/
[Apollo 17 mission in 1972]:https://apod.nasa.gov/apod/ap240117.html
[Moon's south pole]:http://lroc.sese.asu.edu/posts/237
[lander is presently]:https://www.intuitivemachines.com/im-1
[The mission marks]:https://en.wikipedia.org/wiki/List_of_missions_to_the_Moon
[Schomberger crater]:https://en.wikipedia.org/wiki/Schomberger_(crater)
