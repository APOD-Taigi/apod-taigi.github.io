---
title: 冰島天頂 ê 鳳凰極光
date: 2024-02-25
publishdate: 2024-02-25T11:45:00+0800
tags: [獵戶座, 鳳凰, 極光, 粒子, 大氣層, 昴宿星團]
hero: https://apod.nasa.gov/apod/image/2402/PhoenixAurora_Helgason_960_annotated.jpg
summary: 看極光 ê 人攏轉去矣！佇冰島九月一个安靜 ê 暗暝，半暝三點半，大部份 ê 極光攏已經消失矣。
categories: [podcast]
vocals: [陳威盛]
---

{{% apod %}}

- 原始文章：[A Phoenix Aurora over Iceland](https://apod.nasa.gov/apod/ap240225.html)
- 影像來源 kah 版權：[Hallgrimur P. Helgason](https://www.facebook.com/IcelandicPhotos/); 圖標：[Judy Schmidt](https://geckzilla.com/)
- 天頂予你 ê 禮物：[你 ê APOD 生日相片是佗一張？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clu2m80sl01s001wpd7314ndw" >}}

## [漢羅] 冰島天頂 ê 鳳凰極光
看極光 ê 人攏轉去矣！
佇 [冰島][Iceland] 九月一个安靜 ê 暗暝，半暝三點半，大部份 ê 極光攏已經消失矣。
忽然間煞出現一陣新爆發 ê 粒子對天頂瀉落來，閣再 kā [地球 ê 大氣層][Earth's atmosphere] 照予光。
這个時陣，雄雄煞看著天頂 [親像是][pareidolia] 予一隻 [非常][amazing] [大隻][shape] ê [鳳凰][phoenix] kā 夜空照予光。
用準備好 ê kha-mé-lah tùi 天頂趕緊翕兩張，閣加翕一張地景。
Tī 後壁 ê 山頭是 [Helgafell][Helgafell] 山，tī 頭前 ê 河川是 Kaldá 河，兩个攏離冰島首都 [Reykjavík][Reykjavík] 北爿 30 外公里遠。
[有經驗 ê 觀星者][Seasoned skywatchers]  to̍h 認會出 tī 山頂倒爿 ê [獵戶座][constellation of Orion]。
[昴宿][Pleiades] [星團][star cluster] 嘛 tī 相片中央面頂看會著。
2016 年 ê [極光][aurora]，干焦有一分鐘久，而且隨無去。
若是無這張 [數位組合相片][featured, digitally-composed, image mosaic]，可能會予人當做是咧 [臭彈][fanciful fable]。

## [POJ] Tī Peng-tó téng-koân ê hōng-hông ke̍k-kng
Khòaⁿ ke̍k-kng ê lâng lóng tńg--khì-ah. Tī Peng-tó káu-goe̍h chi̍t-ê an-chēng ê àm-mî, pòaⁿ-mî saⁿ-tiám-pòaⁿ, tōa-pō͘-hūn ê ke̍k-kng í-keng lóng siau-sit ah. Hut-jiân-kan soah chhut-hiān chi̍t-tīn sin po̍k-hoat ê lia̍p-chú tùi thiⁿ-téng sià--lo̍h-lâi, koh-chài kā Tē-kiû ê tōa-khì-chân chiò hō͘ kng. Chit-ê sî-chūn, hiông-hiông soah khòaⁿ-tio̍h thiⁿ-téng chhin-chhiūⁿ sī chi̍t-chiah hui-siông tōa-chiah ê hōng-hông kā iā-khong chiò hō͘ kng. Iōng chún-pī-hó ê kha-mé-lah tùi thiⁿ-téng kóaⁿ-kín hip nn̄g-tiuⁿ, koh ke hip chi̍t-tiuⁿ tē-kéng. Tī āu-piah ê soaⁿ-thâu sī Helgafell soaⁿ, tī thâu-chêng ê hô-chhoan sī Kaldá hô, nn̄g-ê lóng lî Peng-tó siú-to͘ Reykjavik pak-pêng saⁿ-cha̍p gōa kong-lí hn̄g. Ū keng-giām ê koan-seng-chiá to̍h jīn-ē-chhut tī soaⁿ-téng tò-pêng ê La̍h-hō͘-chō. Báu-siù-seng-thoân mā tī siòng-phìⁿ tiong-ng bīn-téng khòaⁿ-ē-tio̍h. Jī-khòng-it-lio̍k nî ê ke̍k-kng, kan-na ū chi̍t-hun-cheng kú, jî-chhiáⁿ sûi bô--khì. Nā-sī bô chi̍t-tiuⁿ sò͘-ūi cho͘-ha̍p-siòng-phìⁿ, khó-lêng ē hō͘ lâng tòng-chò sī-leh chhàu-tōaⁿ.

## [KIP] Tī Ping-tó tíng-kuân ê hōng-hông ki̍k-kng
Khuànn ki̍k-kng ê lâng lóng tńg--khì-ah. Tī Ping-tó káu-gue̍h tsi̍t-ê an-tsīng ê àm-mî, puànn-mî sann-tiám-puànn, tuā-pōo-hūn ê ki̍k-kng í-king lóng siau-sit ah. Hut-jiân-kan suah tshut-hiān tsi̍t-tīn sin po̍k-huat ê lia̍p-tsú tuì thinn-tíng sià--lo̍h-lâi, koh-tsài kā Tē-kiû ê tuā-khì-tsân tsiò hōo kng. Tsit-ê sî-tsūn, hiông-hiông suah khuànn-tio̍h thinn-tíng tshin-tshiūnn sī tsi̍t-tsiah hui-siông tuā-tsiah ê hōng-hông kā iā-khong tsiò hōo kng. Iōng tsún-pī-hó ê kha-mé-lah tuì thinn-tíng kuánn-kín hip nn̄g-tiunn, koh ke hip tsi̍t-tiunn tē-kíng. Tī āu-piah ê suann-thâu sī Helgafell suann, tī thâu-tsîng ê hô-tshuan sī Kalda2 hô, nn̄g-ê lóng lî Ping-tó siú-too Reykjavik pak-pîng sann-tsa̍p guā kong-lí hn̄g. Ū king-giām ê kuan-sing-tsiá to̍h jīn-ē-tshut tī suann-tíng tò-pîng ê La̍h-hōo-tsō. Báu-siù-sing-thuân mā tī siòng-phìnn tiong-ng bīn-tíng khuànn-ē-tio̍h. Jī-khòng-it-lio̍k nî ê ki̍k-kng, kan-na ū tsi̍t-hun-tsing kú, jî-tshiánn suî bô--khì. Nā-sī bô tsi̍t-tiunn sòo-uī tsoo-ha̍p-siòng-phìnn, khó-lîng ē hōo lâng tòng-tsò sī-leh tshàu-tuānn.

## [English] A Phoenix Aurora over Iceland
All of the other aurora watchers had gone home.
By 3:30 am in [Iceland][Iceland], on a quiet September night, much of that night's auroras had died down.
Suddenly, unexpectedly, a new burst of particles streamed down from space, lighting up the [Earth's atmosphere][Earth's atmosphere] once again.
This time, surprisingly, [pareidolia][pareidolia]cally, the night lit up with an [amazing][amazing] [shape][shape] reminiscent of a giant [phoenix][phoenix].
With camera equipment at the ready, two quick sky images were taken, followed immediately by a third of the land.
The mountain in the background is [Helgafell][Helgafell], while the small foreground river is called Kaldá, both located about 30 kilometers north of Iceland's capital [Reykjavík][Reykjavík].
[Seasoned skywatchers][Seasoned skywatchers] will note that just above the mountain, toward the left, is the [constellation of Orion][constellation of Orion], while the [Pleiades][Pleiades] [star cluster][star cluster] is also visible just above the frame center.
The 2016 [aurora][aurora], which lasted only a minute and was soon gone forever -- would possibly be dismissed as a [fanciful fable][fanciful fable] -- were it not captured in the [featured, digitally-composed, image mosaic][featured, digitally-composed, image mosaic].

## 詞彙學習（漢羅/POJ/KIP/華語/English）
- 【鳳凰】hōng-hông/hōng-hông/鳳凰/phoenix
- 【極光】ke̍k-kng/ki̍k-kng/極光/aurora
- 【粒子】lia̍p-chú/lia̍p-tsú/粒子/particle
- 【大氣層】tōa-khì-chân/tuā-khì-tsân/大氣層/atmosphere
- 【kha-mé-lah】kha-mé-lah/kha-mé-lah/相機/camera
- 【相機】siòng-ki/siòng-ki/相機/camera
- 【獵戶座】La̍h-hō͘-chō/La̍h-hōo-tsō/獵戶座/Orion
- 【昴宿星團】Báu-siù seng-thoân/Báu-siù seng-thuân/昴宿星團/Pleiades star cluster

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Iceland]:https://en.wikipedia.org/wiki/Iceland
[Earth's atmosphere]:http://www.nasa.gov/mission_pages/sunearth/science/atmosphere-layers2.html
[pareidolia]:https://en.wikipedia.org/wiki/Pareidolia
[amazing]:https://apod.nasa.gov/apod/ap140429.html
[shape]:https://apod.nasa.gov/apod/ap121003.html
[phoenix]:https://en.wikipedia.org/wiki/Phoenix_(mythology)
[Helgafell]:https://www.youtube.com/watch?v=3BuhpUn0LsE
[Reykjavík]:https://youtu.be/-5exa7svE5Y
[Seasoned skywatchers]:https://c2.staticflickr.com/8/7071/7180595308_f6ba60d0b8_b.jpg
[constellation of Orion]:https://apod.nasa.gov/apod/ap101117.html
[Pleiades]:https://apod.nasa.gov/apod/ap140225.html
[star cluster]:http://asterisk.apod.com/viewtopic.php?f=24&t=18009
[aurora]:https://spaceplace.nasa.gov/aurora/
[fanciful fable]:https://en.wikipedia.org/wiki/Tall_tale
[featured, digitally-composed, image mosaic]:https://www.facebook.com/Icelandic.Photos/photos/pb.1859684057503918.-2207520000.1458064624./2130278890444432/
