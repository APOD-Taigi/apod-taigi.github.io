---
title: 心形 ê 蝶仔鬚星系
date: 2024-02-07
publishdate: 2024-02-07T11:45:00+0800
tags: [蝶仔鬚星系, NGC 4038, NGC 4039, 交互作用星系, 星系合併]
hero: https://apod.nasa.gov/apod/image/2402/Antennae_Biggs_960.jpg
summary: 這 2 个星系敢真正咧互相吸引？ 是真--ê 啦！
categories: [podcast]
vocals: [阿錕]
---

{{% apod %}}

- 原始文章：[The Heart Shaped Antennae Galaxies](https://apod.nasa.gov/apod/ap240207.html)
- 影像來源 kah 版權：[Kent E. Biggs](https://www.kentbiggs.com/about.htm)
- 開放科學：[Browse 3,300+ codes in the Astrophysics Source Code Library](https://ascl.net/code/all)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cltkcfmyj0u7h01xh6o5sg34r" >}}

## [漢羅] 心形 ê 蝶仔鬚星系
這 2 个星系敢真正咧互相吸引？
是真--ê 啦！
In 是 [重力相吸][gravitationally]，才會造成這馬你看著 ê 這个足有名 ê [大型][enormous] 心形 [外觀][iconic heart]。
[相片][Pictured] 內底是一組叫做 [蝶仔鬚星系][Antennae Galaxies] ê 星系對，編號是 [NGC 4038][NGC 4038] kah NGC 4039。
因為 in kah 咱 才 6000 萬 [光年][light years] 遠爾爾，以 [星際尺度 ê 標準][intergalactic standards] 來看，算是足近--ê。
In 是夜空中 科學家足愛研究 ê [交互作用星系][interacting galaxies]。
In 之間產生 [足強 ê 吸引作用][strong attraction]，是差不多 ùi 10 億年前開始--ê，彼馬 in 2 个是相閃身撇過。
雖罔講這 2 个 [星系][galaxies] 之間有交互作用，毋過 in 內底 ê [恆星][stars] 煞無啥會相挵。
內底會有新形成 ê 恆星，主要是 因為星際氣體相碰。
比論講，ùi 這對 舞伴 兩爿伸出來 ê [長長 ê 蝶仔鬚][long antennae] 頂懸，就有一寡新形成 ê 恆星。
這个時陣 [星系合併][galaxy merger] 已經完成矣，這差不多是 [10 億年前][billion years from now]，幾若 10 億粒恆星嘛可能已經形成矣。

## [POJ] Sim-hêng ê Ia̍h-á-chhiu Seng-hē
Chit 2 ê seng-hē kám chin-chiàⁿ leh hō͘-siong khip-ín?
Sī chin--ê lah!
In sī tiōng-le̍k sio khip, chiah-ē chō-sêng chit-má lí khòaⁿ--tio̍h ê chit-ê chiok ū-miâ ê tōa-hêng sim-hêng gōa-koan.
Siòng-phìⁿ lāi-té sī chi̍t cho͘ kiò-chò Ia̍h-á-chhiu Seng-hē ê seng-hē-tùi, pian-hō sī NGC 4038 kah NGC 4039.
In-ūi in kah lán chiah 6000 bān kng-nî hn̄g niā-niā, í seng-chè chhioh-tō͘ ê piau-chún lâi-khòaⁿ, sǹg-sī chiok kīn--ê.
In sī iā-khong tiong kho-ha̍k-ka chiok ài gián-kiù ê kau-hō͘-chok-iōng seng-hē.
In chi-kan sán-seng chiok kiông ê khip-ín chok-iōng, sī chha-put-to ùi 10 ek nî-chêng khai-sí--ê, hit-má in 2 ê sī sio-siám-sin phiat kòe.
Sui-bóng kóng chit 2 ê seng-hē chi-kan ū kau-hō͘-chok-iōng, m̄-koh in lāi-té ê hêng-chheⁿ soah bô-siáⁿ ē sio-lòng.
Lāi-té ē ū sin hêng-sêng ê hêng-chheⁿ, chú-iàu sī in-ūi seng-chè khì-thé sio-pōng.
Pí-lūn-kóng, ùi chit tùi bú-phōaⁿ nn̄g-pêng chhun--chhut-lâi ê tn̂g-tn̂g ê Ia̍h-á-chhiu téng-koân, to̍h ū chi̍t-kóa sin hêng-sêng ê hêng-chheⁿ.
Chit-ê sî-chūn seng-hē ha̍p-pèng í-keng oân-sêng--ah, che chha-put-to sī 10 ek nî-chêng, kúi-nā 10 ek lia̍p hêng-chheⁿ mā khó-lêng í-keng hêng-sêng--ah.

## [KIP] Sim-hîng ê Ia̍h-á-tshiu Sing-hē
Tsit 2 ê sing-hē kám tsin-tsiànn leh hōo-siong khip-ín?
Sī tsin--ê lah!
In sī tiōng-li̍k sio khip, tsiah-ē tsō-sîng tsit-má lí khuànn--tio̍h ê tsit-ê tsiok ū-miâ ê tuā-hîng sim-hîng guā-kuan.
Siòng-phìnn lāi-té sī tsi̍t tsoo kiò-tsò Ia̍h-á-tshiu Sing-hē ê sing-hē-tuì, pian-hō sī NGC 4038 kah NGC 4039.
In-uī in kah lán tsiah 6000 bān kng-nî hn̄g niā-niā, í sing-tsè tshioh-tōo ê piau-tsún lâi-khuànn, sǹg-sī tsiok kīn--ê.
In sī iā-khong tiong kho-ha̍k-ka tsiok ài gián-kiù ê kau-hōo-tsok-iōng sing-hē.
In tsi-kan sán-sing tsiok kiông ê khip-ín tsok-iōng, sī tsha-put-to uì 10 ik nî-tsîng khai-sí--ê, hit-má in 2 ê sī sio-siám-sin phiat kuè.
Sui-bóng kóng tsit 2 ê sing-hē tsi-kan ū kau-hōo-tsok-iōng, m̄-koh in lāi-té ê hîng-tshenn suah bô-siánn ē sio-lòng.
Lāi-té ē ū sin hîng-sîng ê hîng-tshenn, tsú-iàu sī in-uī sing-tsè khì-thé sio-pōng.
Pí-lūn-kóng, uì tsit tuì bú-phuānn nn̄g-pîng tshun--tshut-lâi ê tn̂g-tn̂g ê Ia̍h-á-tshiu tíng-kuân, to̍h ū tsi̍t-kuá sin hîng-sîng ê hîng-tshenn.
Tsit-ê sî-tsūn sing-hē ha̍p-pìng í-king uân-sîng--ah, tse tsha-put-to sī 10 ik nî-tsîng, kuí-nā 10 ik lia̍p hîng-tshenn mā khó-lîng í-king hîng-sîng--ah.

## [English] The Heart Shaped Antennae Galaxies
Are these two galaxies really attracted to each other?
Yes, [gravitationally][gravitationally], and the result appears as an [enormous][enormous] [iconic heart][iconic heart] -- at least for now.
[Pictured][Pictured] is the pair of galaxies cataloged as [NGC 4038][NGC 4038] and NGC 4039,known as the [Antennae Galaxies][Antennae Galaxies].
Because they are only 60 million [light years][light years] away, close by [intergalactic standards][intergalactic standards], the pair is one of the best studied [interacting galaxies][interacting galaxies] on the night sky.
Their [strong attraction][strong attraction] began about a billion years ago when they passed unusually close to each other.
As the two [galaxies][galaxies] interact, their [stars][stars] rarely collide, but new stars are formed when their interstellar gases crash together.
Some new stars have already formed, for example, in the [long antennae][long antennae] seen extending out from the sides of the dancing duo.
By the time the [galaxy merger][galaxy merger] is complete, likely over a [billion years from now][billion years from now], billions of new stars may have formed.

## 詞彙學習（漢羅/POJ/KIP/華語/English）
- 【蝶仔鬚星系】Ia̍h-á-chhiu Seng-hē/Ia̍h-á-tshiu Sing-hē/觸鬚星系/Antennae Galaxies
- 【NGC 4038】NGC sù-khòng-sam-pat/NGC sù-khòng-sam-pat/NGC 4038/NGC 4038
- 【NGC 4039】NGC sù-khòng-sam-kiú/NGC sù-khòng-sam-kiú/NGC 4039/NGC 4039
- 【交互作用星系】kāu-hō͘-chok-iōng seng-hē/kāu-hōo-tsok-iōng sing-hē/交互作用星系/interacting galaxies
- 【星系合併】seng-hē ha̍p-pèng/sing-hē ha̍p-pìng/星系合併/galaxy merger

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[gravitationally]:https://en.wikipedia.org/wiki/Gravity
[enormous]:https://apod.nasa.gov/apod/ap220214.html
[iconic heart]:https://en.wikipedia.org/wiki/Heart_symbol
[Pictured]:https://www.kentbiggs.com/images/galaxies/N4038.htm
[NGC 4038]:https://apod.nasa.gov/apod/ap180523.html
[Antennae Galaxies]:https://apod.nasa.gov/apod/ap220331.html
[light years]:https://spaceplace.nasa.gov/light-year/
[intergalactic standards]:https://apod.nasa.gov/apod/ap130408.html
[interacting galaxies]:https://apod.nasa.gov/apod/ap191120.html
[strong attraction]:https://www.boredpanda.com/blog/wp-content/uploads/2019/04/travelling-cuddling-stray-cats-istanbul-orin-fb12-png__700.jpg
[galaxies]:https://science.nasa.gov/universe/galaxies/
[stars]:https://esahubble.org/wordbank/star/
[long antennae]:https://en.wikipedia.org/wiki/Antenna_(biology)#/media/File:Rosalia_alpina_side.JPG
[galaxy merger]:http://astronomyonline.org/Cosmology/GalaxyMergers.asp
[billion years from now]:https://en.wikipedia.org/wiki/Timeline_of_the_far_future
