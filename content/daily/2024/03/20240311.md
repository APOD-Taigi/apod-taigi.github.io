---
title: 月圓 kah 藍色目屎
date: 2024-03-11
publishdate: 2024-03-11T11:45:00+0800
tags: [月圓, 藍色目屎, 赤道, 煙霧質, 散射, 反射, 衛星, 地平線, 浮游生物, 生物光, 微生物, 捕食者, 海湧, 大氣]
hero: https://apod.nasa.gov/apod/image/2403/FullPlantonMoon_Horalek_1022.jpg
summary: 啥物物件 tī 暗時會發光？這幅夜景相片內底，有四常 ê 光 kah 無四常 ê 光。
categories: [podcast]
vocals: [阿錕]
---

{{% apod %}}

- 原始文章：[A Full Plankton Moon](https://apod.nasa.gov/apod/ap240311.html)
- 影像來源 kah 版權：[Petr Horálek](https://www.petrhoralek.com/#about-1) / [Institute of Physics in Opava](https://www.slu.cz/phys/en/)
- 天頂來 ê 禮物：[What picture did APOD feature on your birthday?](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clv5fs172011m01vv51dg5w1j" >}}

## [漢羅] 月圓 kah 藍色目屎
啥物物件 tī 暗暝會發光？
[這幅][featured] 夜景相片內底，有四常 ê 光 kah 無四常 ê 光。
四常 ê 光應該就是 [月光][the Moon]，是咱熟似 ê 天體。
因為觀測者是 tī [地球赤道][Earth's equator] 附近，所以月娘是 [直直沉落去][vertical descent]。
月娘沉落去了後，[地球大氣][Earth's atmosphere] 內底 ê [空氣][air] kah [煙霧質][aerosol] 會散射藍光，予 [反射日光 ê 衛星][Sun-reflecting satellite] tī 地平線附近看起來較紅。
[無四常 ê 光][unusual glow] 應該就是 [浮游生物][plankton] 發--出 ê 生物光，是咱較無熟似 ê 物件。
這寡 [微生物][microscopic creatures] 會發出藍光，應該是欲 [嚇驚][surprise] [捕食者][deter predators]。
像這个例，生物光主要是 綴 海湧咧泅 ê 浮游生物，tī 海岸去予拍散去，才會發光--ê。
這張相片是舊年 tī [Maldives][Maldives] ê [Soneva Fushi 島][Soneva Fushi Island] 翕--ê。

## [POJ] Goe̍h-îⁿ kah Nâ-sek Ba̍k-sái
Siáⁿ-mih mi̍h-kiāⁿ tī àm-mî ē hoat-kng?
Chit pak iā-kéng siòng-phìⁿ lāi-té, ū sù-siông ê kng kah bô sù-siông ê kng.
Sù-siông ê kng eng-kai tio̍h-sī goe̍h-kng, sī lán se̍k-sāi ê thian-thé.
In-ūi koan-chhek-chiá sī tī Tē-kiû chhek-tō hù-kīn, só͘-í goe̍h-niû sī ti̍t-ti̍t tîm--lo̍h-khì.
Goe̍h-niû tîm--lo̍h-khì liáu-āu, Tē-kiû tāi-khì lāi-té ê khong-khì kah ian-bū-chit ē sàn-siā nâ-kng, hō͘ hoán-siā ji̍t-kng ê ūi-chheⁿ tī tē-pêng-sòaⁿ hù-kīn khòaⁿ--khí-lâi khah âng.
Bô sù-siông ê kng eng-kai tio̍h-sī phû-iû seng-bu̍t hoat--chhut ê seng-bu̍t-kng, sī lán khah bô se̍k-sāi ê mi̍h-kiāⁿ.
Chit kóa bî-seng-bu̍t ē hoat-chhut nâ-kng, eng-kai sī beh heh-kiaⁿ pó͘-si̍t-chiá.
Chhiūⁿ chit-ê lē, seng-bu̍t-kng chú-iàu sī tòe hái-éng leh siû ê phû-iû seng-bu̍t, tī hái-hōaⁿ khì hō͘ phah-sòaⁿ khì, chiah-ē hoat-kng--ê.
Chit-tiuⁿ siòng-phìⁿ sī kū-nî tī Maldives ê Soneva Fushi tó hip--ê.

## [KIP] Gue̍h-înn kah Nâ-sik Ba̍k-sái
Siánn-mih mi̍h-kiānn tī àm-mî ē huat-kng?
Tsit pak iā-kíng siòng-phìnn lāi-té, ū sù-siông ê kng kah bô sù-siông ê kng.
Sù-siông ê kng ing-kai tio̍h-sī gue̍h-kng, sī lán si̍k-sāi ê thian-thé.
In-uī kuan-tshik-tsiá sī tī Tē-kiû tshik-tō hù-kīn, sóo-í gue̍h-niû sī ti̍t-ti̍t tîm--lo̍h-khì.
Gue̍h-niû tîm--lo̍h-khì liáu-āu, Tē-kiû tāi-khì lāi-té ê khong-khì kah ian-bū-tsit ē sàn-siā nâ-kng, hōo huán-siā ji̍t-kng ê uī-tshenn tī tē-pîng-suànn hù-kīn khuànn--khí-lâi khah âng.
Bô sù-siông ê kng ing-kai tio̍h-sī phû-iû sing-bu̍t huat--tshut ê sing-bu̍t-kng, sī lán khah bô si̍k-sāi ê mi̍h-kiānn.
Tsit kuá bî-sing-bu̍t ē huat-tshut nâ-kng, ing-kai sī beh heh-kiann póo-si̍t-tsiá.
Tshiūnn tsit-ê lē, sing-bu̍t-kng tsú-iàu sī tuè hái-íng leh siû ê phû-iû sing-bu̍t, tī hái-huānn khì hōo phah-suànn khì, tsiah-ē huat-kng--ê.
Tsit-tiunn siòng-phìnn sī kū-nî tī Maldives ê Soneva Fushi tó hip--ê.

## [English] A Full Plankton Moon
What glows in the night?
This night [featured][featured] a combination of usual and unusual glows.
Perhaps the most usual glow was from [the Moon][the Moon], a potentially familiar object.
The full Moon's nearly [vertical descent][vertical descent] results from the observer being near [Earth's equator][Earth's equator].
As the Moon sets, [air][air] and [aerosol][aerosol]s in [Earth's atmosphere][Earth's atmosphere] preferentially scatter out blue light, making the [Sun-reflecting satellite][Sun-reflecting satellite] appear reddish when near the horizon.
Perhaps the most [unusual glow][unusual glow] was from the bioluminescent [plankton][plankton], likely less familiar objects.
These [microscopic creatures][microscopic creatures] glow blue, it is thought, primarily to [surprise][surprise] and [deter predators][deter predators].
In this case, the glow was caused primarily by plankton-containing waves crashing onto the beach.
The image was taken on [Soneva Fushi Island][Soneva Fushi Island], [Maldives][Maldives] just over one year ago.

## 詞彙學習（漢羅/POJ/KIP/華語/English）
- 【月圓】goe̍h-îⁿ/gue̍h-înn/滿月/full moon
- 【藍色目屎】Nâ-sek Ba̍k-sái//藍色眼淚/Blue Tears (plankton)
- 【赤道】chhek-tō/tshek-tō/赤道/equator
- 【煙霧質】ian-bū-chit/ian-bū-tsit/氣溶膠/aerosol
- 【散射】sàn-siā/sàn-siā/散射/scatter
- 【反射】hoán-siā/huán-siā/反射/reflection
- 【衛星】ūi-chheⁿ/uī-tshenn/衛星/satellite
- 【地平線】tē-pêng-sòaⁿ/tē-pîng-suànn/地平線/horizon
- 【浮游生物】phû-iû seng-bu̍t/phû-iû sing-bu̍t/浮游生物/plankton
- 【生物光】seng-bu̍t-kng/sing-bu̍t-kng/生物光/bioluminescent
- 【微生物】bî-seng-bu̍t/bî-sing-bu̍t/微生物/microscopic creatures
- 【捕食者】pò͘-si̍t-chiá/pòo-si̍t-tsiá/捕食者/predators
- 【海湧】hái-éng/hái-íng/海浪/waves
- 【大氣】tāi-khì/tāi-khì/大氣/atmosphere

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[featured]:https://www.petrhoralek.com/?p=23460
[the Moon]:https://apod.nasa.gov/apod/ap220612.html
[vertical descent]:https://www.timeanddate.com/astronomy/moon/upside-down.html
[Earth's equator]:https://www.timeanddate.com/geography/equator.html
[air]:https://spaceplace.nasa.gov/blue-sky/
[aerosol]:https://en.wikipedia.org/wiki/Aerosol
[Earth's atmosphere]:https://climate.nasa.gov/news/2919/earths-atmosphere-a-multi-layered-cake/
[Sun-reflecting satellite]:https://apod.nasa.gov/apod/ap220515.html
[unusual glow]:https://apod.nasa.gov/apod/ap170418.html
[plankton]:https://apod.nasa.gov/apod/ap230529.html
[microscopic creatures]:https://en.wikipedia.org/wiki/Plankton#/media/File:Marine_microplankton.jpg
[surprise]:https://assets-global.website-files.com/6323a9e201619b7ff6df9568/635aeda78b9def627cb87ff2_How%20to%20Handle%20a%20Frightened%20Dog.jpg
[deter predators]:https://www.earth.com/news/marine-plankton-glow-predators/
[Soneva Fushi Island]:https://youtu.be/xtK4gKNJXpA?t=18
[Maldives]:https://en.wikipedia.org/wiki/Maldives
