---
title: 冰島天頂 ê 極光龍
date: 2024-01-14
publishdate: 2024-01-14T11:45:00+0800
tags: [極光, 紮電粒子, 日冕, 太陽風, 磁場, 磁層, 大氣, 太陽極大期, 日珥, 太陽絲, 太陽烏子, 太陽活跳區, 行星間]
hero: https://apod.nasa.gov/apod/image/2401/DragonAurora_Zhang_960.jpg
summary: 雖罔講這个世界無真正會飛 ê 龍，毋過 tī 2019 年 ê 冰島天頂，捌出現 看起來敢若是龍 ê 極光。
categories: [podcast]
vocals: [阿錕]
---

{{% apod %}}

- 原始文章：[Dragon Aurora over Iceland](https://apod.nasa.gov/apod/ap240114.html)
- 影像來源 kah 版權：[Jingyi Zhang](mailto:jingyi.tia.zhang@gmail.com) & Wang Zheng
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clsurprl500px01w49xdr89le" >}}

## [漢羅] 冰島天頂 ê 極光龍
你敢捌 tī 天頂看過龍？
雖罔講這个世界無真正會飛 ê [龍][dragons]，毋過 tī [2019 年][in 2019] ê 冰島天頂，捌出現 看起來敢若是龍 ê 極光。
[極光][aurora] 是按怎來--ê？
極光是太陽 kā 紮電粒子 ùi [日冕][Sun's corona] ê [空縫][hole] 擲入去 [太陽風][solar wind] 內底，綴太陽風來到無穩定 ê [行星間磁場][interplanetary magnetic field]，落尾來到 [地球 ê 磁層][Earth's magnetosphere]。
這寡粒子有一部份去挵著地球大氣，[激發原子][excited atoms] 了後輻射出來 ê 光，就是極光。
這个特殊形態 ê 極光是遮爾 [迷人][enthralling]，連攝影師 in 老母嘛走出來看，結果就去予翕入去，變做前景 ê 一部份。
時間愈倚近 2025 年 ê [太陽極大期][solar maximum]，咱 ê [活跳太陽][active Sun] 就會繼續出現比平常時閣較大量 ê [日珥][prominences]、[太陽絲][filaments]、[太陽烏子][sunspots]、kah [較大區 ê 太陽活跳區][large active regions]。

## [POJ] Peng-tó thiⁿ-téng ê Ke̍k-kng-lêng
Lí kám bat tī thiⁿ-téng khòaⁿ-kòe lêng?
Sui-bóng kóng chit ê sè-kài bô chin-chiàⁿ ē poe ê lêng, m̄-koh tī 2019 nî ê Peng-tó thiⁿ-téng, bat chhut-hiān khòaⁿ--khí-lâi káⁿ-ná-sī lêng ê ke̍k-kng.
Ke̍k-kng sī-án-nóa lâi--ê?
Ke̍k-kng sī thài-iông kā chah-tiān lia̍p-chú ùi ji̍t-bián ê khang-phāng tàn ji̍p-khì thài-iông-hong lāi-té, tòe thài-iông-hong lâi-kàu bô ún-tēng ê kiâⁿ-chheⁿ-kan chû-tiûⁿ, lo̍h-bóe lâi-kàu Tē-kiû ê chû-chân.
Chit kóa lia̍p-chú ū chi̍t-pō͘-hūn khì lòng-tio̍h Tē-kiû tāi-khì, kek-hoat goân-chú liáu-āu hok-siā chhut-lâi ê kng, to̍h-sī ke̍k-kng.
Chit-ê te̍k-sû hêng-thài ê ke̍k-kng sī chiah-nī bê-lâng, liân liap-iáⁿ-su in lāu-bú mā cháu chhut-lâi khòaⁿ, kiat-kó to̍h khì hō͘ hip ji̍p-khì, piàn-chò chiân-kéng ê chi̍t-pō͘-hūn.
Sî-kan jú óa-kīn 2025 nî ê Thài-iông ke̍k-tōa-kî, lán ê oa̍h-thiàu thài-iông to̍h ē kè-sio̍k chhut-hiān pí pêng-siông-sî koh-khah tāi-liōng ê ji̍t-ní, thài-iông-si, thài-iông o͘-chú, kah khah tōa-khu ê thài-iông oa̍h-thiàu-khu.

## [KIP] Ping-tó thinn-tíng ê Ki̍k-kng-lîng
Lí kám bat tī thinn-tíng khuànn-kuè lîng?
Sui-bóng kóng tsit ê sè-kài bô tsin-tsiànn ē pue ê lîng, m̄-koh tī 2019 nî ê Ping-tó thinn-tíng, bat tshut-hiān khuànn--khí-lâi kánn-ná-sī lîng ê ki̍k-kng.
Ki̍k-kng sī-án-nuá lâi--ê?
Ki̍k-kng sī thài-iông kā tsah-tiān lia̍p-tsú uì ji̍t-bián ê khang-phāng tàn ji̍p-khì thài-iông-hong lāi-té, tuè thài-iông-hong lâi-kàu bô ún-tīng ê kiânn-tshenn-kan tsû-tiûnn, lo̍h-bué lâi-kàu Tē-kiû ê tsû-tsân.
Tsit kuá lia̍p-tsú ū tsi̍t-pōo-hūn khì lòng-tio̍h Tē-kiû tāi-khì, kik-huat guân-tsú liáu-āu hok-siā tshut-lâi ê kng, to̍h-sī ki̍k-kng.
Tsit-ê ti̍k-sû hîng-thài ê ki̍k-kng sī tsiah-nī bê-lâng, liân liap-iánn-su in lāu-bú mā tsáu tshut-lâi khuànn, kiat-kó to̍h khì hōo hip ji̍p-khì, piàn-tsò tsiân-kíng ê tsi̍t-pōo-hūn.
Sî-kan jú uá-kīn 2025 nî ê Thài-iông ki̍k-tuā-kî, lán ê ua̍h-thiàu thài-iông to̍h ē kè-sio̍k tshut-hiān pí pîng-siông-sî koh-khah tāi-liōng ê ji̍t-ní, thài-iông-si, thài-iông oo-tsú, kah khah tuā-khu ê thài-iông ua̍h-thiàu-khu.

## [English] Dragon Aurora over Iceland
Have you ever seen a dragon in the sky?
Although real flying [dragons][dragons] don't exist, a huge dragon-shaped aurora developed in the sky over Iceland [in 2019][in 2019].
The [aurora][aurora] was caused by a [hole][hole] in the [Sun's corona][Sun's corona] that expelled charged particles into a [solar wind][solar wind] that followed a changing [interplanetary magnetic field][interplanetary magnetic field] to [Earth's magnetosphere][Earth's magnetosphere].
As some of those particles then struck [Earth's atmosphere][Earth's atmosphere], they [excited atoms][excited atoms] which subsequently emitted light: aurora.
This iconic display was so [enthralling][enthralling] that the photographer's mother ran out to see it and was captured in the foreground.
Our [active Sun][active Sun] continues to show an unusually high number of [prominences][prominences], [filaments][filaments], [sunspots][sunspots], and [large active regions][large active regions] as [solar maximum][solar maximum] approaches in 2025.

## 詞彙學習（漢羅/POJ/KIP/華語/English）
- 【極光】ke̍k-kng/ki̍k-kng/極光/aurora
- 【紮電粒子】chah-tiān lia̍p-chú/tsah-tiān lia̍p-tsú/帶電粒子/charged particle
- 【日冕】ji̍t-bián/ji̍t-bián/日冕/solar corona
- 【太陽風】thài-iông-hong/thài-iông-hong/太陽風/solar wind
- 【磁場】chû-tiûⁿ/tsû-tiûnn/磁場/magnetic field
- 【磁層】chû-chân/tsû-tsân/磁層/magnetosphere
- 【大氣】tāi-khì/tāi-khì/大氣/atmosphere
- 【太陽極大期】thài-iông ke̍k-tōa-kî/thài-iông ki̍k-tuā-kî/太陽極大期/solar maximum
- 【日珥】ji̍t-ní/ji̍t-ní/日珥/solar prominences
- 【太陽絲】thài-iông-si/thài-iông-si/絲狀結構/filaments
- 【太陽烏子】thài-iông o͘-chú/thài-iông oo-tsú/太陽黑子/sunspots
- 【太陽活跳區】thài-iông oa̍h-thiàu-khu/thài-iông ua̍h-thiàu-khu/太陽活躍區/active region
- 【行星間】kiâⁿ-chheⁿ-kan/kiânn-tshenn-kan/行星間/interplanetary

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[dragons]:https://en.wikipedia.org/wiki/Dragon
[in 2019]:http://spaceweather.com/archive.php?view=1&day=06&month=02&year=2019
[aurora]:https://spaceplace.nasa.gov/aurora/
[hole]:https://apod.nasa.gov/apod/ap100828.html
[Sun's corona]:https://apod.nasa.gov/apod/ap170920.html
[solar wind]:https://apod.nasa.gov/apod/ap000318.html
[interplanetary magnetic field]:http://www.spaceweather.com/glossary/imf.html
[Earth's magnetosphere]:https://science.nasa.gov/heliophysics/focus-areas/magnetosphere-ionosphere/
[Earth's atmosphere]:https://espo.nasa.gov/sites/default/files/images/Atmosphere36small.jpg
[excited atoms]:https://imagine.gsfc.nasa.gov/science/toolbox/atom.html
[enthralling]:https://c1.staticflickr.com/3/2505/4139267083_915e393dbb.jpg
[active Sun]:https://www.swpc.noaa.gov/products/solar-cycle-progression
[prominences]:https://apod.nasa.gov/apod/ap220216.html
[filaments]:https://apod.nasa.gov/apod/ap220913.html
[sunspots]:https://spaceplace.nasa.gov/solar-activity/en/
[large active regions]:https://apod.nasa.gov/apod/ap141022.html
[solar maximum]:https://en.wikipedia.org/wiki/Solar_maximum
