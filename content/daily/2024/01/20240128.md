---
title: 冥王星 ê 誠實色水
date: 2024-01-28
publishdate: 2024-01-28T11:45:00+0800
tags: [冥王星, 新視野號機器人太空船, 窒素冰, 甲烷, 紫外光, 解析度, 矮行星]
hero: https://apod.nasa.gov/apod/image/2401/PlutoTrueColor_NewHorizons_960.jpg
summary: 冥王星是啥物色--ê？毋閣，敢真正是按呢？科學家開一寡時間才揣著答案。
---

{{% apod %}}

- 原始文章：[Pluto in True Color](https://apod.nasa.gov/apod/ap240128.html)
- 影像來源：[NASA](https://www.nasa.gov/), [JHU APL](https://www.jhuapl.edu/), [SwRI](https://www.swri.org/); 資料處理: [Alex Parker](http://www.alexharrisonparker.com/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 冥王星 ê 誠實色水
冥王星是啥物色--ê？
敢真正是按呢？
科學家開一寡時間才揣著答案。
就算 [新視野號][New Horizons 1] 機器人太空船 tī 2015 年 ê 時陣 [飛過 冥王星][sped past Pluto] ，kā 冥王星 ê 影像攏 [送轉來][images sent back]，毋閣欲處理這寡 [多光譜][multi-spectral] 資料，tùi [人類目睭][human eye] 來講，猶是一項無簡單 ê 代誌。
[新視野號][New Horizons 2] 太空船提著 原始資料 3 年以後，公佈 in 處理了後 ê 結果，就 tī [遮][featured here]。
這是目前為止，[冥王星][Pluto] 上懸解析度 ê 誠實色水影像。
咱會當看著影像內底 色較淺、心臟形 ê 部份，叫做 [Tombaugh 區][Tombaugh Regio]。
西半球是充滿 [窒素][nitrogen] 冰、意外足平 ê [Sputnik 高原][Sputnik Planitia]。
新視野號揣著這粒 矮行星 ê 時陣，發現伊幾若區 ê [色水無啥齊][perceptibly different hues]，這是因為伊有 [足複雜 ê 表面][surprisingly complex surface]。
毋閣總體來講，冥王星 [主要是咖啡色--ê][mostly brown]。
一部份較暗 ê 色，主要是太陽 ê [紫外光][ultraviolet light] kā 冥王星表面 ê 少量 [甲烷][methane] 激發，才會按呢。

## [POJ] Bêng-ông-chheⁿ ê chiâⁿ-si̍t sek-chúi
Bêng-ông-chheⁿ sī siáⁿ-mih sek--ê?
Kám chin-chiàⁿ-sī án-ne?
Kho-ha̍k-ka khai chi̍t-kóa sî-kan chiah chhōe-tio̍h tap-àn.
Tō-sǹg Sin-sī-iá-hō ke-khì-lâng thài-khong-chûn tī 2015 nî ê sî-chūn poe-kòe Bêng-ông-chheⁿ, kā Bêng-ông-chheⁿ ê iáⁿ-siōng lóng sàng--tńg-lâi, m̄-koh beh chhú-lí chit kóa to kng-phó͘ chu-liāu, tùi jîn-lūi ba̍k-chiu lâi-kóng, iáu-sī chi̍t-hāng bô kán-tan ê tāi-chì.
Sin-sī-iá-hō thài-khong-chûn the̍h-tio̍h goân-sí chu-liāu 3 nî í-āu, kong-pò͘ in chhú-lí liáu-āu ê kiat-kó, to̍h tī chiah.
Che-sī bo̍k-chêng ûi-chí, Bêng-ông-chheⁿ siōng koân kái-sek-tō͘ ê chiâⁿ-si̍t sek-chúi iáⁿ-siōng.
Lán ē-tàng khòaⁿ-tio̍h iáⁿ-siōng lāi-té sek khah chhián, sim-chōng hêng ê pō͘-hūn, kiò-chò Tombaugh khu.
Sai pòaⁿ kiû sī chhiong-boán chit-sò͘-peng, í-gōa chiok pêⁿ ê Sputnik ko-goân.
Sin-sī-iá-hō chhōe-tio̍h chit lia̍p é-kiâⁿ-chheⁿ ê sî-chūn, hoat-hiān i kúi-lō khu ê sek-chúi bô-siáⁿ chê, che-sī in-ūi i ū chiok ho̍k-cha̍p ê piáu-bīn.
M̄-koh chóng-thé lâi-kóng, Bêng-ông-chheⁿ chú-iàu sī ka-pi-sek--ê.
Chi̍t-pō͘-hūn khah àm ê sek, chú-iàu sī Thài-iông ê chí-gōa-kng kā Bêng-ông-chheⁿ piáu-bīn ê chió-liōng kah-oân kek-hoat, chiah-ē án-ne.

## [KIP] Bîng-ông-tshenn ê tsiânn-si̍t sik-tsuí
Bîng-ông-tshenn sī siánn-mih sik--ê?
Kám tsin-tsiànn-sī án-ne?
Kho-ha̍k-ka khai tsi̍t-kuá sî-kan tsiah tshuē-tio̍h tap-àn.
Tō-sǹg Sin-sī-iá-hō ke-khì-lâng thài-khong-tsûn tī 2015 nî ê sî-tsūn pue-kuè Bîng-ông-tshenn, kā Bîng-ông-tshenn ê iánn-siōng lóng sàng--tńg-lâi, m̄-koh beh tshú-lí tsit kuá to kng-phóo tsu-liāu, tuì jîn-luī ba̍k-tsiu lâi-kóng, iáu-sī tsi̍t-hāng bô kán-tan ê tāi-tsì.
Sin-sī-iá-hō thài-khong-tsûn the̍h-tio̍h guân-sí tsu-liāu 3 nî í-āu, kong-pòo in tshú-lí liáu-āu ê kiat-kó, to̍h tī tsiah.
Tse-sī bo̍k-tsîng uî-tsí, Bîng-ông-tshenn siōng kuân kái-sik-tōo ê tsiânn-si̍t sik-tsuí iánn-siōng.
Lán ē-tàng khuànn-tio̍h iánn-siōng lāi-té sik khah tshián, sim-tsōng hîng ê pōo-hūn, kiò-tsò Tombaugh khu.
Sai puànn kiû sī tshiong-buán tsit-sòo-ping, í-guā tsiok pênn ê Sputnik ko-guân.
Sin-sī-iá-hō tshuē-tio̍h tsit lia̍p é-kiânn-tshenn ê sî-tsūn, huat-hiān i kuí-lō khu ê sik-tsuí bô-siánn tsê, tse-sī in-uī i ū tsiok ho̍k-tsa̍p ê piáu-bīn.
M̄-koh tsóng-thé lâi-kóng, Bîng-ông-tshenn tsú-iàu sī ka-pi-sik--ê.
Tsi̍t-pōo-hūn khah àm ê sik, tsú-iàu sī Thài-iông ê tsí-guā-kng kā Bîng-ông-tshenn piáu-bīn ê tsió-liōng kah-uân kik-huat, tsiah-ē án-ne.

## [English] Pluto in True Color
What color is Pluto, really?
It took some effort to figure out.
Even given all of the [images sent back][images sent back] to Earth when the robotic [New Horizons][New Horizons 1] spacecraft [sped past Pluto][sped past Pluto] in 2015, processing these [multi-spectral][multi-spectral] frames to approximate what the [human eye][human eye] would see was challenging.
The result [featured here][featured here], released three years after the raw data was acquired by [New Horizons][New Horizons 2], is the highest resolution true color image of [Pluto][Pluto] ever taken.
Visible in the image is the light-colored, heart-shaped, [Tombaugh Regio][Tombaugh Regio], with the unexpectedly smooth [Sputnik Planitia][Sputnik Planitia], made of frozen [nitrogen][nitrogen], filling its western lobe.
New Horizons found the dwarf planet to have a [surprisingly complex surface][surprisingly complex surface] composed of many regions having [perceptibly different hues][perceptibly different hues].
In total, though, Pluto is [mostly brown][mostly brown], with much of its muted color originating from small amounts of surface [methane][methane] energized by [ultraviolet light][ultraviolet light] from the Sun.

## 詞彙學習（漢羅/POJ/KIP/華語/English）
- 【冥王星】Bêng-ông-chheⁿ/Bîng-ông-tshenn/冥王星/Pluto
- 【新視野號機器人太空船】Sin-sī-iá-hō ke-khì-lâng thài-khong-chûn/Sin-sī-iá-hō ke-khì-lâng thài-khong-tsûn/新視野號機器人太空船/the robotic New Horizons spacecraft
- 【窒素冰】chit-sò͘-peng/tsit-sòo-ping/氮冰/frozen nitrogen
- 【甲烷】kah-oân/kah-uân/甲烷/methane
- 【紫外光】chí-gōa-kng/tsí-guā-kng/紫外光/ultraviolet light
- 【解析度】kái-sek-tō͘/kái-sik-tōo/解析度/resolution
- 【矮行星】é-kiâⁿ-chheⁿ/é-kiânn-tshenn/矮行星/dwarf planet

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[images sent back]:https://apod.nasa.gov/apod/ap150831.html
[New Horizons 1]:https://science.nasa.gov/mission/new-horizons/
[sped past Pluto]:https://apod.nasa.gov/apod/ap170731.html
[multi-spectral]:https://en.wikipedia.org/wiki/Ralph_(New_Horizons)
[human eye]:https://micro.magnet.fsu.edu/primer/java/humanvision/accommodation/index.html
[featured here]:http://pluto.jhuapl.edu/Galleries/Featured-Images/image.php?page=1&gallery_id=2&image_id=543
[New Horizons 2]:http://pluto.jhuapl.edu/Mission/Spacecraft.php#Systems-and-Components
[Pluto]:https://science.nasa.gov/dwarf-planets/pluto/
[Tombaugh Regio]:https://en.wikipedia.org/wiki/Tombaugh_Regio
[Sputnik Planitia]:https://apod.nasa.gov/apod/ap161122.html
[nitrogen]:https://periodic.lanl.gov/7.shtml
[surprisingly complex surface]:https://apod.nasa.gov/apod/ap150914.html
[perceptibly different hues]:https://www.reddit.com/media?url=https%3A%2F%2Fi.redd.it%2Fxvdk3cwfp1171.jpg
[mostly brown]:https://apod.nasa.gov/apod/ap060903.html
[methane]:https://www.nasa.gov/solar-system/first-you-see-it-then-you-dont-scientists-closer-to-explaining-mars-methane-mystery/
[ultraviolet light]:https://science.nasa.gov/ems/10_ultravioletwaves
