---
title: 遙遠世界看著 ê 地球 kah 月娘
date: 2024-01-24
publishdate: 2024-01-24T11:45:00+0800
tags: [free2share, Artemis 任務, 獵戶座機器人太空船, 太空艙, SLIM 機器人太空船, 探測車, 直徑]
hero: https://apod.nasa.gov/apod/image/2401/EarthMoon_Artemis1Saunders_960.jpg
summary: Ùi 遙遠世界看著 ê 地球 kah 月娘會是啥款？
categories: [podcast]
vocals: [阿錕]
---

{{% apod %}}

- 原始文章：[Earth and Moon from Beyond](https://apod.nasa.gov/apod/ap240124.html)
- 影像來源：[NASA](https://www.nasa.gov/), [Artemis I](https://www.nasa.gov/mission/artemis-i/); 資料處理：[Andy Saunders](https://www.instagram.com/andysaunders_1/)
- 探索你 ê 宇宙：[Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clt7lrn3j0xs701waeuum95vq" >}}

## [漢羅] 遙遠世界看著 ê 地球 kah 月娘
Ùi 遙遠世界看著 ê 地球 kah 月娘會是啥款？
雖罔講 in [定定][frequently] [做伙][together] [翕][photographed]，毋閣這兩个逐家熟似 ê 組合 tī 這張相片 是 ùi 無仝角度翕--ê。
這張是 2022 年底 [NASA][NASA] [Artemis 1 號][Artemis I] 任務 ê [獵戶座機器人太空船][Orion spacecraft] 踅 到 月球後壁 翕 [倒轉來][looked back] 地球這爿。
[地球][Earth] ê 直徑是 [月球][Moon] ê 4 倍，相片內底 ê 月娘 [較大粒][seemingly large size]，是因為太空艙 [較倚][being closer] 月球。
[Artemis 2 號][Artemis II] 是 NASA Artemis 系列計畫 ê 後一个任務，目前按算欲 tī 2025 年 kā 人類送到月球附近。
紲落來 ê [Artemis 3 號][Artemis III] 是按算欲 tī 2026 年底 kā 人類送到月球表面。
頂禮拜，日本 [JAXA][JAXA] ê [SLIM][SLIM] 機器人 [太空船][spacecraft] ùi [日本][Japan] 發射，[降落 tī 月球][landed on the Moon] 頂懸，閣囥 2 台會趒 ê 探測車 tī 遐。

## [POJ] Iâu-oán sè-kài khòaⁿ--tio̍h ê Tē-kiû kah Goe̍h-niû
Ùi iâu-oán sè-kài khòaⁿ--tio̍h ê Tē-kiû kah goe̍h-niû ē sī siáⁿ-khoán?
Sui-bóng kóng in tiāⁿ-tiāⁿ chò-hóe hip, m̄-koh chit nn̄g-ê ta̍k-ke se̍k-sāi ê cho͘-ha̍p tī chit-tiuⁿ siòng-phìⁿ sī ùi bô-kâng kak-tō͘ hip--ê.
Chit-tiuⁿ sī 2022 nî-té NASA Artemis 1 hō jīm-bū ê La̍h-hō͘-chō ke-khì-lâng thài-khong-chûn se̍h kàu Goe̍h-kiû āu-piah hip tò-tńg-lâi Tē-kiû chit-pêng.
Tē-kiû ê ti̍t-kèng sī Goe̍h-kiû-ê 4 pōe, siòng-phìⁿ lāi-té ê goe̍h-niû khah tōa lia̍p, sī in-ūi thài-khong-chhng khah óa Goe̍h-kiû.
Artemis 2 hō sī NASA Artemis hē-lia̍t kè-ōe ê āu chi̍t-ê jīm-bū, bo̍k-chêng àn-sǹg beh tī 2025 nî kā jîn-lūi sàng kàu Goe̍h-kiû hù-kīn.
Sòa-lo̍h-lâi ê Artemis 3 hō sī àn-sǹg beh tī 2026 nî-té kā jîn-lūi sàng kàu Goe̍h-kiû piáu-bīn.
Téng-lé-pài, Ji̍t-pún JAXA ê SLIM ke-khì-lâng thài-khong-chûn ùi Ji̍t-pún hoat-siā, kàng-lo̍h tī Goe̍h-kiû téng-koân, koh khǹg 2 tâi ē tiô ê thàm-chhek-chhia tī-hia.

## [KIP] Iâu-uán sè-kài khuànn--tio̍h ê Tē-kiû kah Gue̍h-niû
Uì iâu-uán sè-kài khuànn--tio̍h ê Tē-kiû kah gue̍h-niû ē sī siánn-khuán?
Sui-bóng kóng in tiānn-tiānn tsò-hué hip, m̄-koh tsit nn̄g-ê ta̍k-ke si̍k-sāi ê tsoo-ha̍p tī tsit-tiunn siòng-phìnn sī uì bô-kâng kak-tōo hip--ê.
Tsit-tiunn sī 2022 nî-té NASA Artemis 1 hō jīm-bū ê La̍h-hōo-tsō ke-khì-lâng thài-khong-tsûn se̍h kàu Gue̍h-kiû āu-piah hip tò-tńg-lâi Tē-kiû tsit-pîng.
Tē-kiû ê ti̍t-kìng sī Gue̍h-kiû-ê 4 puē, siòng-phìnn lāi-té ê gue̍h-niû khah tuā lia̍p, sī in-uī thài-khong-tshng khah uá Gue̍h-kiû.
Artemis 2 hō sī NASA Artemis hē-lia̍t kè-uē ê āu tsi̍t-ê jīm-bū, bo̍k-tsîng àn-sǹg beh tī 2025 nî kā jîn-luī sàng kàu Gue̍h-kiû hù-kīn.
Suà-lo̍h-lâi ê Artemis 3 hō sī àn-sǹg beh tī 2026 nî-té kā jîn-luī sàng kàu Gue̍h-kiû piáu-bīn.
Tíng-lé-pài, Ji̍t-pún JAXA ê SLIM ke-khì-lâng thài-khong-tsûn uì Ji̍t-pún huat-siā, kàng-lo̍h tī Gue̍h-kiû tíng-kuân, koh khǹg 2 tâi ē tiô ê thàm-tshik-tshia tī-hia.

## [English] Earth and Moon from Beyond
What do the Earth and Moon look like from beyond the Moon?
Although [frequently][frequently] [photographed][photographed] [together][together], the familiar duo was captured with this unusual perspective in late 2022 by the robotic [Orion spacecraft][Orion spacecraft] of [NASA][NASA]'s [Artemis I][Artemis I] mission as it looped around Earth's most massive satellite and [looked back][looked back] toward its home world.
Since our [Earth][Earth] is about four times the diameter of the [Moon][Moon], the satellite’s [seemingly large size][seemingly large size] was caused by the capsule [being closer][being closer] to the smaller body.
[Artemis II][Artemis II], the next launch in NASA’s Artemis series, is currently scheduled to take people around the Moon in 2025, while [Artemis III][Artemis III] is planned to return humans to [lunar surface][lunar surface] in late 2026.
Last week, [JAXA][JAXA]'s robotic [SLIM][SLIM] [spacecraft][spacecraft], launched from [Japan][Japan], [landed on the Moon][landed on the Moon] and released two hopping rovers.

## 詞彙學習

|漢羅|POJ|KIP|華語|English|
|-|-|-|-|-|
|Artemis 任務|Artemis jīm-bū|Artemis jīm-bū|Artemis 任務|Artemis mission|
|獵戶座機器人太空船|La̍h-hō͘-chō ke-khì-lâng thài-khong-chûn|La̍h-hō͘-chō ke-khì-lâng thài-khong-tsûn|獵戶座機器人太空船|robotic Orion spacecraft|
|太空艙|thài-khong-chhng|thài-khong-tshng|太空艙|capsule|
|SLIM 機器人太空船|SLIM ke-khì-lâng thài-khong-chûn|SLIM ke-khì-lâng thài-khong-tsûn|SLIM 機器人太空船|robotic SLIM spacecraft|
|探測車|thàm-chhek-chhia|thàm-tshik-tshia|探測車|rover|
|直徑|ti̍t-kèng|ti̍t-kìng|直徑|diameter|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[frequently]:https://apod.nasa.gov/apod/ap171204.html
[photographed]:https://apod.nasa.gov/apod/ap011015.html
[together]:https://apod.nasa.gov/apod/ap100901.html
[Orion spacecraft]:https://www.nasa.gov/humans-in-space/orion-spacecraft/
[NASA]:https://www.nasa.gov/
[Artemis I]:https://www.nasa.gov/mission/artemis-i/
[looked back]:https://apod.nasa.gov/apod/ap231130.html
[Earth]:https://science.nasa.gov/earth/facts/
[Moon]:https://science.nasa.gov/moon/
[seemingly large size]:https://www.rover.com/blog/wp-content/uploads/2017/05/pug-tilt.jpg
[being closer]:https://en.wikipedia.org/wiki/Forced_perspective
[Artemis II]:https://www.nasa.gov/mission/artemis-ii/
[Artemis III]:https://www.nasa.gov/mission/artemis-iii/
[lunar surface]:https://apod.nasa.gov/apod/ap031109.html
[JAXA]:https://global.jaxa.jp/
[SLIM]:https://global.jaxa.jp/countdown/slim_special_site.html
[spacecraft]:https://en.wikipedia.org/wiki/Smart_Lander_for_Investigating_Moon
[Japan]:https://en.wikipedia.org/wiki/Japan
[landed on the Moon]:https://global.jaxa.jp/press/2024/01/20240120-1_e.html
