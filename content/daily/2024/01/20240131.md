---
title: Tī kha-mé-lah 視野內底 咧 peh 升 ê 獵戶座
date: 2024-01-31
publishdate: 2024-01-31T11:45:00+0800
tags: [獵戶座, 捷克共和國, 獵戶座星雲, 火焰星雲, Barnard 環, 玫瑰星雲, 南河三, 參宿四, 參宿七, 畢宿五]
hero: https://apod.nasa.gov/apod/image/2401/OrionRisingB_Slipko_960_annotated.jpg
summary: 獵戶座 peh 起來 ê 時陣，tī kha-mé-lah 內底看起來會是按怎？
categories: [podcast]
vocals: [阿綠]
---

{{% apod %}}

- 原始文章：[Camera Orion Rising](https://apod.nasa.gov/apod/ap240131.html)
- 影像來源 kah [版權][copyright]：[Marcin Ślipko](https://www.instagram.com/marcinslipko_photo/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clvb5bcqw01cc01sqcstq0wik" >}}

## [漢羅] Tī kha-mé-lah 視野內底 咧 peh 升 ê 獵戶座
獵戶座 peh 起來 ê 時陣，tī kha-mé-lah 內底看起來會是按怎？
逐年這个時陣，咱會當 tī 日落了後 ê 東南方看著這个 [有名 ê 星座][famous constellation]。
[獵戶座上好認--ê][Orion's familiar star pattern]，就是伊皮帶頂懸彼 3 粒星。
Tī [地球][Earth] 大部份所在看著 ê [這 3 粒星，總是 ùi 側面][three-stars-in-a-row belt stars, rises] [peh 起來][sideways]。
這張夜空暗暝 ê 相片，有包括獵戶座 tī 內底，伊就 ùi [波蘭][Poland] kah [捷克共和國][Czech Republic] 交界 ê [Śnieżka][Śnieżka] [山][mountain] 後壁 peh 起來。
這張長時間感光 ê 相片內底 有足濟暗暗 ê 天體，包括 [獵戶座][Orion] kah [火焰][Flame] 星雲，這 2 个攏去予 [Barnard 環][Barnard's Loop] 包 tī 內底。
[這張][featured] 闊幅 [kha-mé-lah 組合影像][camera composite] 閣有翕著夜空中 幾若个標誌性 ê 天體，包括影像頂懸 ê 藍色 [昴宿星團][Pleiades] kah 獵戶座倒爿 ê 紅色 [玫瑰星雲][Rosette Nebula]。
視野內底 [有名 ê 恆星][Famous stars] 有，南河三、[參宿四][Betelgeuse]、[參宿七][Rigel] kah [畢宿五][Aldebaran]。
Tī 未來幾若個月內，獵戶座 會 tī [日落][sunset] 了後出現 tī 天頂愈來愈懸 ê 所在。

## [POJ] Tī kha-mé-lah sī-iá lāi-té leh peh-seng ê La̍h-hō͘-chō
La̍h-hō͘-chō peh-khí-lâi ê sî-chūn, tī kha-mé-lah lāi-té khòaⁿ--khí-lâi ē sī-án-chóaⁿ?
Ta̍k-nî chit-ê sî-chūn, lán ē-tàng tī ji̍t-lo̍h liáu-āu ê tang-lâm-hong khòaⁿ-tio̍h chit-ê ū-miâ ê seng-chō.
La̍h-hō͘-chō siōng-hó jīn--ê, tio̍h-sī i phôe-tòa téng-koân hit 3 lia̍p chheⁿ.
Tī Tē-kiû tōa-pō͘-hūn só͘-chāi khòaⁿ-tio̍h ê che 3 lia̍p chheⁿ, chóng-sī ùi chhek-bīn peh--khí-lâi.
Chit-tiuⁿ iā-khong àm-mê ê siòng-phìⁿ, ū pau-koat La̍h-hō͘-chō tī lāi-té, i to̍h ùi Pho-lân kah Chia̍t-khek Kiōng-hô-kok kau-kài ê Śnieżka soaⁿ āu-piah peh--khí-lâi.
Chit-tiuⁿ tn̂g sî-kan kám-kng ê siòng-phìⁿ lāi-té ū chiok chē àm-àm ê thian-thé, pau-koat La̍h-hō͘-chō kah Hóe-iām Seng-hûn, chit 2 ê lóng khì hō͘ Barnard khoân pau tī lāi-té.
Chit-tiuⁿ khoah-pak kha-mé-lah cho͘-ha̍p iáⁿ-siōng koh-ū hip-tio̍h iā-khong tiong kúi-nā ê piau-chì sèng ê thian-thé, pau-koat iáⁿ-siōng téng-koân ê nâ-sek Báu-siù Seng-thoân kah La̍h-hō͘-chō tò-pêng ê âng-sek Mûi-kùi Seng-hûn.
Sī-iá lāi-té ū-miâ ê hêng-chheⁿ ū, Lâm-hô-sam, Chham-siù-sù, Chham-siù-chhit kah Pit-siù-ngó͘.
Tī bī-lâi kúi-nā kò goe̍h lāi, La̍h-hō͘-chō ē tī ji̍t-lo̍h liáu-āu chhut-hiān tī thiⁿ-téng lú-lâi-lú koân ê só͘-chāi.

## [KIP] Tī kha-mé-lah sī-iá lāi-té leh peh-sing ê La̍h-hōo-tsō
La̍h-hōo-tsō peh-khí-lâi ê sî-tsūn, tī kha-mé-lah lāi-té khuànn--khí-lâi ē sī-án-tsuánn?
Ta̍k-nî tsit-ê sî-tsūn, lán ē-tàng tī ji̍t-lo̍h liáu-āu ê tang-lâm-hong khuànn-tio̍h tsit-ê ū-miâ ê sing-tsō.
La̍h-hōo-tsō siōng-hó jīn--ê, tio̍h-sī i phuê-tuà tíng-kuân hit 3 lia̍p tshenn.
Tī Tē-kiû tuā-pōo-hūn sóo-tsāi khuànn-tio̍h ê tse 3 lia̍p tshenn, tsóng-sī uì tshik-bīn peh--khí-lâi.
Tsit-tiunn iā-khong àm-mê ê siòng-phìnn, ū pau-kuat La̍h-hōo-tsō tī lāi-té, i to̍h uì Pho-lân kah Tsia̍t-khik Kiōng-hô-kok kau-kài ê Śnieżka suann āu-piah peh--khí-lâi.
Tsit-tiunn tn̂g sî-kan kám-kng ê siòng-phìnn lāi-té ū tsiok tsē àm-àm ê thian-thé, pau-kuat La̍h-hōo-tsō kah Hué-iām Sing-hûn, tsit 2 ê lóng khì hōo Barnard khuân pau tī lāi-té.
Tsit-tiunn khuah-pak kha-mé-lah tsoo-ha̍p iánn-siōng koh-ū hip-tio̍h iā-khong tiong kuí-nā ê piau-tsì sìng ê thian-thé, pau-kuat iánn-siōng tíng-kuân ê nâ-sik Báu-siù Sing-thuân kah La̍h-hōo-tsō tò-pîng ê âng-sik Muî-kuì Sing-hûn.
Sī-iá lāi-té ū-miâ ê hîng-tshenn ū, Lâm-hô-sam, Tsham-siù-sù, Tsham-siù-tshit kah Pit-siù-ngóo.
Tī bī-lâi kuí-nā kò gue̍h lāi, La̍h-hōo-tsō ē tī ji̍t-lo̍h liáu-āu tshut-hiān tī thinn-tíng lú-lâi-lú kuân ê sóo-tsāi.

## [English] Camera Orion Rising
What does Orion rising look like to a camera?
During this time of the year, the [famous constellation][famous constellation] is visible to the southeast just after sunset.
From most [Earth][Earth]ly locations, [Orion's familiar star pattern][Orion's familiar star pattern], highlighted by the [three-stars-in-a-row belt stars, rises][three-stars-in-a-row belt stars, rises] [sideways][sideways].
An entire section of the night sky that includes Orion was photographed rising above [Śnieżka][Śnieżka], a [mountain][mountain] on the border between [Poland][Poland] and the [Czech Republic][Czech Republic].
The long duration exposure sequence brings up many faint features including the [Orion][Orion] and [Flame][Flame] Nebulas, both encompassed by the curving [Barnard's Loop][Barnard's Loop].
The [featured][featured] wide-angle [camera composite][camera composite] also captured night sky icons including the blue [Pleiades][Pleiades] star cluster at the image top and the red [Rosette Nebula][Rosette Nebula] to the left of Orion.
[Famous stars][Famous stars] in the frame include Procyon, [Betelgeuse][Betelgeuse], [Rigel][Rigel] and [Aldebaran][Aldebaran].
Orion will appear successively higher in the sky at [sunset][sunset] during the coming months.

## 詞彙學習（漢羅/POJ/KIP/華語/English）
- 【獵戶座】La̍h-hō͘-chō/La̍h-hōo-tsō/獵戶座/Orion
- 【獵戶座星雲】La̍h-hō͘-chō Seng-hûn/La̍h-hōo-tsō Sing-hûn/獵戶座星雲/Orion Nebula
- 【捷克共和國】Chia̍t-khek kiōng-hô-kok/Tsia̍t-khik kiōng-hô-kok/捷克共和國/Czech Republic
- 【火焰星雲】Hóe-iām Seng-hûn/Hué-iām Sing-hûn/火焰星雲/Flame Nebula
- 【Barnard 環】Barnard khoân/Barnard khuân/巴納環/Barnard's Loop
- 【昴宿星團】Báu-siù Seng-thoân/Báu-siù Sing-thuân/昴宿星團/Pleiades
- 【玫瑰星雲】Mûi-kùi Seng-hûn/Muî-kuì Sing-hûn/玫瑰星雲/Rosette Nebula
- 【南河三】Lâm-hô-sam/Lâm-hô-sam/南河三/Procyon
- 【參宿四】Chham-siù-sù/Tsham-siù-sù/參宿四/Betelgeuse
- 【參宿七】Chham-siù-chhit/Tsham-siù-tshit/參宿七/Rigel
- 【畢宿五】Pit-siù-ngó͘/Pit-siù-ngóo/畢宿五/Aldebaran

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[famous constellation]:https://universe.nasa.gov/news/147/discovering-the-universe-through-the-constellation-orion/
[Earth]:https://science.nasa.gov/earth/facts/
[Orion's familiar star pattern]:https://apod.nasa.gov/apod/ap030207.html
[three-stars-in-a-row belt stars, rises]:https://apod.nasa.gov/apod/ap171123.html
[sideways]:https://apod.nasa.gov/apod/ap201225.html
[Śnieżka]:https://pl.wikipedia.org/wiki/%C5%9Anie%C5%BCka
[mountain]:https://youtu.be/i9W_ek8b61I
[Poland]:https://en.wikipedia.org/wiki/Poland
[Czech Republic]:https://en.wikipedia.org/wiki/Czech_Republic
[Orion]:https://apod.nasa.gov/apod/ap210629.html
[Flame]:https://apod.nasa.gov/apod/ap211103.html
[Barnard's Loop]:https://en.wikipedia.org/wiki/Barnard%27s_Loop
[featured]:https://www.instagram.com/p/C2FpvawMzw9/
[camera composite]:https://apod.nasa.gov/apod/ap180321.html
[Pleiades]:https://en.wikipedia.org/wiki/Pleiades
[Rosette Nebula]:https://apod.nasa.gov/apod/ap210214.html
[Famous stars]:https://w0.peakpx.com/wallpaper/264/469/HD-wallpaper-cat-stars-glasses-sky-animal-sea-summer-funny-face-pink-pisica.jpg
[Betelgeuse]:https://universe.nasa.gov/news/237/what-is-betelgeuse-inside-the-strange-volatile-star/
[Rigel]:https://apod.nasa.gov/apod/ap220124.html
[Aldebaran]:https://skyandtelescope.org/astronomy-news/meet-aldebaran-the-bulls-eye/
[sunset]:https://apod.nasa.gov/apod/ap231025.html
