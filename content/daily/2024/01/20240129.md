---
title: 昴宿星團：厚塗粉 ê 七姊妹仔星團
date: 2024-01-29
publishdate: 2024-01-29T11:45:00+0800
tags: [昴宿星團, 開放星團, 銀河系, 反射星雲, 七姊妹仔星團, 猶他沙漠遙控天文台, 光壓]
hero: https://apod.nasa.gov/apod/image/2401/Pleiades_Stocks_960.jpg
summary: 有名 ê 昴宿星團 當咧 沓沓仔 消滅 一部份 迵過 伊 ê 氣體 kah 塗粉 。
---

{{% apod %}}

- 原始文章：[The Pleiades: Seven Dusty Sisters](https://apod.nasa.gov/apod/ap240129.html)
- 影像來源 kah 版權：[Craig Stocks](https://www.craigstocksarts.com/resume.html)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 昴宿星團：厚塗粉 ê 七姊妹仔星團
有名 ê 昴宿星團 當咧 沓沓仔 消滅 一部份 迵過 伊 ê 氣體 kah 塗粉 。
[昴宿星團][Pleiades 1] 是地球天頂上光 ê [開放星團][open cluster of stars] 之一，tī 北半球任何一个所在用 [目睭][unaided eye] 就 [看會著][can be seen]。
Tī 過去 10 萬年內底，有一大片氣體 kah 塗粉拄仔好迵過 [昴宿][Pleiades 2] 星團，造成 [恆星][stars] kah 塗粉 ê 強烈反應。
這團雲可能是 [Radcliffe 波][Radcliffe wave] ê 一部份，是 [最近才發現--ê][newly discovered]。
伊是 kah 咱 [銀河系][Milky Way galaxy] [附近][nearby part] 幾若个恆星形成區相連 ê 氣體 kah 塗粉結構。
恆星 ê 光壓會排斥四箍圍仔藍色 [反射星雲][reflection nebula] 內底 ê [塗粉][the dust]。
愈細粒 ê [塗粉][dust]，排斥力就愈大。
短期 ê 結果是，一部份 ê 塗粉雲變做 [一絲一絲][filamentary]、[一重一重][stratified]。
這張深空影像是舊年 tī [美國][USA] [猶他州][Utah] ê [猶他沙漠遙控天文台][Utah Desert Remote Observatory] 開 9 點鐘 ê 感光時間翕--ê。

## [POJ] Báu-siù Seng-thoân: Kāu thô͘-hún ê Chhit-chí-mōe-á Seng-thoân
Ū-miâ ê Báu-siù Seng-thoân tng-leh tau̍h-tau̍h-á siau-bia̍t chi̍t-pō͘-hūn thàng-kòe i ê khì-thé kah thô͘-hún.
Báu-siù Seng-thoân sī Tē-kiû thiⁿ-téng siōng kng ê khai-hòng seng-thoân chi-it, tī Pak-pòaⁿ-kiû jīm-hô chi̍t-ê só͘-chāi iōng ba̍k-chiu to̍h khòaⁿ-ē-tio̍h.
Tī kòe-khì 10 bān-nî lāi-té, ū chi̍t-tōa-phiàn khì-thé kah thô͘-hún tú-á-hó thàng-kòe Báu-siù Seng-thoân, chō-sêng hêng-chheⁿ kah thô͘-hún ê kiông-lia̍t hoán-èng.
Chit thoân hûn khó-lêng sī Radcliffe pho ê chi̍t-pō͘-hūn, sī chòe-kīn chiah hoat-hiān--ê.
I sī kah lán Gîn-hô-hē hù-kīn kúi-nā ê hêng-chheⁿ hêng-sêng-khu sio-liân ê khì-thé kah thô͘-hún kiat-kò͘.
Hêng-chheⁿ ê kng-ap ē pâi-thek sì-kho͘-ûi-á nâ-sek hoán-siā seng-hûn lāi-té ê thô͘-hún.
Jú sè-lia̍p ê thô͘-hún, pâi-thek-le̍k to̍h jú tōa.
Té-kî ê kiat-kó sī, chi̍t-pō͘-hūn ê thô͘-hún-hûn piàn-chò chi̍t-si chi̍t-si, chi̍t-têng chi̍t-têng.
Chit-tiuⁿ chhim-khong iáⁿ-siōng sī kū-nî tī Bí-kok Iû-tha chiu ê Iû-tha Soa-bo̍k Iâu-khòng Thian-bûn-tâi khai 9 tiám-cheng ê kám-kng sî-kan hip--ê.

## [KIP] Báu-siù Sing-thuân: Kāu thôo-hún ê Tshit-tsí-muē-á Sing-thuân
Ū-miâ ê Báu-siù Sing-thuân tng-leh ta̍uh-ta̍uh-á siau-bia̍t tsi̍t-pōo-hūn thàng-kuè i ê khì-thé kah thôo-hún.
Báu-siù Sing-thuân sī Tē-kiû thinn-tíng siōng kng ê khai-hòng sing-thuân tsi-it, tī Pak-puànn-kiû jīm-hô tsi̍t-ê sóo-tsāi iōng ba̍k-tsiu to̍h khuànn-ē-tio̍h.
Tī kuè-khì 10 bān-nî lāi-té, ū tsi̍t-tuā-phiàn khì-thé kah thôo-hún tú-á-hó thàng-kuè Báu-siù Sing-thuân, tsō-sîng hîng-tshenn kah thôo-hún ê kiông-lia̍t huán-ìng.
Tsit thuân hûn khó-lîng sī Radcliffe pho ê tsi̍t-pōo-hūn, sī tsuè-kīn tsiah huat-hiān--ê.
I sī kah lán Gîn-hô-hē hù-kīn kuí-nā ê hîng-tshenn hîng-sîng-khu sio-liân ê khì-thé kah thôo-hún kiat-kòo.
Hîng-tshenn ê kng-ap ē pâi-thik sì-khoo-uî-á nâ-sik huán-siā sing-hûn lāi-té ê thôo-hún.
Jú sè-lia̍p ê thôo-hún, pâi-thik-li̍k to̍h jú tuā.
Té-kî ê kiat-kó sī, tsi̍t-pōo-hūn ê thôo-hún-hûn piàn-tsò tsi̍t-si tsi̍t-si, tsi̍t-tîng tsi̍t-tîng.
Tsit-tiunn tshim-khong iánn-siōng sī kū-nî tī Bí-kok Iû-tha tsiu ê Iû-tha Sua-bo̍k Iâu-khòng Thian-bûn-tâi khai 9 tiám-tsing ê kám-kng sî-kan hip--ê.

## [English] The Pleiades: Seven Dusty Sisters
The well-known Pleiades star cluster is slowly destroying part of a passing cloud of gas and dust.
The [Pleiades][Pleiades 1] is the brightest [open cluster of stars][open cluster of stars] on Earth's sky and [can be seen][can be seen] from almost any northerly location with the [unaided eye][unaided eye].
Over the past 100,000 years, a field of gas and dust is moving by chance right through the [Pleiades][Pleiades 2] star cluster and is causing a strong reaction between the [stars][stars] and dust.
The passing cloud might be part of the [Radcliffe wave][Radcliffe wave], a [newly discovered][newly discovered] structure of gas and dust connecting several regions of star formation in the [nearby part][nearby part] of our [Milky Way galaxy][Milky Way galaxy].
Pressure from the stars' light significantly repels [the dust][the dust] in the surrounding blue [reflection nebula][reflection nebula], with smaller [dust][dust] particles being repelled more strongly.
A short-term result is that parts of the dust cloud have become [filamentary][filamentary] and [stratified][stratified].
The featured deep image incorporates nearly 9 hours of exposure and was captured from [Utah Desert Remote Observatory][Utah Desert Remote Observatory] in [Utah][Utah], [USA][USA], last year.

## 詞彙學習（漢羅/POJ/KIP/華語/English）
- 【昴宿星團】Báu-siù Seng-thoân/Báu-siù Sing-thuân/昴宿星團/Pleiades star cluster
- 【七姊妹仔星團】Chhit-chí-mōe-á Seng-thoân/Tshit-tsí-muē-á Sing-thuân/七姊妹星團/Seven Sisters
- 【開放星團】khai-hòng seng-thoân/khai-hòng sing-thuân/開放星團/open cluster of stars
- 【銀河系】Gîn-hô-hē/Gîn-hô-hē/銀河系/Milky Way galaxy
- 【反射星雲】hoán-siā seng-hûn/huán-siā sing-hûn/反射星雲/reflection nebula
- 【猶他沙漠遙控天文台】Iû-tha Soa-bo̍k Iâu-khòng Thian-bûn-tâi/Iû-tha Sua-bo̍k Iâu-khòng Thian-bûn-tâi/猶他沙漠遠距天文台/Utah Desert Remote Observatory
- 【光壓】kng-ap/kng-ap/光壓/light pressure

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Pleiades 1]:https://en.wikipedia.org/wiki/Pleiades
[open cluster of stars]:https://apod.nasa.gov/apod/open_clusters.html
[can be seen]:https://apod.nasa.gov/apod/ap130212.html
[unaided eye]:http://www.youtube.com/watch?v=cFVbLnXWn6A
[Pleiades 2]:https://apod.nasa.gov/apod/ap131122.html
[stars]:https://science.nasa.gov/astrophysics/focus-areas/how-do-stars-form-and-evolve
[Radcliffe wave]:https://en.wikipedia.org/wiki/Radcliffe_wave
[newly discovered]:https://youtu.be/VJLl0gaMlGE
[nearby part]:http://www.atlasoftheuniverse.com/5000lys.html
[Milky Way galaxy]:https://science.nasa.gov/resource/the-milky-way-galaxy/
[the dust]:https://apod.nasa.gov/apod/ap140225.html
[reflection nebula]:https://apod.nasa.gov/apod/reflection_nebulae.html
[dust]:https://apod.nasa.gov/apod/ap030706.html
[filamentary]:https://apod.nasa.gov/apod/ap120215.html
[stratified]:https://media.tenor.com/wkbFi2XVi08AAAAC/cat-stack-cat-tower.gif
[Utah Desert Remote Observatory]:https://utahdesertremote.com/udro-apod-images/
[Utah]:https://en.wikipedia.org/wiki/Utah
[USA]:https://en.wikipedia.org/wiki/United_States
