---
title: 1938 年 頂 Michigan 州 ê 暴風雪
date: 2024-01-21
publishdate: 2024-01-21T11:45:00+0800
tags: [free2share, 暴風雪 冰河]
hero: https://apod.nasa.gov/apod/image/2401/snowpoles_brinkman_960.jpg
summary: 是講，你看過 ê 暴風雪敢有親像按呢？
---

{{% apod %}}

- 原始文章：[The Upper Michigan Blizzard of 1938](https://apod.nasa.gov/apod/ap240121.html)
- 影像來源：Bill Brinkman; _Courtesy:_ [Paula Rocco](https://www.facebook.com/pages/Suomi-Restaurant/203042349717213)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 1938 年 頂 Michigan 州 ê 暴風雪
是講，你看過 ê 暴風雪敢有親像按呢？
1938 年 [頂 Michigan 州 半島][Upper Peninsula of Michigan] ê 世紀暴風雪，有一寡所在 ê 雪落到 kah [電火條仔][utility poles] 欲平懸。
86 年前 ê 這場風暴實在是真意外，[雪][snow] 落超過 2 工，落了差不多有 1 公尺懸。
[落大雪 ê 時陣，風強甲][snow fell and gale-force winds]，雪嘛 [落甲足懸][surreal heights]，足濟路攏袂行，欲挖一條路出來嘛無法度。
人袂當行，轎車、校車、火車嘛攏袂振袂動，甚至發生 [火燒厝][dangerous fire raged]。
有 2 个人死去矣，一寡 [學生][student] 嘛去予留 tī 學校內底幾若工。
[這張相片][featured image] 是在地人 tī [暴風雪][storm] 過了隨翕--ê。
雖罔講所有 ê [雪落尾攏溶去矣][snow eventually melted]，像這款 [地球][planet Earth] 頂懸落雪區 ê 連紲暴風雪，是會當幫贊長期 [冰河][glaciers] ê 形成。

## [POJ] 1938 nî téng Michigan chiu ê pō-hong-seh
Sī-kóng, lí khòaⁿ--kòe ê pō-hong-seh kám-ū chhin-chhiūⁿ án-ne?
1938 nî téng Michigan chiu poàn-tó ê sè-kí pō-hong-seh, ū chi̍t-kóa só͘-chāi ê seh lo̍h kàu kah tiān-hóe tiâu-á beh pêⁿ koân.
86 nî-chêng ê chit-tiûⁿ hong-pō si̍t-chāi sī chin ì-gōa, seh lo̍h chhiau-kòe 2 kang, lak-liáu chha-put-to ū 1 kong-chhioh koân.
Lo̍h tōa-seh ê sî-chūn, hong kiông kah, seh mā lo̍h kah chiok koân, chiok chē lō͘ lóng bē kiâⁿ, beh ó͘ chi̍t tiâu lō͘ chhut-lâi mā bô-hoat-tō͘.
Lâng bē-tàng kiâⁿ, kiau-chhia, hāu-chhia, hóe-chhia mā lóng bē-tín-bē-tāng, sīm-chì hoat-seng hóe-sio-chhù.
Ū 2 ê lâng sí khì-ah, chi̍t-kóa ha̍k-seng mā khì hō͘ lâu tī ha̍k-hāu lāi-té kúi-nā kang.
Chit-tiuⁿ siòng-phìⁿ sī chāi-tē-lâng tī pō-hong-seh kòe-liáu sûi hip--ê.
Sui-bóng kóng só͘-ū ê seh lo̍h-bóe lóng iûⁿ--khì--ah, siōng chit-khoán tē-kiû téng-koân lo̍h-seh-khu ê liân-sòa pō-hong-seh, sī ē-tàng pang-chān tn̂g-kî peng-hô ê hêng-sêng.

## [KIP] 1938 nî tíng Michigan tsiu ê pō-hong-seh
Sī-kóng, lí khuànn--kuè ê pō-hong-seh kám-ū tshin-tshiūnn án-ne?
1938 nî tíng Michigan tsiu puàn-tó ê sè-kí pō-hong-seh, ū tsi̍t-kuá sóo-tsāi ê seh lo̍h kàu kah tiān-hué tiâu-á beh pênn kuân.
86 nî-tsîng ê tsit-tiûnn hong-pō si̍t-tsāi sī tsin ì-guā, seh lo̍h tshiau-kuè 2 kang, lak-liáu tsha-put-to ū 1 kong-tshioh kuân.
Lo̍h tuā-seh ê sî-tsūn, hong kiông kah, seh mā lo̍h kah tsiok kuân, tsiok tsē lōo lóng bē kiânn, beh óo tsi̍t tiâu lōo tshut-lâi mā bô-huat-tōo.
Lâng bē-tàng kiânn, kiau-tshia, hāu-tshia, hué-tshia mā lóng bē-tín-bē-tāng, sīm-tsì huat-sing hué-sio-tshù.
Ū 2 ê lâng sí khì-ah, tsi̍t-kuá ha̍k-sing mā khì hōo lâu tī ha̍k-hāu lāi-té kuí-nā kang.
Tsit-tiunn siòng-phìnn sī tsāi-tē-lâng tī pō-hong-seh kuè-liáu suî hip--ê.
Sui-bóng kóng sóo-ū ê seh lo̍h-bué lóng iûnn--khì--ah, siōng tsit-khuán tē-kiû tíng-kuân lo̍h-seh-khu ê liân-suà pō-hong-seh, sī ē-tàng pang-tsān tn̂g-kî ping-hô ê hîng-sîng.

## [English] The Upper Michigan Blizzard of 1938
Yes, but can your blizzard do this?
In the [Upper Peninsula of Michigan][Upper Peninsula of Michigan]'s Storm of the Century in 1938, some snow drifts reached the level of [utility poles][utility poles].
Nearly a meter of new and unexpected [snow][snow] fell over two days in a storm that started 86 years ago this week.
As [snow fell and gale-force winds][snow fell and gale-force winds] piled snow to [surreal heights][surreal heights], many roads became not only impassable but unplowable; people became stranded, cars, school buses and a train became mired, and even a [dangerous fire raged][dangerous fire raged].
Two people were killed and some [student][student]s were forced to spend several consecutive days at school.
The [featured image][featured image] was taken by a local resident soon after the [storm][storm].
Although all of this [snow eventually melted][snow eventually melted], repeated snow storms like this help build lasting [glaciers][glaciers] in snowy regions of our [planet Earth][planet Earth].

## 詞彙學習（漢羅/POJ/KIP/華語/English）
- 【暴風雪】pō-hong-seh/pō-hong-seh/暴風雪/blizzard
- 【冰河】peng-hô/ping-hô/冰河/glaciers

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Upper Peninsula of Michigan]:https://en.wikipedia.org/wiki/Upper_Peninsula_of_Michigan
[utility poles]:https://en.wikipedia.org/wiki/Utility_pole
[snow]:https://apod.nasa.gov/apod/ap240106.html
[snow fell and gale-force winds]:http://books.google.com/books?id=1vioLQGvvz8C&pg=PA156&dq=%2B%221938%22+storm+of+the+century&hl=en&sa=X&ei=1breUorcC-O52QWuqYGwAQ&ved=0CEEQ6AEwAA#v=onepage&q=%2B%221938%22%20storm%20of%20the%20century&f=false
[surreal heights]:http://commons.wikimedia.org/wiki/File:Blizzard2_-_NOAA.jpg
[dangerous fire raged]:https://tylerrtichelaar.wordpress.com/2010/10/19/marquettes-opera-house-the-1938-fire-and-blizzard/
[student]:https://i.pinimg.com/736x/b1/c8/e3/b1c8e3101db30b200cec55976b9ec648--funniest-animals-funny-animals.jpg
[featured image]:https://apod.nasa.gov/apod/ image/1401/snowpoles_brinkman_2592.jpg
[storm]:https://earthobservatory.nasa.gov/topic/severe-storms
[snow eventually melted]:https://www.youtube.com/watch?v=pApFztL-lsI
[glaciers]:http://extremeicesurvey.org/how-does-a-glacies-form/
[planet Earth]:https://apod.nasa.gov/apod/ap100713.html
