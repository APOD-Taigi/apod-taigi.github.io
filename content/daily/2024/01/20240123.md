---
title: 深空星雲：Ùi 海鳥星雲 到 加州星雲
date: 2024-01-23
publishdate: 2024-01-23T11:45:00+0800
tags: [昴宿星團, Barnard 環, 馬頭星雲, 獵戶座星雲, 玫瑰星雲, 圓錐星雲, 參宿七, 海䖳星雲, 猴山仔頭星雲, 火焰星星雲, 肚胿仔星雲, 畢宿五, Simeis 147, 意大利麵星雲, 海鷗星雲, 海鳥星雲, 加州星雲，拼鬥影像]
hero: https://apod.nasa.gov/apod/image/2401/SeagullToCalifornia_Symon_960_Annotated.jpg
summary: 你對這个夜空有偌了解？
---

{{% apod %}}

- 原始文章：[Deep Nebulas: From Seagull to California](https://apod.nasa.gov/apod/ap240123.html)
- 影像來源 kah 版權：[Alistair Symon](https://www.woodlandsobservatory.com/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 深空星雲：Ùi 海鳥星雲 到 加州星雲
你對這个夜空有偌了解？
好！你敢會當 tī 這張 [深空][very deep] 影像內底認出幾个較有名 ê 天體？
毋管你是佗一款，咱先來做一个測驗，看你是毋是會當 tī 這幅 有 足濟暗暗霧霧星雲 ê 深空影像內底，揣著一寡 [較有名 ê 夜空天體][night-sky icons]。
這張影像內底有 [昴宿星團][Pleiades star cluster]、[Barnard 環][Barnard's Loop]、[馬頭星雲][Horsehead Nebula]、[獵戶座星雲][Orion Nebula]、[玫瑰星雲][Rosette Nebula]、[圓錐星雲][Cone Nebula]、[參宿七][Rigel]、[海䖳星雲][Jellyfish Nebula]、[猴山仔頭星雲][Monkey Head Nebula]、[火焰星星雲][Flaming Star Nebula]、[肚胿仔星雲][Tadpole Nebula]、[畢宿五][Aldebaran]、[Simeis 147][Simeis 147]（意大利麵星雲）、[海鳥星雲][Seagull Nebula]、kah [加州星雲][California Nebula]。
欲知影 in tī 佗位，會當參考這張 [有 kā 名標出來 ê 影像][here is an annotated image version]。
欲揣 in 是有淡薄仔困難，這是因為 tī [足暗 ê 夜空][dark sky] 中，就算是咱熟似 ê [星座][constellations] 嘛是真歹揣，因為咱 ê 夜空傷複雜矣。
這張是 kā tī [美國][USA] [Arizona 州][Arizona] ê 烏暗夜空下底 開 800 點鐘 ê 感光時間翕 ê [28 張相片][mosaic of 28 images] [組合][featured composite] 起來 ê 拼鬥影像。
這个夜空是有 [偌爾複雜][this complexity]，咱會當 ùi 遮看著一部份。

## [POJ] Chhim-khong Seng-hûn: Ùi Hái-chiáu Seng-hûn kàu Ka-chiu Seng-hûn
Lí tùi chit-ê iā khang ū gōa liáu-kái?
Hó!
Lí kám ē-tàng tī chit-tiuⁿ chhim-khong iáⁿ-siōng lāi-té jīn-chhut kúi-ê khah ū-miâ ê thian-thé?
M̄-koán lí sī toh chi̍t-khoán, lán seng lâi chò chi̍t-ê chhek-giām, khòaⁿ lí sī-m̄-sī ē-tàng tī chit pak ū chiok chē àm-àm bū-bū Seng-hûn ê chhim-khong iáⁿ-siōng lāi-té, chhōe-tio̍h chi̍t-kóa khah ū-miâ ê iā-khong thian-thé.
Chit-tiuⁿ iáⁿ-siōng lāi-té ū Báu-siù Seng-thoân, Barnard khoân, Bé-thâu Seng-hûn, La̍h-hō͘-chō Seng-hûn, Mûi-kùi Seng-hûn, Îⁿ-chui Seng-hûn, Chham-siù-chhit, Hái-thē Seng-hûn, Kâu-san-á-thâu Seng-hûn, Hóe-iām-chheⁿ Seng-hûn, Tō͘-koai-á Seng-hûn, Pit-siù-ngó͘, Simeis 147 (I-tá-lī-mī Seng-hûn), Hái-chiáu Seng-hûn, kah Ka-chiu Seng-hûn.
Beh chai-iáⁿ in tī toh-ūi, ē-tàng chham-khó chit-tiuⁿ ū kā miâ piau--chhut-lâi ê iáⁿ-siōng.
Beh chhōe in sī ū tām-po̍h-á khùn-lân, che-sī in-ūi tī chiok àm ê iā-khong tiong, tō-sǹg-sī lán se̍k-sāi ê seng-chō mā-sī chin pháiⁿ chhōe, in-ūi lán ê iā-khong siuⁿ ho̍k-cha̍p--ah.
Chit-tiuⁿ sī kā tī Bí-kok Arizona chiu ê o͘-àm iā-khong ē-té khai 800 tiám-cheng ê kám-kng sî-kan hip--ê 28 tiuⁿ siòng-phìⁿ cho͘-ha̍p khí-lâi ê pheng-tàu iáⁿ-siōng.
Chit-ê iā-khong sī ū gōa-nī ho̍k-cha̍p, lán ē-tàng ùi chia khòaⁿ-tio̍h chi̍t-pō͘-hūn.

## [KIP] Tshim-khong Sing-hûn: Uì Hái-tsiáu Sing-hûn kàu Ka-tsiu Sing-hûn
Lí tuì tsit-ê iā khang ū guā liáu-kái?
Hó!
Lí kám ē-tàng tī tsit-tiunn tshim-khong iánn-siōng lāi-té jīn-tshut kuí-ê khah ū-miâ ê thian-thé?
M̄-kuán lí sī toh tsi̍t-khuán, lán sing lâi tsò tsi̍t-ê tshik-giām, khuànn lí sī-m̄-sī ē-tàng tī tsit pak ū tsiok tsē àm-àm bū-bū Sing-hûn ê tshim-khong iánn-siōng lāi-té, tshuē-tio̍h tsi̍t-kuá khah ū-miâ ê iā-khong thian-thé.
Tsit-tiunn iánn-siōng lāi-té ū Báu-siù Sing-thuân, Barnard khuân, Bé-thâu Sing-hûn, La̍h-hōo-tsō Sing-hûn, Muî-kuì Sing-hûn, Înn-tsui Sing-hûn, Tsham-siù-tshit, Hái-thē Sing-hûn, Kâu-san-á-thâu Sing-hûn, Hué-iām-tshenn Sing-hûn, Tōo-kuai-á Sing-hûn, Pit-siù-ngóo, Simeis 147 (I-tá-lī-mī Sing-hûn), Hái-tsiáu Sing-hûn, kah Ka-tsiu Sing-hûn.
Beh tsai-iánn in tī toh-uī, ē-tàng tsham-khó tsit-tiunn ū kā miâ piau--tshut-lâi ê iánn-siōng.
Beh tshuē in sī ū tām-po̍h-á khùn-lân, tse-sī in-uī tī tsiok àm ê iā-khong tiong, tō-sǹg-sī lán si̍k-sāi ê sing-tsō mā-sī tsin pháinn tshuē, in-uī lán ê iā-khong siunn ho̍k-tsa̍p--ah.
Tsit-tiunn sī kā tī Bí-kok Arizona tsiu ê oo-àm iā-khong ē-té khai 800 tiám-tsing ê kám-kng sî-kan hip--ê 28 tiunn siòng-phìnn tsoo-ha̍p khí-lâi ê phing-tàu iánn-siōng.
Tsit-ê iā-khong sī ū guā-nī ho̍k-tsa̍p, lán ē-tàng uì tsia khuànn-tio̍h tsi̍t-pōo-hūn.

## [English] Deep Nebulas: From Seagull to California
How well do you know the night sky?
OK, but how well can you identify famous sky objects in a [very deep][very deep] image?
Either way, here is a test: see if you can find some well-known [night-sky icons][night-sky icons] in a deep image filled with faint nebulosity.
This image contains the [Pleiades star cluster][Pleiades star cluster], [Barnard's Loop][Barnard's Loop], [Horsehead Nebula][Horsehead Nebula], [Orion Nebula][Orion Nebula], [Rosette Nebula][Rosette Nebula], [Cone Nebula][Cone Nebula], [Rigel][Rigel], [Jellyfish Nebula][Jellyfish Nebula], [Monkey Head Nebula][Monkey Head Nebula], [Flaming Star Nebula][Flaming Star Nebula], [Tadpole Nebula][Tadpole Nebula], [Aldebaran][Aldebaran], [Simeis 147][Simeis 147], [Seagull Nebula][Seagull Nebula] and the [California Nebula][California Nebula].
To find their real locations, [here is an annotated image version][here is an annotated image version].
The reason this task might be difficult is similar to the reason it is initially hard to identify familiar [constellations][constellations] in a very [dark sky][dark sky]: the tapestry of our night sky has an extremely deep [hidden complexity][hidden complexity].
The [featured composite][featured composite] reveals some of [this complexity][this complexity] in a [mosaic of 28 images][mosaic of 28 images] taken over 800 hours from dark skies over [Arizona][Arizona], [USA][USA].

## 詞彙學習（漢羅/POJ/KIP/華語/English）
- 【昴宿星團】Báu-siù Seng-thoân/Báu-siù Sing-thuân/昴宿星團/Pleiades
- 【Barnard 環】Barnard khoân/Barnard khoân/巴納德環路/Barnard’s Loop
- 【馬頭星雲】Bé-thâu seng-hûn/Bé-thâu Sing-hûn/馬頭星雲/Horsehead Nebula
- 【獵戶座星雲】La̍h-hō͘-chō seng-hûn/La̍h-hōo-tsō Sing-hûn/獵戶座星雲/Orion Nebula
- 【玫瑰星雲】Mûi-kùi seng-hûn/Muî-kuì Sing-hûn/玫瑰星雲/Rosette nebula
- 【圓錐星雲】Îⁿ-chui seng-hûn/Înn-tsui Sing-hûn/錐狀星雲/Cone Nebula
- 【參宿七】Chham-siù-chhit/Tsham-siù-tshit/參宿七/Rigel
- 【海䖳星雲】Hái-thē seng-hûn/Hái-thē Sing-hûn/水母星雲/Jellyfish Nebula
- 【猴山仔頭星雲】Kâu-san-á-thâu seng-hûn/Kâu-san-á-thâu Sing-hûn/猴頭星雲/Monkey Head Nebula
- 【火焰星星雲】Hóe-iām-chheⁿ seng-hûn/Hué-iām-tshenn Sing-hûn/火焰星星雲/Flaming Star Nebula
- 【肚胿仔星雲】Tō͘-koai-á seng-hûn/Tōo-kuai-á Sing-hûn/蝌蚪星雲/Auriga
- 【畢宿五】pit-siù-ngó͘/pit-siù-ngóo/畢宿五/Aldebaran
- 【意大利麵星雲】I-tá-lí-mī seng-hûn/I-tá-lí-mī Sing-hûn/義大利麵星雲/Simeis 147 (Spaghetti Nebula)
- 【海鷗星雲】Hái-o͘-seng-hûn/Hái-oo-Sing-hûn/海鷗星雲/the Seagull Nebula
- 【海鳥星雲】Hái-chiáu-seng-hûn/Hái-tsiáu-Sing-hûn/海鷗星雲/the Seagull Nebula
- 【加州星雲】Ka-chiu-seng-hûn/Ka-tsiu-Sing-hûn/加州星雲/California Nebula
- 【拼鬥影像】pheng-tàu-iáⁿ-siōng/phing-tàu-iánn-siōng/馬賽克/mosaic

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[very deep]:https://apod.nasa.gov/apod/ap210802.html
[night-sky icons]:https://science.nasa.gov/skywatching/whats-up/
[Pleiades star cluster]:https://apod.nasa.gov/apod/ap221205.html
[Barnard's Loop]:https://apod.nasa.gov/apod/ap050420.html
[Horsehead Nebula]:https://apod.nasa.gov/apod/ap231120.html
[Orion Nebula]:https://apod.nasa.gov/apod/ap210629.html
[Rosette Nebula]:https://apod.nasa.gov/apod/ap120214.html
[Cone Nebula]:https://apod.nasa.gov/apod/ap230110.html
[Rigel]:https://apod.nasa.gov/apod/ap220124.html
[Jellyfish Nebula]:https://apod.nasa.gov/apod/ap231226.html
[Monkey Head Nebula]:https://apod.nasa.gov/apod/ap061208.html
[Flaming Star Nebula]:https://apod.nasa.gov/apod/ap230301.html
[Tadpole Nebula]:https://apod.nasa.gov/apod/ap221219.html
[Aldebaran]:https://apod.nasa.gov/apod/ap200122.html
[Simeis 147]:https://apod.nasa.gov/apod/ap160425.html
[Seagull Nebula]:https://apod.nasa.gov/apod/ap230119.html
[California Nebula]:https://apod.nasa.gov/apod/ap221022.html
[here is an annotated image version]:https://apod.nasa.gov/apod/image/2401/SeagullToCalifornia_Symon_2000_Annotated.jpg
[constellations]:https://spaceplace.nasa.gov/constellations/
[dark sky]:https://apod.nasa.gov/apod/ap200408.html
[hidden complexity]:https://apod.nasa.gov/apod/ap230717.html
[featured composite]:https://www.facebook.com/photo?fbid=1001049588109535
[this complexity]:https://i2-prod.mirror.co.uk/incoming/article27598932.ece/ALTERNATES/s1200d/1_SWNS_SURPRISED_DOG_008.jpg
[mosaic of 28 images]:https://www.woodlandsobservatory.com/SeagullCalifornia/SeagullToCalifornia2023.htm
[Arizona]:https://youtu.be/sj13_HK_WUU?t=29
[USA]:https://en.wikipedia.org/wiki/United_States
