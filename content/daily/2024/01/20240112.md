---
title: 月娘𠢕早
date: 2024-01-12
publishdate: 2024-01-12T11:45:00+0800
tags: [下月眉, 速翕, 內行星, 金星, 水星, 廢墟]
hero: https://apod.nasa.gov/apod/image/2401/HimmlichesDreieckSaarburg_TWAN_mercurybildweb1024.jpg
summary: 1 月 9 號這工，毋管是 tī 地球佗一位，透早就 peh 起來 ê 人，天光進前 tī 東爿看著 ê，是下月眉。
categories: [podcast]
vocals: [阿錕]
---

{{% apod %}}

- 原始文章：[Good Morning Moon](https://apod.nasa.gov/apod/ap240112.html)
- 影像來源 kah [版權][copyright]：[Michael Luy](http://www.facebook.com/michael.luy.520/), Trier Observatory, [TWAN](https://twanight.org/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clsj563kq0rt601v85y609wkp" >}}

## [漢羅] 月娘𠢕早
昨昏是 [初一][Moon was New]。
毋過 1 月 9 號這工，毋管是 tī 地球佗一位，透早就 peh 起來 ê 人，[天光進前][bright before dawn] tī 東爿看著 ê，是 [下月眉][sunlit crescent]。
這張簡單 ê 速翕是 tī 德國西部 Rhineland-Palatinate 州 Saarburg 市翕--ê，天頂有日出進前 ê 下月眉。
毋但按呢，咱閣會當 tī [地球天頂][in Earth's sky] 看著 倚太陽彼爿 ê 內行星 金星 kah 水星，做伙出現 tī 這个 [冷吱吱 ê 透早][cold morning skyview]。
前景是歷史上有名 ê 城塔 kah 城堡，閣有 10 世紀 ê 廢墟。

## [POJ] Goe̍h-niû Gâu-chá
Cha-hng sī chhoe-it.
M̄-koh 1 goe̍h 9 hō chit kang, m̄-koán sī tī Tē-kiû tó chi̍t ūi, thàu-chá to̍h peh--khí-lâi ê lâng, thiⁿ kng chìn-chêng tī tang-pêng khòaⁿ--tio̍h--ê, sī ē-goe̍h-bâi.
Chit-tiuⁿ kán-tan ê sok-hip sī tī Tek-kok se-pō͘ Rhineland-Palatinate chiu Saarburg chhī hip--ê, thiⁿ-téng ū ji̍t-chhut chìn-chêng ê ē-goe̍h-bâi.
M̄-nā án-ne, lán koh ē-tàng tī Tē-kiû thiⁿ-téng khòaⁿ-tio̍h óa Thài-iông hit-pêng ê lōe-kiâⁿ-chheⁿ Kim-chheⁿ kah Chúi-chheⁿ, chò-hóe chhut-hiān tī chit-ê léng-ki-ki ê thàu-chá.
Chiân-kéng sī le̍k-sú-siōng ū-miâ ê siâⁿ-thah kah siâⁿ-pó, koh-ū 10 sè-kí ê hùi-hi.

## [KIP] Gue̍h-niû Gâu-tsá
Tsa-hng sī tshue-it.
M̄-koh 1 gue̍h 9 hō tsit kang, m̄-kuán sī tī Tē-kiû tó tsi̍t uī, thàu-tsá to̍h peh--khí-lâi ê lâng, thinn kng tsìn-tsîng tī tang-pîng khuànn--tio̍h--ê, sī ē-gue̍h-bâi.
Tsit-tiunn kán-tan ê sok-hip sī tī Tik-kok se-pōo Rhineland-Palatinate tsiu Saarburg tshī hip--ê, thinn-tíng ū ji̍t-tshut tsìn-tsîng ê ē-gue̍h-bâi.
M̄-nā án-ne, lán koh ē-tàng tī Tē-kiû thinn-tíng khuànn-tio̍h uá Thài-iông hit-pîng ê luē-kiânn-tshenn Kim-tshenn kah Tsuí-tshenn, tsò-hué tshut-hiān tī tsit-ê líng-ki-ki ê thàu-tsá.
Tsiân-kíng sī li̍k-sú-siōng ū-miâ ê siânn-thah kah siânn-pó, koh-ū 10 sè-kí ê huì-hi.

## [English] Good Morning Moon
Yesterday, the [Moon was New][Moon was New].
But on January 9, early morning risers around planet Earth were treated to the sight of an old Moon, low in the east as the sky grew [bright before dawn][bright before dawn].
Above the city of Saarburg in Rhineland-Palatinate, western Germany, this simple snapshot found the waning Moon's [sunlit crescent][sunlit crescent] just before sunrise.
But also never wandering far from the Sun [in Earth's sky][in Earth's sky], inner planets Venus and Mercury shared the [cold morning skyview][cold morning skyview].
In the foreground are the historic city's tower and castle with ruins from the 10th century.

## 詞彙學習

|漢羅|POJ|KIP|華語|English|
|-|-|-|-|-|
|下月眉|ê-goe̍h-bâi|ē-gue̍h-bâi|殘月|waning crescent|
|速翕|sok-hip|sok-hip|快照|snapshot|
|內行星|lōe-kiâⁿ-chheⁿ|luē-kiânn-tshenn|內行星|inner planet|
|金星|Kim-chheⁿ|Kim-tshenn|金星|Venus|
|水星|Chúi-chheⁿ|Tsuí-tshenn|水星|Mercury|
|廢墟|hùi-hi|huì-hi|廢墟|ruin|

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Moon was New]:https://moon.nasa.gov/moon-in-motion/phases-eclipses-supermoons/moon-phases/
[bright before dawn]:https://poets.org/poem/nothing-gold-can-stay
[sunlit crescent]:https://apod.nasa.gov/apod/ap181110.html
[in Earth's sky]:https://plus.nasa.gov/video/whats-up-january-2024-skywatching-tips-from-nasa/
[cold morning skyview]:https://twanight.org/gallery/a-heavenly-triangle-over-saarburg/
