---
title: 智利 Patagonia 天頂 ê 日環食
date: 2024-10-08
publishdate: 2024-10-08T11:45:00+0800
tags: [日環食, 金環日食, 日全食, 南半球]
hero: https://apod.nasa.gov/apod/image/2410/AnnularEclipse_Trigo_1080.jpg
summary: 你敢會當 kā 咱解說講，是按怎日頭中央有一粒大烏斑？
categories: [podcast]
vocals: [阿錕]
---

{{% apod %}}

- 原始文章：[Annular Eclipse over Patagonia](https://apod.nasa.gov/apod/ap241008.html)
- 影像來源 kah 版權：[Alexis](https://www.instagram.com/alexistrigot/) [Trigo](https://alexistrigot.com/alexistrigo/)
- 天文相簿：[2024 年 10 月 ê 日環食](https://www.facebook.com/media/set/?set=a.524914740237108)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm2kmd42800vk01vo24m165zs" >}}

## [漢羅] 智利 Patagonia 天頂 ê 日環食
你有看著日頭無？
好！按呢你敢會當 kā 咱解說講，是按怎日頭中央有一粒大烏斑？
這个烏斑就是 [月球][the Moon 1]，伊若是 [行到太陽內底][Moon lines up inside the Sun]，咱就會 kā 這个現象叫做 [日環食][annular solar eclipse]，抑是金環日食。
這个現象發生 tī [頂禮拜][just last week] [地球][Earth 1] 南半球 [一條狹狹 ê 月球烏影][thin swath] 下底。
這張相片是 tī [智利][Chile] [Patagonia][Patagonia] 翕--ê。
月球若是行到 [離地球足倚][significantly closer]、而且行到 kah 日頭排仝逝 ê 時陣，地球有一寡所在就看會著 [日全食][total solar eclipse 1]。
[日環食][Annular eclipses] 比 日全食 較定定看著，毋過 [月球][the Moon 2] 會離咱 [地球][Earth 2] 愈來愈遠。
閣過 [10 億年][billion more years]，月球 ê 軌道就離咱 [地球][Earth 3] 無夠近，到時就 [看無][no longer] [日全食][total solar eclipse 2] 矣。

## [POJ] Tì-lī Patagonia thiⁿ-téng ê Ji̍t-khoân-si̍t
Lí ū khòaⁿ-tio̍h ji̍t-thâu bô?
Hó!
Án-ne lí kám ē-tàng kā lán kái-soeh kóng, sī-án-chóaⁿ ji̍t-thâu tiong-ng ū chi̍t-lia̍p tōa o͘-pan?
Chit-ê o͘-pan tio̍h-sī Goe̍h-kiû, i nā-sī kiâⁿ kàu Thài-iông lāi-té, lán to̍h ē kā chit-ê hiān-siōng kiò-chò ji̍t-khoân-si̍t, ia̍h-sī kim-khoân ji̍t-si̍t.
Chit-ê hiān-siōng hoat-seng tī téng-lé-pài Tē-kiû lâm-pòaⁿ-kiû chi̍t tiâu e̍h-e̍h ê Goe̍h-kiû o͘-iáⁿ ē-té.
Chit-tiuⁿ siòng-phìⁿ sī tī Tì-lī Patagonia hip--ê.
Goe̍h-kiû nā-sī kiâⁿ kàu lī Tē-kiû chiok óa, jî-chhiáⁿ kiâⁿ kàu kah ji̍t-thâu pâi kāng chōa ê sî-chūn, Tē-kiû ū chi̍t-kóa só͘-chāi to̍h khòaⁿ-ē-tio̍h ji̍t-choân-si̍t.
Ji̍t-khoân-si̍t pí ji̍t-choân-si̍t khah tiāⁿ-tiāⁿ khòaⁿ--tio̍h, m̄-koh Goe̍h-kiû ē lī lán Tē-kiû lú-lâi-lú hn̄g.
Koh kòe 10 ek nî, Goe̍h-kiû ê kúi-tō to̍h lī lán Tē-kiû bô-kàu kīn, kàu-sî to̍h khòaⁿ-bô ji̍t-choân-si̍t--ah.

## [KIP] Tì-lī Patagonia thinn-tíng ê Ji̍t-khuân-si̍t
Lí ū khuànn-tio̍h ji̍t-thâu bô?
Hó!
Án-ne lí kám ē-tàng kā lán kái-sueh kóng, sī-án-tsuánn ji̍t-thâu tiong-ng ū tsi̍t-lia̍p tuā oo-pan?
Tsit-ê oo-pan tio̍h-sī Gue̍h-kiû, i nā-sī kiânn kàu Thài-iông lāi-té, lán to̍h ē kā tsit-ê hiān-siōng kiò-tsò ji̍t-khuân-si̍t, ia̍h-sī kim-khuân ji̍t-si̍t.
Tsit-ê hiān-siōng huat-sing tī tíng-lé-pài Tē-kiû lâm-puànn-kiû tsi̍t tiâu e̍h-e̍h ê Gue̍h-kiû oo-iánn ē-té.
Tsit-tiunn siòng-phìnn sī tī Tì-lī Patagonia hip--ê.
Gue̍h-kiû nā-sī kiânn kàu lī Tē-kiû tsiok uá, jî-tshiánn kiânn kàu kah ji̍t-thâu pâi kāng tsuā ê sî-tsūn, Tē-kiû ū tsi̍t-kuá sóo-tsāi to̍h khuànn-ē-tio̍h ji̍t-tsuân-si̍t.
Ji̍t-khuân-si̍t pí ji̍t-tsuân-si̍t khah tiānn-tiānn khuànn--tio̍h, m̄-koh Gue̍h-kiû ē lī lán Tē-kiû lú-lâi-lú hn̄g.
Koh kuè 10 ik nî, Gue̍h-kiû ê kuí-tō to̍h lī lán Tē-kiû bô-kàu kīn, kàu-sî to̍h khuànn-bô ji̍t-tsuân-si̍t--ah.

## [English] Annular Eclipse over Patagonia
Can you find the Sun?
OK, but can you explain why there’s a big dark spot in the center?
The spot is [the Moon][the Moon 1], and the impressive alignment shown, where the [Moon lines up inside the Sun][Moon lines up inside the Sun], is called an [annular solar eclipse][annular solar eclipse].
Such an eclipse occurred [just last week][just last week] and was visible from a [thin swath][thin swath] mostly in [Earth][Earth 1]'s southern hemisphere.
The featured image was captured from [Patagonia][Patagonia], [Chile][Chile].
When the Moon is [significantly closer][significantly closer] to the Earth and it aligns with the Sun, a [total solar eclipse][total solar eclipse 1] is then visible from parts of the Earth.
[Annular eclipses][Annular eclipses] are slightly more common than total eclipses, but as [the Moon][the Moon 2] moves slowly away from the [Earth][Earth 2], before a [billion more years][billion more years], the Moon's orbit will [no longer][no longer] bring it close enough for a [total solar eclipse][total solar eclipse 2] to be seen from anywhere on [Earth][Earth 3].

## 詞彙學習
|漢羅|POJ|KIP|華語|English|
|-|-|-|-|-|
| 日環食 | ji̍t-khoân-si̍t | ji̍t-khuân-si̍t | 日環食 | annular eclipse |
| 金環日食 | kim-khoân ji̍t-si̍t | kim-khuân ji̍t-si̍t | 日環食 | annular eclipse |
| 日全食 | ji̍t-choân-si̍t | ji̍t-chuân-si̍t | 日全食 | total solar eclipse |
| 南半球 | lâm-pòaⁿ-kiû | lâm-puànn-kiû | 南半球 | southern hemisphere |

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[the Moon 1]:https://apod.nasa.gov/apod/ap240915.html
[Moon lines up inside the Sun]:https://apod.nasa.gov/apod/ap220509.html
[annular solar eclipse]:https://science.nasa.gov/eclipses/types/
[just last week]:https://apod.nasa.gov/apod/ap241003.html
[thin swath]:https://science.nasa.gov/eclipses/future-eclipses/oct-2-annular-eclipse/
[Earth 1]:https://science.nasa.gov/earth/facts/
[Patagonia]:https://youtu.be/eOUXXzj19X0
[Chile]:https://en.wikipedia.org/wiki/Chile
[significantly closer]:https://pbs.twimg.com/media/FX8moh5X0AENK7J.jpg
[total solar eclipse 1]:https://youtu.be/vIZyuXl-91U
[Annular eclipses]:https://apod.nasa.gov/cgi-bin/apod/apod_search?tquery=annular
[the Moon 2]:https://apod.nasa.gov/apod/ap190717.html
[Earth 2]:https://apod.nasa.gov/apod/ap210905.html
[billion more years]:https://en.wikipedia.org/wiki/Future_of_Earth
[no longer]:https://youtu.be/W7mVQ3kRPv8
[total solar eclipse 2]:https://apod.nasa.gov/apod/ap170820.html
[Earth 3]:https://eol.jsc.nasa.gov/ExplorePhotos/
