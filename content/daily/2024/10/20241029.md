---
title: NGC 602：Webb 太空望遠鏡 翕著 ê 恆星 kah 雲柱
date: 2024-10-29
publishdate: 2024-10-29T11:45:00+0800
tags: [free2share, 星團, NGC 602, Webb 太空望遠鏡, Hubble 太空望遠鏡, 雲柱, 紅外線, 可見光, 衛星星系, 小麥哲倫星雲, SMC, 蒸發]
hero: https://apod.nasa.gov/apod/image/2410/NGC602_Webb_960.jpg
summary: 這寡恆星當咧毀滅雲柱。
categories: [podcast]
vocals: [阿錕]
---

{{% apod %}}

- 原始文章：[NGC 602: Stars Versus Pillars from Webb](https://apod.nasa.gov/apod/ap241029.html)
- 影像來源：[ESA](https://www.esa.int/)/[Webb](https://science.nasa.gov/mission/webb/), [NASA](https://www.nasa.gov/) & [CSA](https://www.asc-csa.gc.ca/eng/), [P. Zeidler](https://www.stsci.edu/stsci-research/research-directory/peter-zeidler), [E. Sabbi](https://www.stsci.edu/~sabbi/), [A. Nota](https://www.issibern.ch/people/dr-antonella-nota/), [M. Zamani](https://mahdizamani.com/about) ([ESA/Webb](https://esawebb.org/))
- 台文翻譯：[An-Li Tsai][An-Li Tsai] ([TARA][TARA])

{{< podcast "cm38sxr170cnk01x1dp0y7g5i" >}}

## [漢羅] NGC 602：Webb 太空望遠鏡 翕著 ê 恆星 kah 雲柱
這寡恆星當咧毀滅雲柱。
講較詳細咧，圖中央 有一寡新形成 ê [恆星][stars] 發出 ê 光是遮爾強，強甲會 kā 伊邊仔 ê [雲柱][pillars] 內底 ê 氣體 kah 塗粉 [蒸發][evaporating] 去。
仝一个時間，這寡 [雲柱][pillar] 嘛想欲形成 [新 ê 恆星][form new stars]。
這規張圖攏是 星團 [NGC 602][NGC 602]。
這張新 ê 景色是 [Webb 太空望遠鏡][Webb Space Telescope] tī 幾若个 [紅外線][infrared] 波段翕--ê。
咱會當 kah [Hubble 太空望遠鏡][Hubble Space Telescope] 翕--ê [可見光][visible light] 影像做比較。
NGC 602 就 tī [小麥哲倫星雲][Small Magellanic Cloud] (SMC) 附近，SMC 是咱銀河系 ê 一个細粒衛星星系。
照 SMC 估計 ê 距離來看，[這張圖][featured picture] 應該有 200 光年闊。
圖 ê 邊仔有一寡足 [引人注意][tantalizing] ê [背景星系][background galaxies]，in 大部份攏 tī 幾若億 [光年][light-year] 之外。

## [POJ] NGC 602: Webb Thài-khong Bōng-oán-kiàⁿ hip-tio̍h ê hêng-chheⁿ kah Hûn-thiāu
Chit kóa hêng-chheⁿ tng-leh húi-bia̍t hûn-thiāu.
Kóng khah siông-sè leh, tô͘ tiong-ng ū chi̍t-kóa sin hêng-sêng ê hêng-chheⁿ hoat-chhut ê kng sī chiah-nī kiông,kiông kah ē kā i piⁿ-á ê hûn-thiāu lāi-té ê khì-thé kah thô͘-hún chin hoat khì.
Kāng chi̍t-ê sî-kan,chit kóa hûn-thiāu mā siūⁿ-beh hêng-sêng sin ê hêng-chheⁿ.
Che kui tiuⁿ tô͘ lóng sī seng-thoân NGC 602.
Chit-tiuⁿ sin ê kéng-sek sī Webb Thài-khong Bōng-oán-kiàⁿ tī kúi-nā ê âng-gōa-sòaⁿ pho-tōaⁿ hip--ê.
Lán ē-tàng kah Hubble Thài-khong Bōng-oán-kiàⁿ hip--ê khó-kiàn-kng iáⁿ-siōng chò pí-kàu.
NGC 602 to̍h tī Sió Be̍h-tiat-lûn Seng-hûn (SMC) hù-kīn, SMC sī lán Gîn-hô-hē ê chi̍t-ê sè-lia̍p ūi-chheⁿ seng-hē.
Chiàu SMC kó͘-kè ê kī-lî lâi-khòaⁿ, chit-tiuⁿ tô͘ eng-kai ū 200 kng-nî khoah.
Tô͘ ê piⁿ-á ū chi̍t-kóa chiok ín-lâng-chù-ì ê pōe-kéng seng-hē, in tōa-pō͘-hūn lóng tī kúi-nā ek kng-nî chi-gōa.

## [KIP] NGC 602: Webb Thài-khong Bōng-uán-kiànn hip-tio̍h ê hîng-tshenn kah Hûn-thiāu
Tsit kuá hîng-tshenn tng-leh huí-bia̍t hûn-thiāu.
Kóng khah siông-sè leh, tôo tiong-ng ū tsi̍t-kuá sin hîng-sîng ê hîng-tshenn huat-tshut ê kng sī tsiah-nī kiông,kiông kah ē kā i pinn-á ê hûn-thiāu lāi-té ê khì-thé kah thôo-hún tsin huat khì.
Kāng tsi̍t-ê sî-kan,tsit kuá hûn-thiāu mā siūnn-beh hîng-sîng sin ê hîng-tshenn.
Tse kui tiunn tôo lóng sī sing-thuân NGC 602.
Tsit-tiunn sin ê kíng-sik sī Webb Thài-khong Bōng-uán-kiànn tī kuí-nā ê âng-guā-suànn pho-tuānn hip--ê.
Lán ē-tàng kah Hubble Thài-khong Bōng-uán-kiànn hip--ê khó-kìan-kng iánn-siōng tsò pí-kàu.
NGC 602 to̍h tī Sió Be̍h-tiat-lûn Sing-hûn (SMC) hù-kīn, SMC sī lán Gîn-hô-hē ê tsi̍t-ê sè-lia̍p uī-tshenn sing-hē.
Tsiàu SMC kóo-kè ê kī-lî lâi-khuànn, tsit-tiunn tôo ing-kai ū 200 kng-nî khuah.
Tôo ê pinn-á ū tsi̍t-kuá tsiok ín-lâng-tsù-ì ê puē-kíng sing-hē, in tuā-pōo-hūn lóng tī kuí-nā ik kng-nî tsi-guā.

## [English] NGC 602: Stars Versus Pillars from Webb
The stars are destroying the pillars.
More specifically, some of the newly formed [stars][stars] in the image center are emitting light so energetic that is [evaporating][evaporating] the gas and dust in the surrounding [pillars][pillars].
Simultaneously, the [pillar][pillar]s themselves are still trying to [form new stars][form new stars].
The whole setting is the star cluster [NGC 602][NGC 602], and this new vista was taken by the [Webb Space Telescope][Webb Space Telescope] in multiple [infrared][infrared] colors.
In comparison, a roll-over image shows the same star cluster in [visible light][visible light], taken previously by the [Hubble Space Telescope][Hubble Space Telescope].
NGC 602 is located near the perimeter of the [Small Magellanic Cloud][Small Magellanic Cloud] (SMC), a small satellite galaxy of our Milky Way galaxy.
At the estimated distance of the SMC, the [featured picture][featured picture] spans about 200 light-years.
A [tantalizing][tantalizing] assortment of [background galaxies][background galaxies] are also visible -- mostly around the edges -- that are at least hundreds of millions of [light-year][light-year]s beyond.

|漢羅|POJ|KIP|華語|English|
|-|-|-|-|-|
| NGC 602 | NGC lio̍k-khòng-jī | NGC lio̍k-khòng-jī | NGC 602 | NGC 602 |
| 衛星星系 | ūi-chheⁿ seng-hē | uī-tshenn sing-hē | 衛星星系 | satellite galaxy |
| 小麥哲倫星雲 | Sió Be̍h-thiat-lûn seng-hûn | Sió Be̍h-thiat-lûn sing-hûn | 小麥哲倫星雲 | Small Magellanic Cloud (SMC) |
| Webb 太空望遠鏡 | Webb Thài-khong Bōng-oán-kiàⁿ | Webb Thài-khong Bōng-uán-kiànn | 韋伯太空望遠鏡 | Webb Space Telescope |
| Hubble 太空望遠鏡 | Hubble Thài-khong Bōng-oán-kiàⁿ | Hubble Thài-khong Bōng-uán-kiànn | 哈伯太空望遠鏡 | Hubble Space Telescope |
| 星團 | seng-thoân | sing-thuân | 星團 | star cluster |
| 雲柱 | hûn-thiāu | hûn-thiāu | 雲柱 | pillars |
| 可見光 | kho-kiàn-kng | kho-kiàn-kng | 可見光 | visible light |
| 紅外線 | âng-gōa-sòaⁿ | âng-gu也-suàn | 紅外線 | infrared light |
| 蒸發 | cheng-hoat | tsing-huat | 蒸發 | vaporizing |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[stars]:https://science.nasa.gov/universe/stars/types/
[evaporating]:https://apod.nasa.gov/apod/ap231206.html
[pillars]:https://apod.nasa.gov/apod/ap201206.html
[pillar]:https://apod.nasa.gov/apod/ap230110.html
[form new stars]:https://en.wikipedia.org/wiki/Star_formation
[NGC 602]:https://en.wikipedia.org/wiki/NGC_602
[Webb Space Telescope]:https://science.nasa.gov/mission/webb/
[infrared]:https://science.nasa.gov/ems/07_infraredwaves/
[visible light]:https://science.nasa.gov/ems/09_visiblelight/
[Hubble Space Telescope]:https://science.nasa.gov/mission/hubble/
[Small Magellanic Cloud]:https://en.wikipedia.org/wiki/Small_Magellanic_Cloud
[featured picture]:https://esawebb.org/images/weic2425c/
[tantalizing]:https://cdn.animalchannel.co/wp-content/uploads/2020/07/06062531/concerned_dog_featured-1.png
[background galaxies]:https://apod.nasa.gov/apod/ap210802.html
[light-year]:https://spaceplace.nasa.gov/light-year/
