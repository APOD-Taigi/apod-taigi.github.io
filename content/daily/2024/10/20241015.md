---
title: 動畫：紫金山-ATLAS 彗星 彗尾 預測
date: 2024-10-15
publishdate: 2024-10-15T11:45:00+0800
tags: [彗星 C/2023 A3, 紫金山-ATLAS 彗星, 彗尾, 彗星, 塗粉尾溜, 離子尾溜, 太陽風, 動畫, 倒反爿]
hero: https://www.youtube.com/watch?v=dY6poe072_c
summary: 紫金山-ATLAS 彗星 ê 彗尾 會變甲偌光？偌特別？
---

{{% apod %}}

- 原始文章：[Animation: Comet Tsuchinshan-ATLAS Tails Prediction](https://apod.nasa.gov/apod/ap241015.html)
- 動畫來源 kah 版權：[Nico Lefaudeux](https://hdr-astrophotography.com/a-propos/)
- 天文相簿：[2024 年 ê 紫金山-ATLAS 彗星](https://www.facebook.com/media/set/?vanity=APOD.Sky&set=a.516503464411569)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 動畫：紫金山-ATLAS 彗星 彗尾 預測
紫金山-ATLAS 彗星 ê 彗尾 會變甲偌光？偌特別？
[這粒彗星][The comet] 幾若禮拜前 才拄經過 伊 kah [太陽][the Sun] 上倚 ê 時期，三工前才拄經過伊 kah 地球上倚 ê 時期。
[C/2023 A3 (紫金山-ATLAS 彗星)][C/2023 A3 (Tsuchinshan–ATLAS)] tī 過去幾若工，變做是這世紀 [上光 ê 彗星][brightest comets] 之一。
毋過真不幸，伊 kah 咱 ê 日頭行傷倚，結果煞真歹看著。
這粒 [彗星][the comet] 欲離開太陽 ê 時陣，伊會變甲 [足引人注意][remarkable sight]，毋過嘛有可能會隨變暗去。
[這支動畫][featured animated video] 有展示 ùi 地球看著 ê 彗尾是按怎形成--ê？
而且嘛有預測伊會按怎發展。
[影片][featured animated video] kā 咱講，本來 kah 彗星仝方向 ê [塗粉尾溜][dust tail]，較重 ê 部份 已經開始 變到 [倒反爿][nearly the opposite direction] 去矣。
較輕 ê 部份 猶是 kah [離子尾溜][ion tail] 仝爿。
離子尾溜 是去予 [太陽風][solar wind] kā 捒出來--ê，就是藍色彼條尾溜。

## [POJ] Tōng-ōe: Chí-kim-soaⁿ ATLAS Hūi-chheⁿ Hūi-bóe ī-chhek
Chí-kim-soaⁿ ATLAS hūi-chheⁿ ê hūi-bóe ē piàn-kah gōa kng? Gōa te̍k-pia̍t?
Chit lia̍p hūi-chheⁿ kúi-nā lé-pài chêng chiah tú keng-kòe i kah Thài-iông siōng óa ê sî-kî, saⁿ kang chêng chiah tú keng-kòe i kah Tē-kiû siōng óa ê sî-kî.
C/2023 À (Chí-kim-soaⁿ ATLAS hūi-chheⁿ)tī kòe-khì kúi-nā kang,piàn-chò sī chit sè-kí siōng kng ê hūi-chheⁿ Chi-it.
M̄-koh chin put-hēng, i kah lán ê ji̍t-thâu kiâⁿ siuⁿ óa, kiat-kó soah chin pháiⁿ khòaⁿ--tio̍h.
Chit lia̍p hūi-chheⁿ beh lī-khui Thài-iông ê sî-chūn, i ē piàn-kah chiok ín-lâng-chù-ì, m̄-koh mā ū khó-lêng ē sûi piàn àm--khì.
Chit-ki tōng-ōe ū tián-sī ùi Tē-kiû khòaⁿ--tio̍h ê hūi-bóe sī án-nóa hêng-sêng--ê?
Jî-chhiáⁿ mā ū ī-chhek i ē án-chóaⁿ hoat-tián.
Iáⁿ-phìⁿ kā lán kóng, pún-lâi kah hūi-chheⁿ kāng hong-hiòng ê thô͘-hún bóe-liu, khah tāng ê pō͘-hūn í-keng khai-sí piàn kàu tó-péng-pêng khì--ah.
Khah khin ê pō͘-hūn iáu-sī kah lī-chú bóe-liu kāng pêng.
Lī-chú bóe-liu sī khì hō͘ thài-iông-hong kā sak--chhut-lâi--ê, tio̍h-sī nâ-sek hit tiâu bóe-liu.

## [KIP] Tōng-uē: Tsí-kim-suann ATLAS Huī-tshenn Huī-bué ī-tshik
Tsí-kim-suann ATLAS huī-tshenn ê huī-bué ē piàn-kah guā kng? Guā ti̍k-pia̍t?
Tsit lia̍p huī-tshenn kuí-nā lé-pài tsîng tsiah tú king-kuè i kah Thài-iông siōng uá ê sî-kî, sann kang tsîng tsiah tú king-kuè i kah Tē-kiû siōng uá ê sî-kî.
C/2023 A3 (Tsí-kim-suann ATLAS huī-tshenn)tī kuè-khì kuí-nā kang,piàn-tsò sī tsit sè-kí siōng kng ê huī-tshenn Tsi-it.
M̄-koh tsin put-hīng, i kah lán ê ji̍t-thâu kiânn siunn uá, kiat-kó suah tsin pháinn khuànn--tio̍h.
Tsit lia̍p huī-tshenn beh lī-khui Thài-iông ê sî-tsūn, i ē piàn-kah tsiok ín-lâng-tsù-ì, m̄-koh mā ū khó-lîng ē suî piàn àm--khì.
Tsit-ki tōng-uē ū tián-sī uì Tē-kiû khuànn--tio̍h ê huī-bué sī án-nuá hîng-sîng--ê?
Jî-tshiánn mā ū ī-tshik i ē án-tsuánn huat-tián.
Iánn-phìnn kā lán kóng, pún-lâi kah huī-tshenn kāng hong-hiòng ê thôo-hún bué-liu, khah tāng ê pōo-hūn í-king khai-sí piàn kàu tó-píng-pîng khì--ah.
Khah khin ê pōo-hūn iáu-sī kah lī-tsú bué-liu kāng pîng.
Lī-tsú bué-liu sī khì hōo thài-iông-hong kā sak--tshut-lâi--ê, tio̍h-sī nâ-sik hit tiâu bué-liu.

## [English] Animation: Comet Tsuchinshan-ATLAS Tails Prediction
How bright and strange will the tails of Comet Tsuchinshan-ATLAS become?
[The comet][The comet] has brightened dramatically over the few weeks as it passed its closest to [the Sun][the Sun] and, just three days ago, passed its closest to the Earth.
[C/2023 A3 (Tsuchinshan–ATLAS)][C/2023 A3 (Tsuchinshan–ATLAS)] became of the [brightest comets][brightest comets] of the past century over the past few days, but was unfortunately hard to see because it was so nearly superposed on the Sun.
As [the comet][the comet] appears to move away from the Sun, it is becoming a [remarkable sight][remarkable sight] -- but may soon begin to fade.
The [featured animated video][featured animated video] shows how the comet's tails have developed, as viewed from Earth, and gives one prediction about how they might further develop.
As shown in the video, heavier parts of the [dust tail][dust tail] that trails the comet have begun to appear to point in [nearly the opposite direction][nearly the opposite direction] from lighter parts of the dust tail as well as the comet's [ion tail][ion tail], the blue tail that is pushed directly out from the Sun by the [solar wind][solar wind].

## 詞彙學習
|漢羅|POJ|KIP|華語|English|
|-|-|-|-|-|
| 彗星 | Hūi-chheⁿ | Huī-tshenn | 彗星 | comet |
| 彗星 C/2023 A3 | Hūi-chheⁿ C jī-khòng jī-sam | Huī-tshenn C jī-khòng jī-sam | 彗星 C/2023 A3 | Comet C/2023 A3 |
| 紫金山-ATLAS 彗星 | Chí-kim-soaⁿ ATLAS Hūi-chheⁿ | Tsí-kim-suann ATLAS Huī-tshenn | 紫金山-ATLAS 彗星 | Comet Tsuchinshan–ATLAS |
| 離子尾溜 | lī-chú bóe-liu | lī-tsú bué-liu | 離子尾 | ion tail |
| 塗粉尾溜 | thô͘-hún-bóe-liu | thôo-hún-bué-liu | 灰塵尾 | dust tail |
| 彗尾 | hūi-bóe | huī-bué | 彗尾 | comet tail |
| 太陽風 | thài-iông-hong | thài-iông-hong | 太陽風 | solar wind |
| 倒反爿 | tò-péng-pêng | tò-píng-pîng | 反向 | opposite direction |


{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[The comet]:https://apod.nasa.gov/apod/ap241007.html
[the Sun]:https://science.nasa.gov/sun/
[C/2023 A3 (Tsuchinshan–ATLAS)]:https://en.wikipedia.org/wiki/C/2023_A3_(Tsuchinshan%E2%80%93ATLAS)
[brightest comets]:https://www.cometwatch.co.uk/brightest-comets-through-history/
[the comet]:https://apod.nasa.gov/apod/ap240925.html
[remarkable sight]:https://www.seadna.ca/wp-content/uploads/2019/10/Hilariously-Surprised-Dogs.jpg
[featured animated video]:https://hdr-astrophotography.com/comet-tails-simulations/
[dust tail]:https://astronomy.swin.edu.au/cosmos/c/Cometary+Dust+Tail
[nearly the opposite direction]:https://apod.nasa.gov/apod/ap090225.html
[ion tail]:http://www2.ess.ucla.edu/~jewitt/tail.html
[solar wind]:https://science.nasa.gov/resource/the-solar-wind-across-our-solar-system/
