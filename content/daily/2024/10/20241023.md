---
title: 掠著矣！
date: 2024-10-23
publishdate: 2024-10-23T11:45:00+0800
tags: [星艦火箭, 下節火箭, 頂節火箭, 超級重型推進器 12 號]
hero: https://x.com/SpaceX/status/1845442658397049011
summary: 火箭若是轉來發射台，而且去予掠著，會按怎？
categories: [podcast]
vocals: [阿錕]
---

{{% apod %}}

- 原始文章：[Caught](https://apod.nasa.gov/apod/ap241023.html)
- 影像來源 kah 版權：[SpaceX](https://www.spacex.com/)
- 台文翻譯：[An-Li Tsai][An-Li Tsai] ([TARA][TARA])

{{< podcast "cm31ulbfw015001uw23r5gfyp" >}}

## [漢羅] 掠著矣！
火箭若是轉來發射台，而且去予掠著，會按怎？
這是頭一擺發生 ê 代誌，就發生 tī 10 工前 SpaceX ê Starship 火箭 ùi [美國][USA] [德州][Texas] [Boca Chica][Boca Chica] ê 發射台 出去了後。
照計畫，星艦火箭 [分離][split]，頂節降落 tī [太平洋][Pacific Ocean]。
上特別 ê 部份是下節火箭，[超級重型推進器 12 號][Super Heavy Booster 12]，tī [7 分鐘後][7 minutes later] 去予發射台掠著矣！
掠著火箭通重複使用，是一款足新 ê 技術，按呢會當降低火箭 ê 飛行成本。
未來 [NASA][NASA] 可能 會送 [星艦火箭][Starship] 到 [地球軌道][Earth orbit]、[月球][Moon]、甚至 [其他行星][other planet]。

## [POJ] Lia̍h tio̍h--ah!
Hóe-chìⁿ nā-sī tńg-lâi hoat-siā tâi, jî-chhiáⁿ khì hō͘ lia̍h-tio̍h, ē án-chóaⁿ?
Che-sī thâu-chi̍t-pái hoat-seng ê tāi-chì, to̍h hoat-seng tī 10 kang chêng SpaceX ê Starship hóe-chìⁿ ùi bí-kok Tek-chiu Boca Chica ê hoat-siā tâi chhut-khì liáu-āu.
Chiàu kè-ōe, Seng-lām hóe-chìⁿ hun-lī, téng-chat kàng-lo̍h tī Thài-pêng-iûⁿ.
Siōng te̍k-pa̍t ê pō͘-hūn sī ē-chat hóe-chìⁿ, chhiau-kip tāng-hêng thui-chìn-khì 12 hō, tī 7 hun-cheng āu khì hō͘ hoat-siā-tâi lia̍h tio̍h--ah!
Lia̍h-tio̍h hóe-chìⁿ thang tiông-ho̍k sú-iōng, sī chi̍t-khoán chiok sin ê ki-su̍t, án-ne ē-tàng kàng-kē hóe-chìⁿ ê hui-hêng sêng-pún.
Bī-lâi NASA khó-lêng ē sàng Seng-lām hóe-chìⁿ kàu Tē-kiû kúi-tō, Goe̍h-kiû, sīm-chì kî-thaⁿ kiâⁿ-chheⁿ.

## [KIP] Lia̍h tio̍h--ah!
Hué-tsìnn nā-sī tńg-lâi huat-siā tâi, jî-tshiánn khì hōo lia̍h-tio̍h, ē án-tsuánn?
Tse-sī thâu-tsi̍t-pái huat-sing ê tāi-tsì, to̍h huat-sing tī 10 kang tsîng SpaceX ê Starship hué-tsìnn uì bí-kok Tik-tsiu Boca Chica ê huat-siā tâi tshut-khì liáu-āu.
Tsiàu kè-uē, Sing-lām hué-tsìnn hun-lī, tíng-tsat kàng-lo̍h tī Thài-pîng-iûnn.
Siōng ti̍k-pa̍t ê pōo-hūn sī ē-tsat hué-tsìnn, tshiau-kip tāng-hîng thui-tsìn-khì 12 hō, tī 7 hun-tsing āu khì hōo huat-siā-tâi lia̍h tio̍h--ah!
Lia̍h-tio̍h hué-tsìnn thang tiông-ho̍k sú-iōng, sī tsi̍t-khuán tsiok sin ê ki-su̍t, án-ne ē-tàng kàng-kē hué-tsìnn ê hui-hîng sîng-pún.
Bī-lâi NASA khó-lîng ē sàng Seng-lām hué-tsìnn kàu Tē-kiû kuí-tō, Gue̍h-kiû, sīm-tsì kî-thann kiânn-tshenn.

## [English] Caught
What if a rocket could return to its launch tower -- and be caught?
This happened for the first time 10 days ago, after a [SpaceX Starship][SpaceX Starship] rocket blasted off from its pad in [Boca Chica][Boca Chica], [Texas][Texas], [USA][USA].
Starship then [split][split], as planned, with its upper stage landing in the [Pacific Ocean][Pacific Ocean].
The big difference was the lower stage, [Super Heavy Booster 12][Super Heavy Booster 12], was caught by its launch tower about [7 minutes later][7 minutes later].
Catching a rocket for reuse is a new and innovative way to help reduce the cost of [rocket flight][rocket flight] by making rockets more easily reusable.
[Starship][Starship] rockets may be used by [NASA][NASA] in the future to send spacecraft to [Earth orbit][Earth orbit], the [Moon][Moon], and even [other planet][other planet]s.

## 詞彙學習
|漢羅|POJ|KIP|華語|English|
|-|-|-|-|-|
| 星艦火箭 | Seng-lām Seng-lām hóe-chìⁿ | Sing-lām Sing-lām hué-tsìnn | 星艦火箭 | Starship |
| 下節火箭 | ē-chat hóe-chìⁿ |  ē-tsat hué-tsìnn | 下節火箭 | lower stage |
| 頂節火箭 | téng-chat hóe-chìⁿ | tíng-tsat hué-tsìnn| 頂節火箭 | upper stage |
| 超級重型推進器 12 號 | Chhiau-kip Tāng-hêng Thui-chìn-khì cha̍p-jī hō | Tshiau-kip Tāng-hîng Thui-tsìn-khì tsa̍p-jī hō | 超級重型推進器 12 號 | Super Heavy Booster 12 |

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[SpaceX Starship]:https://www.spacex.com/vehicles/starship/
[Boca Chica]:https://en.wikipedia.org/wiki/Boca_Chica_(Texas)
[Texas]:https://en.wikipedia.org/wiki/Texas
[USA]:https://en.wikipedia.org/wiki/United_States
[split]:https://chert-poberi.ru/wp-content/uploads/2016/proga/222/sasha-19october1619394239.jpg
[Pacific Ocean]:https://en.wikipedia.org/wiki/Pacific_Ocean
[Super Heavy Booster 12]:https://starship-spacex.fandom.com/wiki/Booster_12_(B12)
[7 minutes later]:https://x.com/SpaceX/status/1845442658397049011
[rocket flight]:https://www.reuters.com/technology/space/spacex-launches-fifth-starship-test-eyes-novel-booster-catch-2024-10-13/
[Starship]:https://en.wikipedia.org/wiki/SpaceX_Starship
[NASA]:https://www.nasa.gov/
[Earth orbit]:https://spaceplace.nasa.gov/orbits/
[Moon]:https://apod.nasa.gov/apod/ap190717.html
[other planet]:https://science.nasa.gov/mars/
