---
title: 長尾溜 ê 紫金山-ATLAS 彗星
date: 2024-10-07
publishdate: 2024-10-07T11:45:00+0800
tags: [彗星 C/2023 A3, 紫金山-ATLAS 彗星, 塗粉尾溜, 離子尾溜]
hero: https://apod.nasa.gov/apod/image/2410/CometA3_Mueras_1080.jpg
summary: 暗頭仔天頂出現一粒足光 ê 彗星。
categories: [podcast]
vocals: [阿錕]
---

{{% apod %}}

- 原始文章：[The Long Tails Comet Tsuchinshan-ATLAS](https://apod.nasa.gov/apod/ap241007.html)
- 影像來源 kah 版權：[Jose Santivañez Mueras](https://www.flickr.com/photos/astrofotografiadesdeperu/)
- 天文相簿：[2024年 紫金山-ATLAS 彗星](https://www.facebook.com/media/set/?vanity=APOD.Sky&set=a.516503464411569)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm2j6mjjx07l001yw6ghvarix" >}}

## [漢羅] 長尾溜 ê 紫金山-ATLAS 彗星
暗頭仔天頂出現一粒足光 ê 彗星。
[彗星 C/2023 A3 (紫金山-ATLAS 彗星)][C/2023 A3 (Tsuchinshan–ATLAS)] 變甲愈來愈光，雖罔講伊已經光甲目睭 [看會著][visible]，毋過因為伊 kah 日頭行傷倚，所以咱猶是無法道看著。
[相片][Pictured] 內底 ê [紫金山-ATLAS 彗星][Tsuchinshan–ATLAS] 是 日出進前 ùi [秘魯][Peru] [Andes 山脈][Andes Mountain] 翕著--ê。
Tī 這个 [遮爾懸][high perch] ê 所在，天氣有較寒。
毋過按呢東爿地平線就較低，天文攝影師欲 tī 暗頭仔翕這粒 [彗星][comet] 就會較清楚。
[這張相片][featured image] 有一條 [長甲予人印象足深 ê 塗粉尾溜][impressively long]，tī 天頂有 [幾若度][many degrees] 遐爾長。
毋但按呢，閣有一條予人印象足深 ê 藍色 [離子尾溜][ion tail]。
這個月，[彗星離開][comet moves] [太陽][Sun]，經過 [地球][Earth]。
暗暝 ê 觀星者應該會當 tī [日頭落去][sunset] 了後看著這粒大粒 ê 垃圾 [冰球][ice ball] 向西方徙動。

## [POJ] Tn̂g bóe-liu ê Chí-kim-soaⁿ ATLAS hūi-chheⁿ
Àm-thâu-á thiⁿ-téng chhut-hiān chi̍t-lia̍p chiok kng ê hūi-chheⁿ.
Hūi-chheⁿ C/2023 À (Chí-kim-soaⁿ ATLAS hūi-chheⁿ) piàn-kah lú-lâi-lú kng, sui-bóng kóng i í-keng kng kah ba̍k-chiu khòaⁿ-ē-tio̍h, m̄-koh in-ūi i kah ji̍t-thâu kiâⁿ siuⁿ óa, só͘-í lán iah-sī bô-hoat to̍h khòaⁿ--tio̍h.
Siòng-phìⁿ lāi-té ê Chí-kim-soaⁿ ATLAS hūi-chheⁿ sī ji̍t-chhut chìn-chêng ùi Pì-ló͘ Andes soaⁿ-me̍h hip--tio̍h--ê.
Tī chit-ê chiah-nī koân ê só͘-chāi, thiⁿ-khì ū khah kôaⁿ.
M̄-koh án-ne tang-pêng tē-pêng-sòaⁿ to̍h khah kē, thian-bûn liap-iáⁿ-su beh tī àm-thâu-á hip chit lia̍p hūi-chheⁿ to̍h ē khah chheng-chhó.
Chit-tiuⁿ siòng-phìⁿ ū chi̍t tiâu tn̂g kah hō͘ lâng ìn-siōng chiok chhim ê thô͘-hún bóe-liu, tī thiⁿ-téng ú kúi-nā tō͘ hiah-nī tn̂g.
M̄-nā án-ne, koh-ū chi̍t tiâu hō͘ lâng ìn-siōng chiok chhim ê nâ-sek lī-chú bóe-liu.
Chit kò goe̍h, hūi-chheⁿ lī-khui thài-iông, keng-kòe Tē-kiû.
Àm-mê ê koan-seng chiá eng-kai ē-tàng tī ji̍t-thâu lo̍h-khì liáu-āu khòaⁿ-tio̍h chit lia̍p tōa-lia̍p ê lah-sap peng-kiû hiòng se-hong sóa-tāng.

## [KIP] Tn̂g bué-liu ê Tsí-kim-suann ATLAS huī-tshenn
Àm-thâu-á thinn-tíng tshut-hiān tsi̍t-lia̍p tsiok kng ê huī-tshenn.
Huī-tshenn C/2023 A3 (Tsí-kim-suann ATLAS huī-tshenn) piàn-kah lú-lâi-lú kng, sui-bóng kóng i í-king kng kah ba̍k-tsiu khuànn-ē-tio̍h, m̄-koh in-uī i kah ji̍t-thâu kiânn siunn uá, sóo-í lán iah-sī bô-huat to̍h khuànn--tio̍h.
Siòng-phìnn lāi-té ê Tsí-kim-suann ATLAS huī-tshenn sī ji̍t-tshut tsìn-tsîng uì Pì-lóo Andes suann-me̍h hip--tio̍h--ê.
Tī tsit-ê tsiah-nī kuân ê sóo-tsāi, thinn-khì ū khah kuânn.
M̄-koh án-ne tang-pîng tē-pîng-suànn to̍h khah kē, thian-bûn liap-iánn-su beh tī àm-thâu-á hip tsit lia̍p huī-tshenn to̍h ē khah tshing-tshó.
Tsit-tiunn siòng-phìnn ū tsi̍t tiâu tn̂g kah hōo lâng ìn-siōng tsiok tshim ê thôo-hún bué-liu, tī thinn-tíng ú kuí-nā tōo hiah-nī tn̂g.
M̄-nā án-ne, koh-ū tsi̍t tiâu hōo lâng ìn-siōng tsiok tshim ê nâ-sik lī-tsú bué-liu.
Tsit kò gue̍h, huī-tshenn lī-khui thài-iông, king-kuè Tē-kiû.
Àm-mê ê kuan-sing tsiá ing-kai ē-tàng tī ji̍t-thâu lo̍h-khì liáu-āu khuànn-tio̍h tsit lia̍p tuā-lia̍p ê lah-sap ping-kiû hiòng se-hong suá-tāng.

## [English] The Long Tails Comet Tsuchinshan-ATLAS
A bright comet is moving into the evening skies.
[C/2023 A3 (Tsuchinshan–ATLAS)][C/2023 A3 (Tsuchinshan–ATLAS)] has brightened and even though it is now easily [visible][visible] to the unaided eye, it is so near to the Sun that it is still difficult to see.
[Pictured][Pictured], Comet [Tsuchinshan–ATLAS][Tsuchinshan–ATLAS] was captured just before sunrise from an [Andes Mountain][Andes Mountain] in [Peru][Peru].
Braving cold weather, this unusually [high perch][high perch] gave the astrophotographer such a low eastern horizon that the [comet][comet] was obvious in the pre-dawn sky.
Visible in the [featured image][featured image] is not only an [impressively long][impressively long] dust tail extending over [many degrees][many degrees], but an impressively long and blue [ion tail][ion tail], too.  This month, as the [comet moves][comet moves] out from the [Sun][Sun] and passes the [Earth][Earth], evening observers should be able to see the huge dirty [ice ball][ice ball] toward the west just after [sunset][sunset].

## 詞彙學習
|漢羅|POJ|KIP|華語|English|
|-|-|-|-|-|
| 彗星 C/2023 A3 | Hūi-chheⁿ C jī-khòng jī-sam A sam | Huī-tshenn C jī-khòng jī-sam A sam | 彗星 C/2023 A3 | Comet C/2023 A3 |
| 紫金山-ATLAS 彗星 | Chí-kim-soaⁿ ATLAS Hūi-chheⁿ | Tsí-kim-suann ATLAS Huī-tshenn | 紫金山-ATLAS 彗星 | Comet Tsuchinshan–ATLAS |
| 離子尾溜 | lī-chú bóe-liu | lī-tsú bué-liu | 離子尾 | ion tail |
| 塗粉尾溜 | thô͘-hún-bóe-liu | thôo-hún-bué-liu | 灰塵尾 | dust tail |

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[C/2023 A3 (Tsuchinshan–ATLAS)]:https://en.wikipedia.org/wiki/C/2023_A3_(Tsuchinshan%E2%80%93ATLAS)
[visible]:https://theskylive.com/c2023a3-info
[Pictured]:https://www.flickr.com/photos/astrofotografiadesdeperu/54038260392/
[Tsuchinshan–ATLAS]:https://apod.nasa.gov/apod/ap240930.html
[Andes Mountain]:https://youtu.be/k6082aNwPEk
[Peru]:https://en.wikipedia.org/wiki/Peru
[high perch]:https://apod.nasa.gov/apod/ap110417.html
[comet]:https://science.nasa.gov/solar-system/comets/
[featured image]:https://www.flickr.com/photos/astrofotografiadesdeperu/54038260392/
[impressively long]:https://www.boredpanda.com/blog/wp-content/uploads/2020/02/5e37fbed56a82_x049wyu58bx31__700.jpg
[many degrees]:https://www.geogebra.org/m/atq6mr3a
[ion tail]:https://apod.nasa.gov/apod/ap240326.html
[comet moves]:https://www.facebook.com/APOD.Sky/videos/1193871551716124
[Sun]:https://spaceplace.nasa.gov/menu/sun/
[Earth]:https://apod.nasa.gov/apod/ap220206.html
[ice ball]:https://apod.nasa.gov/apod/ap151118.html
[sunset]:https://apod.nasa.gov/apod/ap240319.html
