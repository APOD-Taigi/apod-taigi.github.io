---
title: McNaught 彗星 壯麗 ê 彗尾
date: 2024-10-06
publishdate: 2024-10-06T11:45:00+0800
tags: [McNaught 彗星, 彗星 C/2006 P1, 紫金山-ATLAS 彗星, 星等, 彗尾, 離子尾溜, 觀星者, 北半球, 南半球]
hero: https://apod.nasa.gov/apod/image/2410/comet_mcnaught_960.jpg
summary: McNaught 彗星是  2007 年 ê 大粒彗星，有一條 足長--ê、敢若膨鼠尾溜 ê 彗尾。
---

{{% apod %}}

- 原始文章：[The Magnificent Tail of Comet McNaught](https://apod.nasa.gov/apod/ap241006.html)
- 影像來源 kah [版權][copyright]：[Robert H. McNaught](https://en.wikipedia.org/wiki/Robert_H._McNaught)
- 天文相簿：[Annular Solar Eclipse 2024 October](https://www.facebook.com/media/set/?set=a.524914740237108)- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] McNaught 彗星 壯麗 ê 彗尾
McNaught 彗星是  2007 年 ê 大粒彗星，有一條 足長--ê、敢若膨鼠尾溜 ê [彗尾][tail]。
這條壯麗 ê 彗尾 tī 天頂是規片--ê，日落了後幾若工，南半球 ê 觀星者 攏看會著伊。
相片是闊幅 kha-mé-lah 長時間感光了後，翕著--ê [壯觀 ê 離子尾溜][amazing ion tail]。
有當時仔，北半球 ê 觀星者 嘛 干焦會當 tī 地平線以上 [看著][was visible] [彗尾][just the tail]。
[彗星 C/2006 P1 (McNaught 彗星)][Comet C/2006 P1 (McNaught)] 照估算應該 [上光][peak brightness] 有到 負 5 [星等][magnitude]。
這張相片是 [發現這粒彗星 ê 人][comet's discoverer] tī 2007 年 1 月 日落 ê 時陣 tī [澳洲][Australia] [Siding Spring 天文台][Siding Spring Observatory] 翕--ê。
McNaught 彗星 是過去幾若十年來上光 ê [彗星][comet]。
等伊出現 tī 南半球天頂，嘛差不多欲離開 [太陽][Sun] kah [地球][Earth 1]，[沓沓仔消失去][faded]。
紲落來這個月，[紫金山-ATLAS 彗星][Comet Tsuchinshan–ATLAS] 會變做是 [地球][Earth 2] 2024 年，有 [上壯觀彗尾][spectacular tails] ê 彗星。

## [POJ] McNaught hūi-chheⁿ chòng-lē ê hūi-bóe
McNaught hūi-chheⁿ sī 2007 nî ê tōa-lia̍p hūi-chheⁿ, ū chi̍t tiâu chiok tn̂g--ê, káⁿ-ná phòng-chhí bóe-liu ê hūi-bóe.
Chit tiâu chòng-lē ê hūi-bóe tī thiⁿ-téng sī kui-phiàn--ê, ji̍t-lo̍h liáu-āu kúi-nā kang, lâm-pòaⁿ-kiû ê koan-seng-chiá lóng khòaⁿ-ē-tio̍h i.
Siòng-phìⁿ sī khoah-pak kha-mé-lah tn̂g sî-kan kám kng liáu-āu, hip--tio̍h--ê chòng-koan ê lī-chú bóe-liu.
Ū-tang-sî-á, pak-pòaⁿ-kiû ê koan-seng-chiá mā kan-na ē-tàng tī tē-pêng-sòaⁿ í-siōng khòaⁿ-tio̍h hūi-bóe.
hūi-chheⁿ C/2006 P1 (McNaught hūi-chheⁿ) chiàu kó͘-sǹg eng-kai siōng kng ū kàu hū 5 téng.
Chit-tiuⁿ siòng-phìⁿ sī hoat-hiān chit lia̍p hūi-chheⁿ ê lâng tī 2007 nî 1 goe̍h ji̍t-lo̍h ê sî-chūn tī Ò-chiu Siding Spring thian-bûn-tâi hip--ê.
McNaught hūi-chheⁿ sī kòe-khì kúi-nā cha̍p-nî lâi siōng kng ê hūi-chheⁿ.
Tán i chhut-hiān tī lâm-pòaⁿ-kiû thiⁿ-téng, mā chha-put-to beh lī-khui Thài-iông kah Tē-kiû, tau̍h-tau̍h-á siau-sit khì.
Sòa--lo̍h-lâi chit kò goe̍h, Chí-kim-soaⁿ ATLAS hūi-chheⁿ ē piàn-chò sī Tē-kiû 2024 nî, ū siōng chòng-koan hūi-bóe ê hūi-chheⁿ.

## [KIP] McNaught huī-tshenn tsòng-lē ê huī-bué
McNaught huī-tshenn sī 2007 nî ê tuā-lia̍p huī-tshenn, ū tsi̍t tiâu tsiok tn̂g--ê, kánn-ná phòng-tshí bué-liu ê huī-bué.
Tsit tiâu tsòng-lē ê huī-bué tī thinn-tíng sī kui-phiàn--ê, ji̍t-lo̍h liáu-āu kuí-nā kang, lâm-puànn-kiû ê kuan-sing-tsiá lóng khuànn-ē-tio̍h i.
Siòng-phìnn sī khuah-pak kha-mé-lah tn̂g sî-kan kám kng liáu-āu, hip--tio̍h--ê tsòng-kuan ê lī-tsú bué-liu.
Ū-tang-sî-á, pak-puànn-kiû ê kuan-sing-tsiá mā kan-na ē-tàng tī tē-pîng-suànn í-siōng khuànn-tio̍h huī-bué.
huī-tshenn C/2006 P1 (McNaught huī-tshenn) tsiàu kóo-sǹg ing-kai siōng kng ū kàu hū 5 tíng.
Tsit-tiunn siòng-phìnn sī huat-hiān tsit lia̍p huī-tshenn ê lâng tī 2007 nî 1 gue̍h ji̍t-lo̍h ê sî-tsūn tī Ò-tsiu Siding Spring thian-bûn-tâi hip--ê.
McNaught huī-tshenn sī kuè-khì kuí-nā tsa̍p-nî lâi siōng kng ê huī-tshenn.
Tán i tshut-hiān tī lâm-puànn-kiû thinn-tíng, mā tsha-put-to beh lī-khui Thài-iông kah Tē-kiû, ta̍uh-ta̍uh-á siau-sit khì.
Suà--lo̍h-lâi tsit kò gue̍h, Tsí-kim-suann ATLAS huī-tshenn ē piàn-tsò sī Tē-kiû 2024 nî, ū siōng tsòng-kuan huī-bué ê huī-tshenn.

## [English] The Magnificent Tail of Comet McNaught
Comet McNaught, the Great Comet of 2007, grew a spectacularly long and filamentary tail.
The magnificent [tail][tail] spread across the sky and was visible for several days to Southern Hemisphere observers just after sunset.
The [amazing ion tail][amazing ion tail] showed its greatest extent on long-duration, wide-angle camera exposures.
During some times, [just the tail][just the tail] itself [was visible][was visible] just above the horizon for many northern observers as well.
[Comet C/2006 P1 (McNaught)][Comet C/2006 P1 (McNaught)], estimated to have attained a [peak brightness][peak brightness] of [magnitude][magnitude] -5 (minus five), was caught by the [comet's discoverer][comet's discoverer] in the featured image just after sunset in January 2007 from [Siding Spring Observatory][Siding Spring Observatory] in [Australia][Australia].
Comet McNaught, the brightest [comet][comet] in decades, then [faded][faded] as it moved further into southern skies and away from the [Sun][Sun] and [Earth][Earth 1].
Over the next month, [Comet Tsuchinshan–ATLAS][Comet Tsuchinshan–ATLAS], a candidate for the Great Comet of 2024, should display its most [spectacular tails][spectacular tails] visible from the [Earth][Earth 2].

## 詞彙學習
|漢羅|POJ|KIP|華語|English|
|-|-|-|-|-|
| McNaught 彗星 | McNaught Hūi-chheⁿ | McNaught Huī-tshenn | 麥克諾特彗星 | Comet McNaught |
| 彗星 C/2006 P1 | Hūi-chheⁿ C jī-khòng-khòng-lio̍k | Huī-tshenn C jī-khòng-khòng-lio̍k | 彗星 C/2006 P1 | Comet C/2006 P1 |
| 紫金山-ATLAS 彗星 | Chí-kim-soaⁿ ATLAS Hūi-chheⁿ | Tsí-kim-suann ATLAS Huī-tshenn | 紫金山-ATLAS 彗星 | Comet Tsuchinshan–ATLAS |
| 星等 | seng-téng | sing-tíng | 星等 | magnitude |
| 彗尾 | hūi-bóe | huī-bué | 彗尾 | comet tail |
| 離子尾溜 | lī-chú bóe-liu | lī-tsú bué-liu | 離子尾 | ion tail |
| 觀星者 | koan-seng-chiá | kuan-sing-tsiá | 觀星者 | observer |
| 北半球 | pak-pòaⁿ-kiû | pak-puànn-kiû | 北半球 | north hemishpere |
| 南半球 | lâm-pòaⁿ-kiû | lâm-puànn-kiû | 南半球 | southern hemisphere |||||||

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[tail]:https://spaceplace.nasa.gov/comets/en/anatomy-of-a-comet.en.jpg
[amazing ion tail]:https://apod.nasa.gov/apod/ap070117.html
[just the tail]:https://www.reddit.com/media?url=https%3A%2F%2Fpreview.redd.it%2Fwhy-does-my-chair-have-a-tail-v0-qb21j8tqqm9d1.jpeg%3Fwidth%3D1080%26crop%3Dsmart%26auto%3Dwebp%26s%3D4939c7f7cdca268e0d7ee51860e129ca09b27648
[was visible]:http://spaceweather.com/comets/gallery_mcnaught_page11.htm
[Comet C/2006 P1 (McNaught)]:https://en.wikipedia.org/wiki/Comet_McNaught
[peak brightness]:https://web.archive.org/web/20111228014918/http://www.icq.eps.harvard.edu/brightest.html
[magnitude]:http://en.wikipedia.org/wiki/Apparent_magnitude
[comet's discoverer]:http://en.wikipedia.org/wiki/Robert_H._McNaught
[Siding Spring Observatory]:https://youtu.be/A-85ZRf6z3U
[Australia]:http://en.wikipedia.org/wiki/Australia
[comet]:https://science.nasa.gov/solar-system/comets/facts/
[faded]:http://www.icq.eps.harvard.edu/C2006P1_eph.html
[Sun]:https://apod.nasa.gov/apod/ap230222.html
[Earth]:https://apod.nasa.gov/apod/ap060927.html
[Comet Tsuchinshan–ATLAS]:https://apod.nasa.gov/apod/ap240925.html
[spectacular tails]:https://apod.nasa.gov/apod/ap210308.html
[Earth]:https://earthobservatory.nasa.gov/
