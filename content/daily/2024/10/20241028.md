---
title: STEVE 極光：發光 ê 河川
date: 2024-10-28
publishdate: 2024-10-28T11:45:00+0800
tags: [STEVE 極光, 速度增加的強熱輻射, 穩定極光紅弧, SAR 弧, 大氣, 電離層]
hero: https://apod.nasa.gov/apod/image/2410/SteveFrance_leroux_1080.jpg
summary: 有當時仔，天頂會出現一條燒熱 ê 河川。
---

{{% apod %}}

- 原始文章：[STEVE: A Glowing River over France](https://apod.nasa.gov/apod/ap241020.html)
- 影像來源 kah 版權：[Louis LEROUX-GÉRÉ](https://www.instagram.com/lrx.photo)
- 台文翻譯：[An-Li Tsai][An-Li Tsai] ([TARA][TARA])

## [漢羅] STEVE 極光：發光 ê 河川
有當時仔，天頂會出現一條燒熱 ê 河。
這條河會製造 速度增加的強熱輻射，抑是叫做 [STEVE 極光][STEVE 1]，會發出紅色、白色、kah 粉紅仔色 ê 光。
[STEVE 極光 是 按怎出現欸][how STEVEs work]？
這到今猶是一个研究主題。
毋過最近 ê 證據表示講，in 是 ùi [地球大氣][Earth's atmosphere] 100 公里懸 ê [電離層][ionosphere] 內底 [高速運動 ê 熱離子河][fast-moving river of hot ions] 發光 造成--ê。
較闊 ê 紅光河川，可能 kah [STEVE 極光][STEVE 2] 有關，毋過嘛有可能是 [穩定極光紅弧 SAR][Stable Auroral Red]，這是一款 [較捷][more] 看著 ê 光。
[這張相片][featured picture] 是這個月 tī [法國][France] [Côte d'Opale][Côte d'Opale] 翕--ê 闊幅數位合成相片，變做天頂 ê STEVE 極光弧。
雖罔講這个 [幻影][apparition] 才出現幾若分鐘久，毋過 tùi [頭腦動足緊][quick-thinking] ê 天文攝影師來講，已經有夠矣！
毋知你有揣著伊無？

## [POJ] STEVE Ke̍k-kng: Hoat-kng ê Hô-chhoan
Ū-tang-sî-á, thiⁿ-téng ē chhut-hiān chi̍t tiâu sio-joa̍h ê hô.
Chit tiâu hô ē chè-chō Sok-tō͘ Cheng-ka ê Kiông Jia̍t-hok-siā, ia̍h-sī kiò-chò STEVE ke̍k-kng, ē hoat-chhut âng-sek, pe̍h-sek, kah hún-âng-á-sek ê kng.
STEVE ke̍k-kng sī-án-nóa chhut-hiān eh?
Che kàu-taⁿ iáu-sī chi̍t-ê gián-kiù chú-tê.
M̄-koh chòe-kīn ê chèng-kù piáu-sī kóng, in sī ùi Tē-kiû tāi-khì 100 kong-lí koân ê tiān-lī-chân lāi-té ko-sok ūn-tōng ê jia̍t lī-chí hô hoat-kng chō-sêng--ê.
Khah khoah ê âng-kng hô-chhoan, khó-lêng kah STEVE ke̍k-kng ū-koan, m̄-koh mā ū khó-lêng sī Ún-tēng Ke̍k-kng Âng-hô͘ SAR, che-sī chi̍t-khoán khah chia̍p khòaⁿ--tio̍h ê kng.
Chit-tiuⁿ siòng-phìⁿ sī chit kò goe̍h tī Hoat-kok Côte d'Opale hip--ê khoah-pak sò͘-ūi ha̍p-sêng siòng-phìⁿ, piàn-chò thiⁿ-téng ê STEVE ke̍k-kng-hô͘.
Sui-bóng kóng chit-ê hoàn-iáⁿ chiah chhut-hiān kúi-nā hun-cheng kú, m̄-koh tùi thâu-náu tāng chiok kín ê thian-bûn liap-iáⁿ-su lâi-kóng, í-keng ū-kàu ah!
M̄-chai lí ū chhōe-tio̍h i bô?

## [KIP] STEVE Ki̍k-kng: Huat-kng ê Hô-tshuan
Ū-tang-sî-á, thinn-tíng ē tshut-hiān tsi̍t tiâu sio-jua̍h ê hô.
Tsit tiâu hô ē tsè-tsō Sok-tōo Tsing-ka ê Kiông Jia̍t-hok-siā, ia̍h-sī kiò-tsò STEVE ki̍k-kng, ē huat-tshut âng-sik, pe̍h-sik, kah hún-âng-á-sik ê kng.
STEVE ki̍k-kng sī-án-nuá tshut-hiān eh?
Tse kàu-tann iáu-sī tsi̍t-ê gián-kiù tsú-tê.
M̄-koh tsuè-kīn ê tsìng-kù piáu-sī kóng, in sī uì Tē-kiû tāi-khì 100 kong-lí kuân ê tiān-lī-tsân lāi-té ko-sok ūn-tōng ê jia̍t lī-tsí hô huat-kng tsō-sîng--ê.
Khah khuah ê âng-kng hô-tshuan, khó-lîng kah STEVE ki̍k-kng ū-kuan, m̄-koh mā ū khó-lîng sī Ún-tīng Ki̍k-kng Âng-hôo SAR, tse-sī tsi̍t-khuán khah tsia̍p khuànn--tio̍h ê kng.
Tsit-tiunn siòng-phìnn sī tsit kò gue̍h tī Huat-kok Côte d'Opale hip--ê khuah-pak sòo-uī ha̍p-sîng siòng-phìnn, piàn-tsò thinn-tíng ê STEVE ki̍k-kng-hôo.
Sui-bóng kóng tsit-ê huàn-iánn tsiah tshut-hiān kuí-nā hun-tsing kú, m̄-koh tuì thâu-náu tāng tsiok kín ê thian-bûn liap-iánn-su lâi-kóng, í-king ū-kàu ah!
M̄-tsai lí ū tshuē-tio̍h i bô?

## [English] STEVE: A Glowing River over France
Sometimes a river of hot gas flows over your head.
In this case the river created a Strong Thermal Emission Velocity Enhancement [STEVE][STEVE 1] that glowed bright red, white, and pink.
Details of [how STEVEs work][how STEVEs work] remain a topic of research, but recent evidence holds that their glow results from a [fast-moving river of hot ions][fast-moving river of hot ions] flowing over a hundred kilometers up in the [Earth's atmosphere][Earth's atmosphere]: the [ionosphere][ionosphere].
The more expansive dull red glow might be related to the flowing [STEVE][STEVE 2], but alternatively might be a [Stable Auroral Red][Stable Auroral Red] (SAR) arc, a [more][more] general heat-related glow.
The [featured picture][featured picture], taken earlier this month in [Côte d'Opale][Côte d'Opale], [France][France], is a wide-angle digital composite made as the [STEVE arc][STEVE arc] formed nearly overhead.
Although the [apparition][apparition] lasted only a few minutes, this was long enough for the [quick-thinking][quick-thinking] astrophotographer to get in the picture -- can you find him?

## 詞彙學習
|漢羅|POJ|KIP|華語|English|
|-|-|-|-|-|
| SAR 弧 | SAR hô͘ | SAR hôo | SAR 弧 | SAR arc |
| 穩定極光紅弧 | Ún-tēng Ke̍k-kng Âng-hô͘ | Ún-tīng Ki̍k-kng Âng-hôo | 穩定極光紅弧 | Stable Auroral Red (SAR) arc |
| STEVE 極光 | STEVE ke̍k-kng | STEVE ki̍k-kng | STEVE 極光 | STEVE |
| 速度增加的強熱輻射 | Sok-tō͘ Cheng-ka ê Kiông Jia̍t-hok-siā | Sok-tōo Tsing-ka ê Kiông Jia̍t-hok-siā | 速度增加的強熱輻射 | Strong Thermal Emission Velocity Enhancement (STEVE) |
| 大氣 | tāi-khì | tāi-khì | 大氣 | atmosphere |
| 電離層 | tiān-lî-chân | tiān-lî-tsân | 電離層 | ionosphere |

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[STEVE 1]:https://en.wikipedia.org/wiki/STEVE
[how STEVEs work]:https://ui.adsabs.harvard.edu/abs/2018GeoRL..45.7968G/abstract
[fast-moving river of hot ions]:https://en.wikipedia.org/wiki/STEVE#Research_into_cause
[Earth's atmosphere]:https://science.nasa.gov/earth/earth-atmosphere/earths-atmosphere-a-multi-layered-cake/
[ionosphere]:https://science.nasa.gov/earth/10-things-to-know-about-the-ionosphere/
[STEVE 2]:https://apod.nasa.gov/apod/ap241028.htmlap210505.html
[Stable Auroral Red]:https://spaceweatherarchive.com/2021/11/22/3308/
[more]:https://apod.nasa.gov/apod/ap241028.htmlap240103.html
[featured picture]:https://www.instagram.com/p/DBKEFJlMLPo/
[Côte d'Opale]:https://youtu.be/66ATFjFDjoY?t=129
[France]:https://en.wikipedia.org/wiki/France
[STEVE arc]:https://apod.nasa.gov/apod/ap241028.htmlap171014.html
[apparition]:https://apod.nasa.gov/apod/ap241028.htmlap231022.html
[quick-thinking]:https://static2.bigstockphoto.com/0/7/4/large1500/470325001.jpg
