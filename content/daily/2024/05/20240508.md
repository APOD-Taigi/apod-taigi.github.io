---
title: 烏洞吸積盤 ê 視覺化影片
date: 2024-05-08
publishdate: 2024-05-08T11:45:00+0800
tags: [free2share, 烏洞, 吸積盤, 視覺化, 引力, 光子球, 事件視界望遠鏡]
hero: https://www.youtube.com/watch?v=l36UkYtq6m0
summary: 踅烏洞咧行 ê 物件看起來會是啥款 ？
categories: [podcast]
vocals: [阿錕]
---

{{% apod %}}

- 原始文章：[Visualization: A Black Hole Accretion Disk](https://apod.nasa.gov/apod/ap240508.html)
- 視覺化來源：[NASA](https://www.nasa.gov/)’s [Goddard Space Flight Center](https://science.gsfc.nasa.gov/sci/), [Jeremy Schnittman](https://science.gsfc.nasa.gov/sed/bio/jeremy.d.schnittman)
- 予人印象足深 ê 奇異點：[It's Black Hole Week at NASA!](https://science.nasa.gov/universe/black-hole-week/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clwmck2k603pi01vbaqgogevm" >}}

## [漢羅] 烏洞吸積盤 ê 視覺化影片
踅烏洞咧行 ê 物件看起來會是啥款 ？
吸積盤若是一个踅 [烏洞][black hole 1] ê [發光吸積氣體][swirling disk of glowing and accreting gas]，烏洞 ê 強大引力 會 kā 吸積盤 [發出 ê 光拗彎][deflect light]，予伊看起來足特別--ê。
[這支動畫影片][featured animated video] 提供咱視覺化 ê 效果。
影片是 [觀測者][the observer]，抑就是你，ùi 吸積盤頂懸看 [烏洞][black hole 2] ê 角度開始。 
踅 tī 中心 [烏洞][black hole 3] 外口彼輾薄薄 ê 圓箍仔，是 [光子球][photon sphere] ê 所在，內底是烏洞 ê [事件視界][event horizon]。
這支影片上主要 ê 部份就是吸積盤。
吸積盤 tī 倒爿是踅 tùi 你 ê 方向來，這部份會 [變較光][appear brighter]。
咱繼續看 [影片][the video]，這馬你 tī [烏洞][black hole 4] 頂懸，ùi 頂懸 看 tùi 下底去。
紲落來你迵過吸積盤，來到較遠彼爿。
落尾閣轉來 [你本來看烏洞 ê 角度][original vantage point]。
其中一段影像是真趣味，吸積盤顛倒反，毋過看起來毋是平--ê。
像這款視覺化影片是足重要--ê，因為 [事件視界望遠鏡][Event Horizon Telescope] 這馬當咧用 [世界第一厲害 ê 解析度][unprecedented detail] 替烏洞 [翕相][being imaged]。

## [POJ] O͘-tōng Khip-chek-pôaⁿ ê Sī-kak-hòa Iáⁿ-phìⁿ
Se̍h o͘-tōng leh kiâⁿ ê mi̍h-kiāⁿ khòaⁿ--khí-lâi ē sī siáⁿ-khoán?
Khip-chek-pôaⁿ nā-sī chi̍t-ê se̍h o͘-tōng leh kiâⁿ ê hoat-kng khip-chek khì-thé, o͘-tōng ê kiông-tāi ín la̍t ē kā khip-chek-pôaⁿ hoat--chhut ê kng áu-oan, hō͘ i khòaⁿ--khí-lâi chiok te̍k-pia̍t--ê.
Chit-ki tōng-ōe iáⁿ-phìⁿ thê-kiong lán sī-kak-hòa ê hāu-kó.
Iáⁿ-phìⁿ sī koan-chhek-chiá, iah to̍h sī lí, ùi khip-chek-pôaⁿ téng-koân khòaⁿ o͘-tōng ê kak-tō͘ khai-sí.
Se̍h tī tiong-sim o͘-tōng gōa-kháu hit liàn po̍h-po̍h ê îⁿ-kho͘-á, sī kng-chú-kiû ê só͘-chāi, lāi-té sī o͘-tōng ê sū-kiāⁿ sī-kài.
Chit-ki iáⁿ-phìⁿ siōng chú-iàu ê pō͘-hūn to̍h-sī khip-chek-pôaⁿ.
Khip-chek-pôaⁿ tī tò-pêng sī se̍h tùi lí ê hong-hiòng lâi, chit pō͘-hūn ē piàn khah kng.
Lán kè-sio̍k khòaⁿ iáⁿ-phìⁿ, chit-má lí tī o͘-tōng téng-koân, ùi téng-koân khòaⁿ tùi ē-té khì.
Sòa-lo̍h-lâi lí thàng-kòe khip-chek-pôaⁿ, lâi-kàu khah hn̄g hit-pêng.
Lo̍h-bóe koh tńg-lâi lí pún-lâi khòaⁿ o͘-tōng ê kak-tō͘.
Kî-tiong chi̍t-tōaⁿ iáⁿ-siōng sī chin chhù-bī, khip-chek-pôaⁿ tian-tò-péng, m̄-koh khòaⁿ--khí-lâi m̄-sī pêⁿ--ê.
Siōng chit-khoán sī-kak-hòa iáⁿ-phìⁿ sī chiok tiōng-iàu--ê, in-ūi Sū-kiāⁿ Sī-kài Bōng-oán-kiàⁿ chit-má tng-teh iōng sè-kài tē-it lī-hāi ê kái-sek-tō͘ thè o͘-tōng hip-siòng.

## [KIP] Oo-tōng Khip-tsik-puânn ê Sī-kak-huà Iánn-phìnn
Se̍h oo-tōng leh kiânn ê mi̍h-kiānn khuànn--khí-lâi ē sī siánn-khuán?
Khip-tsik-puânn nā-sī tsi̍t-ê se̍h oo-tōng leh kiânn ê huat-kng khip-tsik khì-thé, oo-tōng ê kiông-tāi ín la̍t ē kā khip-tsik-puânn huat--tshut ê kng áu-uan, hōo i khuànn--khí-lâi tsiok ti̍k-pia̍t--ê.
Tsit-ki tōng-uē iánn-phìnn thê-kiong lán sī-kak-huà ê hāu-kó.
Iánn-phìnn sī kuan-tshik-tsiá, iah to̍h sī lí, uì khip-tsik-puânn tíng-kuân khuànn oo-tōng ê kak-tōo khai-sí.
Se̍h tī tiong-sim oo-tōng guā-kháu hit liàn po̍h-po̍h ê înn-khoo-á, sī kng-tsú-kiû ê sóo-tsāi, lāi-té sī oo-tōng ê sū-kiānn sī-kài.
Tsit-ki iánn-phìnn siōng tsú-iàu ê pōo-hūn to̍h-sī khip-tsik-puânn.
Khip-tsik-puânn tī tò-pîng sī se̍h tuì lí ê hong-hiòng lâi, tsit pōo-hūn ē piàn khah kng.
Lán kè-sio̍k khuànn iánn-phìnn, tsit-má lí tī oo-tōng tíng-kuân, uì tíng-kuân khuànn tuì ē-té khì.
Suà-lo̍h-lâi lí thàng-kuè khip-tsik-puânn, lâi-kàu khah hn̄g hit-pîng.
Lo̍h-bué koh tńg-lâi lí pún-lâi khuànn oo-tōng ê kak-tōo.
Kî-tiong tsi̍t-tuānn iánn-siōng sī tsin tshù-bī, khip-tsik-puânn tian-tò-píng, m̄-koh khuànn--khí-lâi m̄-sī pênn--ê.
Siōng tsit-khuán sī-kak-huà iánn-phìnn sī tsiok tiōng-iàu--ê, in-uī Sū-kiānn Sī-kài Bōng-uán-kiànn tsit-má tng-teh iōng sè-kài tē-it lī-hāi ê kái-sik-tōo thè oo-tōng hip-siòng.

## [English] Visualization: A Black Hole Accretion Disk
What would it look like to circle a black hole?
If the [black hole][black hole 1] was surrounded by a [swirling disk of glowing and accreting gas][swirling disk of glowing and accreting gas], then the great gravity of the black hole would [deflect light][deflect light] emitted by the disk to make it look very unusual.
The [featured animated video][featured animated video] gives a visualization.
The video starts with you, [the observer][the observer], looking toward the [black hole][black hole 2] from just above the plane of the accretion disk.
Surrounding the central [black hole][black hole 3] is a thin circular image of the orbiting disk that marks the position of the [photon sphere][photon sphere] -- inside of which lies the black hole's [event horizon][event horizon].
Toward the left, parts of the large main image of the disk [appear brighter][appear brighter] as they move toward you.
As [the video][the video] continues, you loop over the [black hole][black hole 4], soon looking down from the top, then passing through the disk plane on the far side, then returning to your [original vantage point][original vantage point].
The accretion disk does some interesting [image inversions][image inversions] -- but never appears flat.
Visualizations such as this are particularly relevant today as [black holes][black holes 5] are [being imaged][being imaged] in [unprecedented detail][unprecedented detail] by the [Event Horizon Telescope][Event Horizon Telescope].

## 詞彙學習（漢羅/POJ/KIP/華語/English）
- 【烏洞】o͘-tōng/oo-tōng/黑洞/black hole
- 【吸積盤】khip-chek-pôaⁿ/khip-tsik-puânn/吸積盤/accretion disk
- 【視覺化】sī-kak-hòa/sī-kak-huà/視覺化/visualization
- 【引力】in-le̍k/in-li̍k/引力/gravity
- 【光子球】kńg-chú-kiû/kńg-tsú-kiû/光子球/photon sphere
- 【事件視界望遠鏡】Sū-kiāⁿ Sī-kài Bōng-oán-kiàⁿ/Sū-kiānn Sī-kài Bōng-uán-kiànn/事件視界望遠鏡/Event Horizon Telescope

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[black hole 1]:https://science.nasa.gov/universe/black-holes/
[swirling disk of glowing and accreting gas]:https://apod.nasa.gov/apod/ap190820.html
[deflect light]:https://www.phy.mtu.edu/bht/rjn_bht.html
[featured animated video]:https://svs.gsfc.nasa.gov/13326
[the observer]:https://images.freeimages.com/images/large-previews/755/dog-looking-at-the-camera-1411251.jpg
[black hole 2]:https://apod.nasa.gov/apod/ap240505.html
[black hole 3]:https://jila.colorado.edu/news-events/articles/what-happens-when-you-fall-black-hole
[photon sphere]:https://en.wikipedia.org/wiki/Photon_sphere
[event horizon]:https://en.wikipedia.org/wiki/Event_horizon
[appear brighter]:https://en.wikipedia.org/wiki/Aberration_(astronomy)
[the video]:https://www.youtube.com/watch?v=l36UkYtq6m0
[black hole 4]:https://ui.adsabs.harvard.edu/abs/1993AmJPh..61..619N/abstract
[original vantage point]:https://apod.nasa.gov/apod/image/2008/BhAccretionDisk_NasaSchnittman_3851_annotated.jpg
[image inversions]:https://apod.nasa.gov/apod/ap141026.html
[black holes 5]:https://apod.nasa.gov/apod/ap190411.html
[being imaged]:https://apod.nasa.gov/apod/ap240401.html
[unprecedented detail]:https://apod.nasa.gov/apod/ap220513.html
[Event Horizon Telescope]:https://eventhorizontelescope.org/
