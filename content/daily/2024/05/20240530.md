---
title: 巴黎天頂 ê 月華
date: 2024-05-30
publishdate: 2024-05-30T11:45:00+0800
tags: [月華, 月冕, 日冕, 量子力學, 繞射, 巴黎鐵塔, 水珠仔]
hero: https://apod.nasa.gov/apod/image/2405/EiffelCorona_Binotto_960.jpg
summary: 是按怎有當時仔烏陰天 ê 月娘看起來會是彩色--ê？
categories: [podcast]
vocals: [阿錕]
---

{{% apod %}}

- 原始文章：[A Lunar Corona over Paris](https://apod.nasa.gov/apod/ap240530.html)
- 影像來源 kah 版權：[Valter Binotto](mailto:info@valterbinotto.it)
- 宇宙 ê 入口：[Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clxjb6sy809ju01vq2i78689p" >}}

## [漢羅] 巴黎天頂 ê 月華
是按怎有當時仔烏陰天 ê 月娘看起來會是彩色--ê？
這款 [效應][effect] 就叫做 [月華][corona]，是 光 ê 量子力學 [繞射反應][diffraction]。
月華嘛叫做月冕，這會發生 tī 大部份會透光 ê 雲內底，一寡仝款大細 ê 水珠仔 [之間][intervening]。
因為無仝色光有無仝波長，所以逐款色光 ê [繞射結果][diffracts] 嘛會無仝。
[月冕][Lunar coronae] 是少數會當 [直接用目睭][unaided eye] [簡單看著][easily seen] ê [量子力學][quantum mechanical] 色光效應。
[日冕][Solar corona] 嘛是，有當時仔是真明顯。
這張相片是頂個月 tī [法國][France] [巴黎][Paris] 翕--ê。
是講 [巴黎鐵塔][Eiffel Tower] 發出來 ê [藍光][blue beacon]，並袂去影響著 [彩色 ê 月華][colorful lunar corona]。

## [POJ] Pa-lê thiⁿ-téng ê Goe̍h-hôa
Sī-án-chóaⁿ ū-tang-sî-á o͘-im-thiⁿ ê goe̍h-niû khòaⁿ--khí-lâi ē sī chhái-sek--ê?
Chit-khoán hāu-èng to̍h kiò-chò goe̍h hôa, sī kng ê liōng-chú le̍k-ha̍k jiàu-siā hoán-èng.
Goe̍h hôa mā kiò-chò goe̍h bián, che ē hoat-seng tī tōa-pō͘-hūn ē thàu-kng ê hûn lāi-té, chi̍t-kóa kāng-khoán tōa-sè ê chúi chu-á chi-kan.
In-ūi bô-kâng sek-kng ū bô-kâng pho-tn̂g, só͘-í ta̍k-khoán sek-kng ê jiàu-siā kiat-kó mā ē bô-kâng.
Goe̍h-bián sī chió-sò͘ ē-tàng ti̍t-chiap iōng ba̍k-chiu kán-tan khòaⁿ--tio̍h ê liōng-chú le̍k-ha̍k sek-kng hāu-èng.
Ji̍t-bián mā-sī, ū-tang-sî-á sī chin bêng-hián.
Chit-tiuⁿ siòng-phìⁿ sī téng kò goe̍h tī Hoat-kok Pa-lê hip--ê.
Sī-kóng Pa-lê Thih-thah hoat--chhut-lâi ê nâ-kng, pēng bē khì éng-hióng-tio̍h chhái-sek ê goe̍h-hôa.

## [KIP] Pa-lê thinn-tíng ê Gue̍h-huâ
Sī-án-tsuánn ū-tang-sî-á oo-im-thinn ê gue̍h-niû khuànn--khí-lâi ē sī tshái-sik--ê?
Tsit-khuán hāu-ìng to̍h kiò-tsò gue̍h huâ, sī kng ê liōng-tsú li̍k-ha̍k jiàu-siā huán-ìng.
Gue̍h huâ mā kiò-tsò gue̍h bián, tse ē huat-sing tī tuā-pōo-hūn ē thàu-kng ê hûn lāi-té, tsi̍t-kuá kāng-khuán tuā-sè ê tsuí tsu-á tsi-kan.
In-uī bô-kâng sik-kng ū bô-kâng pho-tn̂g, sóo-í ta̍k-khuán sik-kng ê jiàu-siā kiat-kó mā ē bô-kâng.
Gue̍h-bián sī tsió-sòo ē-tàng ti̍t-tsiap iōng ba̍k-tsiu kán-tan khuànn--tio̍h ê liōng-tsú li̍k-ha̍k sik-kng hāu-ìng.
Ji̍t-bián mā-sī, ū-tang-sî-á sī tsin bîng-hián.
Tsit-tiunn siòng-phìnn sī tíng kò gue̍h tī Huat-kok Pa-lê hip--ê.
Sī-kóng Pa-lê Thih-thah huat--tshut-lâi ê nâ-kng, pīng bē khì íng-hióng-tio̍h tshái-sik ê gue̍h-huâ.

## [English] A Lunar Corona over Paris
Why does a cloudy moon sometimes appear colorful?
The [effect][effect], called a lunar [corona][corona], is created by the quantum mechanical [diffraction][diffraction] of light around individual, similarly-sized water droplets in an [intervening][intervening] but mostly-transparent cloud.
Since light of different colors has [different wavelengths][different wavelengths], each color [diffracts][diffracts] differently.
[Lunar coronae][Lunar coronae] are one of the few [quantum mechanical][quantum mechanical] color effects that can be [easily seen][easily seen] with the [unaided eye][unaided eye].
[Solar corona][Solar corona]e are also sometimes evident.
The featured image was taken last month from [Paris][Paris], [France][France].
The [blue beacon][blue beacon] emanating from the [Eiffel Tower][Eiffel Tower] did not affect the [colorful lunar corona][colorful lunar corona].

## 詞彙學習（漢羅/POJ/KIP/華語/English）
- 【月華】goe̍h-hôa/gue̍h-huâ/月華/lunar corona
- 【月冕】goe̍h-bián/gue̍h-bián/月冕/lunar corona
- 【日冕】ji̍t-bián/ji̍t-bián/日冕/solar corona
- 【量子力學】liōng-chú le̍k-ha̍k/liōng-tsú li̍k-ha̍k/量子力學/quantum mechanics
- 【繞射】jiàu-siā/jiàu-siā/繞射/diffraction
- 【巴黎鐵塔】Pa-lê Thih-thah/Pa-lê Thih-thah/巴黎鐵塔/Eiffel Tower
- 【水珠仔】chúi-chu-á/tsuí-tsu-á/水滴/water droplet

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[effect]:https://www.atoptics.co.uk/droplets/corform.htm
[corona]:https://www.atoptics.co.uk/droplets/corona.htm
[diffraction]:https://en.wikipedia.org/wiki/Diffraction
[intervening]:https://www.youtube.com/watch?v=fgiOjqTiwn8
[different wavelengths]:https://science.nasa.gov/ems/01_intro
[diffracts]:https://www.exploratorium.edu/snacks/diffraction
[Lunar coronae]:https://en.wikipedia.org/wiki/Corona_(optical_phenomenon)
[quantum mechanical]:https://asterisk.apod.com/viewtopic.php?f=39&t=21334
[easily seen]:http://physics.stackexchange.com/questions/65397/quantum-mechanics-and-everyday-nature
[unaided eye]:https://images.freeimages.com/images/large-previews/755/dog-looking-at-the-camera-1411251.jpg
[Solar corona]:https://apod.nasa.gov/apod/ap160111.html
[Paris]:https://youtu.be/72kRM86V-dw
[France]:https://en.wikipedia.org/wiki/France
[blue beacon]:https://www.toureiffel.paris/en/news/history-and-culture/beacon-covering-whole-paris-region
[Eiffel Tower]:https://en.wikipedia.org/wiki/Eiffel_Tower
[colorful lunar corona]:https://apod.nasa.gov/apod/ap190916.html
