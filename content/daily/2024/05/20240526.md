---
title: 爆發 ê 日珥
date: 2024-05-26
publishdate: 2024-05-26T11:45:00+0800
tags: [free2share, 日珥, 太陽絲, 日冕物質噴射, CME, 磁場, 磁層, 太陽動力學衛星天文台, 電漿箍仔, 太陽活跳期, 日冕洞, 帶電粒子, 極光]
hero: https://apod.nasa.gov/apod/image/2405/filament_sdo_960.jpg
summary: 咱 ê 日頭是發生啥物代誌？無啥物代誌啦！伊只是擲一條太陽絲出來爾爾。
categories: [podcast]
vocals: [阿錕]
---

{{% apod %}}

- 原始文章：[A Solar Filament Erupts](https://apod.nasa.gov/apod/ap240526.html)
- 影像來源：[NASA](https://www.nasa.gov/)'s [GSFC](https://www.nasa.gov/goddard), [SDO AIA Team](https://sdo.gsfc.nasa.gov/)
- 你 ê 生日禮物：[What picture did APOD feature on your birthday?](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clxdi72pv02yf01x9aicdbyql" >}}

## [漢羅] 爆發 ê 日珥
咱 ê 日頭是發生啥物代誌？
無啥物代誌啦！伊只是 [擲一條太陽絲出來][threw a filament] 爾爾。
2012 年中，雄雄有一條 [日珥][solar filament] 噴到太空中，產生能量足懸 ê [日冕物質噴射][coronal mass ejection] (CME)。
太陽磁場一直咧變化，予這條 [日珥][The filament] [擋][long] 幾若工。
嘛因為太陽 [磁場][magnetic field] 一直咧變化，所以日珥噴出來 ê 時間 [誠歹臆][unexpected]。
咱會當 tī 踅地球行 ê 太陽動力學衛星天文台 翕 ê [特寫][Watched closely] 相片內底，看著太陽表面 ê [爆炸][explosion]。
這个爆炸會 kā 電子 kah 離子 [送入去][shot] 太陽系內底。
其中有一寡 3 工前才拄到地球，kah 地球 [磁層][magnetosphere] 相挵，產生咱看會著 ê [極光][auroras]。
咱會當 ùi [紫外光][ultraviolet] [影像][the featured] 看著 日珥 爆發。
這寡噴出來 ê 日珥 頂懸，是 出現 tī [太陽活跳區][active region] 週邊 ê 電漿箍仔。
太陽活動是 [11 年一个週期][11-year cycle]。
伊這馬是愈來愈倚伊 [活動力上強][most active] ê 時期，所以會產生足濟 [日冕洞][coronal holes]，予帶電粒子通噴去太空中。
就 kah 咱進前講過 ê 仝款，這寡帶電粒子會 [產生極光][create auroras]。

## [POJ] Po̍k-hoat ê Ji̍t-ní
Lán ê ji̍t-thâu sī hoat-seng siáⁿ-mih tāi-chì?
Bô-siáⁿ-mih tāi-chì-lah!
I chí-sī tàn chi̍t tiâu thài-iông-si chhut-lâi niā-niā.
2012 nî-tiong, hiông-hiông ū chi̍t tiâu ji̍t-ní phùn kàu thài khong-tiong, sán-seng lêng-liōng chiok koân ê Ji̍t-bián Bu̍t-chit Phùn-siā (CME).
Thài-iâng chû-tiûⁿ it-ti̍t leh piàn-hòa, hō͘ chit-tiāu ji̍t-ní tòng kúi-nā kang.
Mā in-ūi thài-iông chû-tiûⁿ it-ti̍t leh piàn-hòa, só͘-í ji̍t-ní phùn--chhut-lâi ê sî-kan chiâⁿ pháiⁿ ioh.
Lán ē-tàng tī se̍h Tē-kiû kiâⁿ ê Thài-iông Tāng-le̍k-ha̍k Ūi-chheⁿ Thian-bûn-tâi hip ê te̍k-siá siòng-phìⁿ lāi-té, khòaⁿ-tio̍h thài-iông piáu-bīn ê po̍k-chà.
Chit-ê po̍k-chà ē kā tiān-chú kah lī-chú sàng ji̍p-khì Thài-iông-hē lāi-té.
Kî-tiong ū chi̍t-kóa 3 kang chêng chiah tú kàu Tē-kiû, kah Tē-kiû chû-chân sio-lòng, sán-seng lán khòaⁿ-ē-tio̍h ê ke̍k-kng.
Lán ē-tàng ùi chí-gōa-kng iáⁿ-siōng khòaⁿ-tio̍h ji̍t-ní po̍k-hoat.
Chit kóa phùn chhut-lâi ê ji̍t-ní téng-koân,sī chhut-hiān tī thài-iông oa̍h-thiàu khu chiu-piⁿ ê tiān-chiuⁿ kho͘-á.
Thài-iâng oa̍h-tāng sī 11 nî chi̍t-ê chiu-kî.
I chit-má sī lú-lâi-lú óa i oa̍h-tōng-le̍k siōng kiông ê sî-kî, só͘-í ē sán-seng chiok chē ji̍t-bián-tōng, hō͘ tài-tiān lia̍p-chú thang phùn khì thài-khong tiong.
To̍h kah lán chìn-chêng kóng-kòe ê kâng-khoán, chit-kóa tài-tiān lia̍p-chú ē sán-seng ke̍k-kng.

## [KIP] Po̍k-huat ê Ji̍t-ní
Lán ê ji̍t-thâu sī huat-sing siánn-mih tāi-tsì?
Bô-siánn-mih tāi-tsì-lah!
I tsí-sī tàn tsi̍t tiâu thài-iông-si tshut-lâi niā-niā.
2012 nî-tiong, hiông-hiông ū tsi̍t tiâu ji̍t-ní phùn kàu thài khong-tiong, sán-sing lîng-liōng tsiok kuân ê Ji̍t-bián Bu̍t-tsit Phùn-siā (CME).
Thài-iâng tsû-tiûnn it-ti̍t leh piàn-huà, hōo tsit-tiāu ji̍t-ní tòng kuí-nā kang.
Mā in-uī thài-iông tsû-tiûnn it-ti̍t leh piàn-huà, sóo-í ji̍t-ní phùn--tshut-lâi ê sî-kan tsiânn pháinn ioh.
Lán ē-tàng tī se̍h Tē-kiû kiânn ê Thài-iông Tāng-li̍k-ha̍k Uī-tshenn Thian-bûn-tâi hip ê ti̍k-siá siòng-phìnn lāi-té, khuànn-tio̍h thài-iông piáu-bīn ê po̍k-tsà.
Tsit-ê po̍k-tsà ē kā tiān-tsú kah lī-tsú sàng ji̍p-khì Thài-iông-hē lāi-té.
Kî-tiong ū tsi̍t-kuá 3 kang tsîng tsiah tú kàu Tē-kiû, kah Tē-kiû tsû-tsân sio-lòng, sán-sing lán khuànn-ē-tio̍h ê ki̍k-kng.
Lán ē-tàng uì tsí-guā-kng iánn-siōng khuànn-tio̍h ji̍t-ní po̍k-huat.
Tsit kuá phùn tshut-lâi ê ji̍t-ní tíng-kuân,sī tshut-hiān tī thài-iông ua̍h-thiàu khu tsiu-pinn ê tiān-tsiunn khoo-á.
Thài-iâng ua̍h-tāng sī 11 nî tsi̍t-ê tsiu-kî.
I tsit-má sī lú-lâi-lú uá i ua̍h-tōng-li̍k siōng kiông ê sî-kî, sóo-í ē sán-sing tsiok tsē ji̍t-bián-tōng, hōo tài-tiān lia̍p-tsú thang phùn khì thài-khong tiong.
To̍h kah lán tsìn-tsîng kóng-kuè ê kâng-khuán, tsit-kuá tài-tiān lia̍p-tsú ē sán-sing ki̍k-kng.

## [English] A Solar Filament Erupts
What's happened to our Sun?
Nothing very unusual -- it just [threw a filament][threw a filament].
Toward the middle of 2012, a [long][long] standing [solar filament][solar filament] suddenly erupted into space, producing an energetic [coronal mass ejection][coronal mass ejection] (CME).
[The filament][The filament] had been held up for days by the Sun's ever changing [magnetic field][magnetic field] and the timing of the eruption was [unexpected][unexpected].
[Watched closely][Watched closely] by the Earth-orbiting Solar Dynamics Observatory, the resulting [explosion][explosion] [shot][shot] electrons and ions into the Solar System, some of which arrived at Earth three days later and impacted Earth's [magnetosphere][magnetosphere], causing visible [auroras][auroras].
Loops of plasma surrounding the [active region][active region] can be seen above the erupting filament in [the featured][the featured] [ultraviolet][ultraviolet] image.
Our Sun is nearing the [most active][most active] time in its [11-year cycle][11-year cycle], creating many [coronal holes][coronal holes] that allow for the ejection of [charged particles][charged particles] into space.
As before, these charged particles can [create auroras][create auroras].

## 詞彙學習（漢羅/POJ/KIP/華語/English）
- 【日珥】ji̍t-ní/ji̍t-ní/日珥/solar filament
- 【太陽絲】thài-iông-si/thài-iông-si/太陽絲狀體/solar filament
- 【日冕物質噴射】Ji̍t-bián Bu̍t-tsit Phùn-siā/Ji̍t-bián Bu̍t-tsit Phùn-siā/日冕物質拋射/coronal mass ejection (CME)
- 【磁場】chû-tiûⁿ/tsû-tiûnn/磁場/magnetic field
- 【磁層】chû-chân/tsû-tsân/磁層/magnetosphere
- 【太陽動力學衛星天文台】Thài-iông Tāng-le̍k-ha̍k Ūi-chheⁿ Thian-bûn-tâi/Thài-iông Tāng-li̍k-ha̍k Uī-tshenn Thian-bûn-tâi/太陽動力學衛星天文台/Solar Dynamics Observatory
- 【太陽活跳區】thài-iông oa̍h-thiàu-khu/thài-iông ua̍h-thiàu-khu/太陽活躍區/active region
- 【電漿箍仔】tiān-chiuⁿ kho͘-á/tiān-tsiunn khoo-á/電漿環/Loops of plasma
- 【日冕洞】ji̍t-bián-tōng/ji̍t-bián-tōng/日冕洞/coronal hole
- 【帶電粒子】tài-tiān lia̍p-chú/tài-tiān lia̍p-tsú/帶電粒子/charged particle
- 【極光】ke̍k-kng/ki̍k-kng/極光/auroras

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[threw a filament]:https://apod.nasa.gov/apod/ap101215.html
[long]:https://apod.nasa.gov/apod/ap150210.html
[solar filament]:http://solar.physics.montana.edu/ypop/Program/hfilament.html
[coronal mass ejection]:https://en.wikipedia.org/wiki/Coronal_mass_ejection
[The filament]:https://www.syfy.com/syfy-wire/a-huge-solar-filament-erupts-into-space
[magnetic field]:http://solar-center.stanford.edu/magnetism/magneticfields.html
[unexpected]:https://i.pinimg.com/1200x/e8/ac/ab/e8acab27a9225b707a2467bf3bc27015.jpg
[Watched closely]:http://www.flickr.com/photos/gsfc/sets/72157631408160534/
[explosion]:http://www.flickr.com/photos/gsfc/7931868316/in/set-72157631408160534
[shot]:http://www.flickr.com/photos/gsfc/7938936660/in/set-72157631408160534
[magnetosphere]:https://en.wikipedia.org/wiki/Magnetosphere
[auroras]:https://apod.nasa.gov/apod/ap120321.html
[active region]:https://en.wikipedia.org/wiki/Active_region
[the featured]:http://www.flickr.com/photos/gsfc/7931831962/in/set-72157631408160534/
[ultraviolet]:https://science.nasa.gov/ems/10_ultravioletwaves
[most active]:https://science.nasa.gov/science-research/heliophysics/how-nasa-tracked-the-most-intense-solar-storm-in-decades/
[11-year cycle]:https://en.wikipedia.org/wiki/Solar_cycle
[coronal holes]:https://en.wikipedia.org/wiki/Coronal_hole
[charged particles]:https://en.wikipedia.org/wiki/Charged_particle
[create auroras]:https://www.facebook.com/media/set/?set=a.431368006258449&type=3
