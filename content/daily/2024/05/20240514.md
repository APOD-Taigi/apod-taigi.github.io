---
title: 星團 37
date: 2024-05-14
publishdate: 2024-05-14T11:45:00+0800
tags: [獵戶座, 星群, 開放星團, NGC 2169]
hero: https://apod.nasa.gov/apod/image/2405/NGC2169LRGBQHY183HR_c1024.jpg
summary: Tùi 大部份地球人來講，開放星團 NGC 2169 看起來就敢若是宇宙 ê 數字 37。
categories: [podcast]
vocals: [阿錕]
---

{{% apod %}}

- 原始文章：[The 37 Cluster](https://apod.nasa.gov/apod/ap240514.html)
- 影像來源 kah [版權][copyright]：[Sergio Eguivar](https://www.instagram.com/buenosaires_skies/)
- 相簿：[Earth Aurora from Solar Active Region 3664](https://www.facebook.com/media/set?set=a.431368006258449&type=3)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clwqs0jzd02ou01uxf06f9ohh" >}}

## [漢羅] 星團 37
Tùi 大部份地球人來講，開放星團 [NGC 2169][NGC 2169] 看起來就敢若是宇宙 ê 數字 [37][37]。
抑是你感覺這是數字 [42][42]？
Ùi 咱 ê 角度來看，這个無可能 ê 數字 [星群][asterism] 出現 tī 遮完全是巧合。
伊是 tī [獵戶座][constellation Orion] 方向 3300 光年遠 ê 所在。
Tùi 銀河系抑是開放星團來講，NGC 2169 是一个細粒星團，才 7 光年闊爾爾。
NGC 2169 ê [恆星][the stars] 是 ùi 仝一團塗粉氣體生出來--ê，in ê 年歲才 1100 萬歲爾爾。
時間若長，這款 [星團][clusters are] tī [銀河系][the galaxy] 內底會 [拄著][through] 其他恆星、星際雲，受著引潮力影響，就會散去。
40 外億年前，咱 ê 太陽嘛有可能是 tī 類似 ê [開放星團][open cluster of stars] 內底形成--ê。

## [POJ] Seng-thoân 37
Tùi tōa-pō͘-hūn tē-kiû-lâng lâi-kóng, khai-hòng seng-thoân NGC 2169 khòaⁿ--khí-lâi tō káⁿ ná-sī ú-tiū ê sò͘-jī 37.
Ia̍h-sī lí kám-kak che-sī sò͘-jī 42?
Ùi lán ê kak-tō͘ lâi-khòaⁿ, chit-ê bô-khó-lêng ê sò͘-jī seng-kûn chhut-hiān tī chia oân-choân sī khá-ha̍p.
I sī tī La̍h-hō͘-chō hong-hiòng 3300 kng-nî hn̄g ê só͘-chāi.
Tùi Gîn-hô-hē ia̍h-sī khai-hòng seng-thoân lâi-kóng, NGC 2169 sī chi̍t-ê sè-lia̍p seng-thoân, chiah 7 kng-nî khoah niā-niā.
NGC 2169 ê hêng-chheⁿ sī ùi kāng chi̍t thoân thô͘-hún khì-thé seⁿ--chhut-lâi--ê, in ê nî-hòe chiah 1100 bān-sòe niā-niā.
Sî-kan nā tn̂g, chit-khoán seng-thoân tī Gîn-hô-hē lāi-té ē tú-tio̍h kî-thaⁿ hêng-chheⁿ, seng-chè-hûn, siū-tio̍h ín-tiau-le̍k éng-hióng, to̍h ē sòaⁿ--khì.
40 gōa ek nî-chêng, lán ê thài-iông mā ū khó-lêng sī tī lūi-sū ê khai-hòng seng-thoân lāi-té hêng-sêng--ê.

## [KIP] Sing-thuân 37
Tuì tuā-pōo-hūn tē-kiû-lâng lâi-kóng, khai-hòng sing-thuân NGC 2169 khuànn--khí-lâi tō kánn ná-sī ú-tiū ê sòo-jī 37.
Ia̍h-sī lí kám-kak tse-sī sòo-jī 42?
Uì lán ê kak-tōo lâi-khuànn, tsit-ê bô-khó-lîng ê sòo-jī sing-kûn tshut-hiān tī tsia uân-tsuân sī khá-ha̍p.
I sī tī La̍h-hōo-tsō hong-hiòng 3300 kng-nî hn̄g ê sóo-tsāi.
Tuì Gîn-hô-hē ia̍h-sī khai-hòng sing-thuân lâi-kóng, NGC 2169 sī tsi̍t-ê sè-lia̍p sing-thuân, tsiah 7 kng-nî khuah niā-niā.
NGC 2169 ê hîng-tshenn sī uì kāng tsi̍t thuân thôo-hún khì-thé senn--tshut-lâi--ê, in ê nî-huè tsiah 1100 bān-suè niā-niā.
Sî-kan nā tn̂g, tsit-khuán sing-thuân tī Gîn-hô-hē lāi-té ē tú-tio̍h kî-thann hîng-tshenn, sing-tsè-hûn, siū-tio̍h ín-tiau-li̍k íng-hióng, to̍h ē suànn--khì.
40 guā ik nî-tsîng, lán ê thài-iông mā ū khó-lîng sī tī luī-sū ê khai-hòng sing-thuân lāi-té hîng-sîng--ê.

## [English] The 37 Cluster
For the mostly harmless denizens of planet Earth, the brighter stars of open cluster [NGC 2169][NGC 2169] seem to form a cosmic [37][37].
Did you expect [42][42]?
From our perspective, the improbable numerical [asterism][asterism] appears solely by chance.
It lies at an estimated distance of 3,300 light-years toward the [constellation Orion][constellation Orion].
As far as galactic or open star clusters go, NGC 2169 is a small one, spanning about 7 light-years.
Formed at the same time from the same cloud of dust and gas, [the stars][the stars] of NGC 2169 are only about 11 million years old.
Such [clusters are][clusters are] expected to disperse over time as they encounter other stars, interstellar clouds, and experience gravitational tides while hitchhiking [through][through] [the galaxy][the galaxy].
Over four billion years ago, our own Sun was likely formed in a similar [open cluster of stars][open cluster of stars].

## 詞彙學習（漢羅/POJ/KIP/華語/English）
- 【獵戶座】La̍h-hō͘-chō/La̍h-hōo-tsō/獵戶座/Orion
- 【星群】seng-kûn/sing-kûn/星群/asterism
- 【開放星團】khai-hòng seng-thoân/khai-hòng sing-thuân/開放星團/open cluster of stars
- 【NGC 2169】NGC jī-it-lio̍k-kiú/NGC jī-it-lio̍k-kiú/NGC 2169/NGC 2169

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[NGC 2169]:https://webda.physics.muni.cz/cgi-bin/ocl_page.cgi?dirname=ngc2169
[37]:https://en.wikipedia.org/wiki/37_(number)
[42]:http://en.wikipedia.org/wiki/42_Puzzle
[asterism]:http://www.seds.org/Maps/Const/asterism.html
[constellation Orion]:http://www.gb.nrao.edu/~rmaddale/Education/OrionTourCenter/
[the stars]:https://science.nasa.gov/universe/stars/
[clusters are]:http://www.seasky.org/cosmic/sky7a06.html
[through]:https://en.wikipedia.org/wiki/Open_cluster#Eventual_fate
[the galaxy]:https://science.nasa.gov/universe/galaxies/
[open cluster of stars]:http://www.seds.org/messier/open.html
