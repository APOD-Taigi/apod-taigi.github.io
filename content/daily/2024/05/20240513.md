---
title: 日落時 ê 太陽活跳區 AR 3664
date: 2024-05-13
publishdate: 2024-05-13T11:45:00+0800
tags: [太陽活跳區, 太陽活跳區 AR 3664, 磁場, 太陽烏子, 日冕物質噴射, CME, 極光]
hero: https://apod.nasa.gov/apod/image/2405/SunAr3664_Menario_960.jpg
summary: 伊比地球閣較大。伊大甲毋免閣放大，你就會當 tī 太陽表面看著伊。
---

{{% apod %}}

- 原始文章：[AR 3664 on a Setting Sun](https://apod.nasa.gov/apod/ap240513.html)
- 影像來源 kah 版權：[Marco Meniero](https://www.facebook.com/marco.meniero)
- 相簿：[Earth Aurora from Solar Active Region 6443](https://www.facebook.com/media/set?set=a.431368006258449&type=3)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 日落時 ê 太陽活跳區 AR 3664
伊比地球閣較大。
伊大甲毋免閣放大，你就會當 tī [太陽][Sun] 表面看著伊。
伊有強大 [複雜 ê 磁場][tangled magnetic fields] kah 足濟 [烏烏 ê 太陽烏子][dark sunspot]。
伊去予標做 [AR 3664][AR 3664 1]，最近這幾年來愈變愈大區，這馬已經是上大區矣，而且引起連紲爆炸，造成大量高能粒子去攏地球，形成 [美麗 ê 極光][beautiful auroras]。
[而且可能會繼續落去][And might continue]。
就算像 AR 3664 這款 [太陽活跳區][active regions] 足危險--ê，這區 ê [日冕物質噴射][Coronal Mass Ejections] (CME) 猶未 tùi [地球軌道衛星][damage to Earth-orbiting satellites] 抑是 [地球表面電力網路][Earth-surface electrical grids] 造成嚴重 ê 傷害。
[相片][Pictured] 內底是幾若工前 tī [意大利][Italy] [羅馬][Rome] [Civitavecchia][Civitavecchia] 日落 ê 時陣翕著 ê 大區太陽活跳區。
[合成影像][composite image] 包括短時間感光 ê [太陽表面][Sun's surface]，kah 模擬實際上看會著 ê 景色。
上落尾，[AR 3664][AR 3664 2] 這馬 tī 太陽表面是 [愈踅愈離開][now rotating away] 地球，而且這區可能會 [活到伊閣踅轉來][come around again]。

## [POJ] Ji̍t-lo̍h sî ê Thài-iông Oa̍h-thiàu-khu AR 3664
I pí Tē-kiû koh-khah tōa.
I tōa kah m̄-bián koh hòng-tōa, lí to̍h ē-tàng tī Thài-iông piáu-bīn khòaⁿ-tio̍h i.
I ū kiông-tāi ho̍k-cha̍p ê chû-tiûⁿ kah chiok chē o͘-o͘ ê Thài-iông o͘-chú.
I khì hō͘ pio chò AR 3664, chòe-kīn chit kúi nî lâi lú piàn jú tōa khu, chit-má í-keng sī siōng-tōa khu--ah, jî-chhiáⁿ ín-khí liân-sòa po̍k-chà, chō-sêng tāi-liōng ko-lêng lia̍p-chú khì lóng Tē-kiû, hêng-sêng bí-lē ê ke̍k-kng.
Jî-chhiáⁿ khó-lêng ē kè-sio̍k lo̍h-khì.
Tō-sǹg chhiūⁿ AR 3664 chit-khoán Thài-iông Oa̍h-thiàu-khu chiok hûi-hiám--ê, chit khu ê Ji̍t-bián Bu̍t-chit Phùn-siā (CME) iáu-bōe tùi Tē-kiû kúi-tō ūi-chhiⁿ ia̍h-sī Tē-kiû piáu-bīn tiān-le̍k bāng-lō͘ chō-sêng giâm-tiōng ê siong-hāi.
Siòng-phìⁿ lāi-té sī kúi-nā kang chêng tī I-tá-lī Lô-má Civitavecchia ji̍t-lo̍h ê sî-chūn hip-tio̍h ê tōa khu Thài-iông Oa̍h-thiàu-khu.
Ha̍p-sêng iáⁿ-siōng pau-koat té sî-kan kám-kng ê Thài-iông piáu-bīn, kah bô͘-gí si̍t-chè-siōng khòaⁿ--ē-tio̍h ê kéng-sek.
Siāng-lo̍h-bóe, AR 3664 chit-má tī Thài-iông piáu-bīn sī jú se̍h jú lī-khui Tē-kiû, jî-chhiáⁿ chit khu khó-lêng ē oa̍h kàu i koh se̍h tńg-lâi.

## [KIP] Ji̍t-lo̍h sî ê Thài-iông Ua̍h-thiàu-khu AR 3664
I pí Tē-kiû koh-khah tuā.
I tuā kah m̄-bián koh hòng-tuā, lí to̍h ē-tàng tī Thài-iông piáu-bīn khuànn-tio̍h i.
I ū kiông-tāi ho̍k-tsa̍p ê tsû-tiûnn kah tsiok tsē oo-oo ê Thài-iông oo-tsú.
I khì hōo pio tsò AR 3664, tsuè-kīn tsit kuí nî lâi lú piàn jú tuā khu, tsit-má í-king sī siōng-tuā khu--ah, jî-tshiánn ín-khí liân-suà po̍k-tsà, tsō-sîng tāi-liōng ko-lîng lia̍p-tsú khì lóng Tē-kiû, hîng-sîng bí-lē ê ki̍k-kng.
Jî-tshiánn khó-lîng ē kè-sio̍k lo̍h-khì.
Tō-sǹg tshiūnn AR 3664 tsit-khuán Thài-iông Ua̍h-thiàu-khu tsiok huî-hiám--ê, tsit khu ê Ji̍t-bián Bu̍t-tsit Phùn-siā (CME) iáu-buē tuì Tē-kiû kuí-tō uī-tshinn ia̍h-sī Tē-kiû piáu-bīn tiān-li̍k bāng-lōo tsō-sîng giâm-tiōng ê siong-hāi.
Siòng-phìnn lāi-té sī kuí-nā kang tsîng tī I-tá-lī Lô-má Civitavecchia ji̍t-lo̍h ê sî-tsūn hip-tio̍h ê tuā khu Thài-iông Ua̍h-thiàu-khu.
Ha̍p-sîng iánn-siōng pau-kuat té sî-kan kám-kng ê Thài-iông piáu-bīn, kah bôo-gí si̍t-tsè-siōng khuànn--ē-tio̍h ê kíng-sik.
Siāng-lo̍h-bué, AR 3664 tsit-má tī Thài-iông piáu-bīn sī jú se̍h jú lī-khui Tē-kiû, jî-tshiánn tsit khu khó-lîng ē ua̍h kàu i koh se̍h tńg-lâi.

## [English] AR 3664 on a Setting Sun
It was larger than the Earth.
It was so big you could actually see it on the Sun's surface without magnification.
It contained powerful and [tangled magnetic fields][tangled magnetic fields] as well as numerous [dark sunspot][dark sunspot]s.
Labelled [AR 3664][AR 3664 1], it developed into one of the most energetic areas seen on the [Sun][Sun] in recent years, unleashing a series of explosions that led to a surge of energetic particles striking the Earth, which created [beautiful auroras][beautiful auroras].
[And might continue][And might continue].
Although [active regions][active regions] on the Sun like AR 3664 can be quite dangerous, this region's [Coronal Mass Ejections][Coronal Mass Ejections] have not done, as yet, much [damage to Earth-orbiting satellites][damage to Earth-orbiting satellites] or [Earth-surface electrical grids][Earth-surface electrical grids].
[Pictured][Pictured], the enormous active region was captured on the setting Sun a few days ago from [Civitavecchia][Civitavecchia], [Rome][Rome], [Italy][Italy].
The [composite image][composite image] includes a very short exposure taken of just the [Sun's surface][Sun's surface], but mimics what was actually visible.
Finally, [AR 3664][AR 3664 2] is [now rotating away][now rotating away] from the Earth, although the region may survive long enough to [come around again][come around again].

## 詞彙學習（漢羅/POJ/KIP/華語/English）
- 【太陽烏子】Thài-iông o͘-chú/Thài-iông oo-tsú/太陽黑子/sunspot
- 【極光】ke̍k-kng/ki̍k-kng/極光/auroras
- 【太陽活跳區】Thài-iông oa̍h-thiàu-khu/Thài-iông ua̍h-thiàu-khu/太陽活跳區/Active Region
- 【AR 3664】AR sam-lio̍k-lio̍k-sù/AR sam-lio̍k-lio̍k-sù/AR 3664/Active Region 3664
- 【磁場】chû-tiûⁿ/tsû-tiûnn/磁場/magnetic field
- 【日冕物質噴射】Ji̍t-bián Bu̍t-chit Phùn-siā/Ji̍t-bián Bu̍t-tsit Phùn-siā/日冕物質拋射/coronal mass ejection (CME)
- 【極光】ke̍k-kng/ki̍k-kng/極光/auroras

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[tangled magnetic fields]:https://www.spaceweatherlive.com/en/help/the-magnetic-classification-of-sunspots.html
[dark sunspot]:https://en.wikipedia.org/wiki/Sunspot
[AR 3664 1]:https://apod.nasa.gov/apod/ap240511.html
[Sun]:https://science.nasa.gov/sun/
[beautiful auroras]:https://apod.nasa.gov/apod/ap240512.html
[And might continue]:https://www.swpc.noaa.gov/products/aurora-viewline-tonight-and-tomorrow-night-experimental
[active regions]:https://science.nasa.gov/get-involved/citizen-science/be-a-solar-active-region-spotter/
[Coronal Mass Ejections]:https://apod.nasa.gov/apod/ap180902.html
[damage to Earth-orbiting satellites]:https://svs.gsfc.nasa.gov/5214/
[Earth-surface electrical grids]:https://www.swpc.noaa.gov/sites/default/files/images/u33/finalBoulderPresentation042611%20%281%29.pdf
[Pictured]:https://www.facebook.com/photo/?fbid=431389876256262&set=a.431368006258449
[Civitavecchia]:https://youtu.be/mL__aBb8Hlg
[Rome]:https://youtu.be/oSexfR0Ubzw
[Italy]:https://en.wikipedia.org/wiki/Italy
[composite image]:https://www.facebook.com/photo/?fbid=431389876256262&set=a.431368006258449
[Sun's surface]:https://apod.nasa.gov/apod/ap111106.html
[AR 3664 2]:https://spaceweather.com/images2024/12may24/hmi1898.gif
[now rotating away]:https://m.media-amazon.com/images/I/51ZjBEW+qNL._AC_UF894,1000_QL80_.jpg
[come around again]:https://t4.ftcdn.net/jpg/01/90/92/89/360_F_190928973_1rQ1nipXxnL6Y28MIL5OlY69MNFTsM9k.jpg
