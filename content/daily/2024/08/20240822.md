---
title: 天蠍座 內底 ê 烏塔
date: 2024-08-22
publishdate: 2024-08-22T11:45:00+0800
tags: [天蠍座, 崩塌, 星場, 烏暗星雲, 彗星形雲球, 紫外光, 輻射, 水素, 反射星雲, OB 星協, 剪影]
hero: https://apod.nasa.gov/apod/image/2408/DarkTowerCDK700-Selby1024.jpg
summary: 這个烏塔 kah 附近 ê 星雲 是 tī 離咱 5000 光年遠 ê 所在。
categories: [podcast]
vocals: [阿錕]
---

{{% apod %}}

- 原始文章：[The Dark Tower in Scorpius](https://apod.nasa.gov/apod/ap240822.html)
- 影像來源 kah [版權][copyright]：[Mike Selby](https://throughlightandtime.com/about/)
- 天文相簿：[2024 年 8 月 ê 月掩土星](https://www.facebook.com/media/set/?set=a.494549516606964&type=3)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm0wlqr9h00ud01u645encta2" >}}

## [漢羅] 天蠍座 內底 ê 烏塔
這張相片是 tī [天蠍座][Scorpius] 尾溜一个厚天星 ê 星場。
星場內底 ê 宇宙塗粉 形成 ê 剪影，予人聯想著 [恐怖][ominous] ê 烏塔。
這張 [美麗 ê 望遠鏡景色][gorgeous telescopic portrait] 有 40 光年闊。
中央 ê 烏暗星雲內底，可能有 大型塗粉分子氣體 [崩塌][collapsing]、形成恆星。
相片內底 ê [彗星形雲球][cometary globule]，是 高溫恆星 發出來--ê 強烈紫外光輻射 雕出來 ê 結果。
這寡高溫恆星，就 tī 相片正爿頂懸外口 ê [NGC 6231][hot stars in NGC 6231] 內底 ê [OB 星協][OB association] 中。
高能紫外光嘛提供能量，驅動 雲球 外沿 ê [水素氣體][hydrogen gas] 發出紅光。
[反射星雲][reflection nebulae] 發出--ê 藍光，是藏 tī 塗粉 內底 ê 高溫恆星 造成--ê。
這个烏塔 kah 附近 ê 星雲，離咱有 5000 光年遠。

## [POJ] Thian-giat-chō lāi-té ê O͘-thah
Chit-tiuⁿ siòng-phìⁿ sī tī Thian-giat-chō bóe-liu chi̍t-ê kāu thiⁿ-chheⁿ ê seng-tiûⁿ.
Seng-tiûⁿ lāi-té ê ú-tiū thô͘-hún hêng-sêng ê chián-iáⁿ, hō͘ lâng liân-sióng tio̍h khióng-pò͘ ê o͘-thah.
Chit-tiuⁿ bí-lē ê bōng-oán-kiàⁿ kéng-sek ū 40 kng-nî khoah.
Tiong-ng ê o͘-àm seng-hûn lāi-té, khó-lêng ū tōa-hêng thô͘-hún hun-chú khì-thé pang-la̍p, hêng-sêng hêng-chhiⁿ.
Siòng-phìⁿ lāi-té ê hūi-chhiⁿ-hêng hûn-kiû, sī ko-un hêng-chhiⁿ hoat chhut-lâi--ê kiông-lia̍t chí-gōa-kng hok-siā tiau chhut-lâi ê kiat-kó.
Chit kóa ko-un hêng-chhiⁿ, to̍h tī siòng-phìⁿ chiàⁿ-pêng téng-koân gōa-kháu ê NGC 6231 lāi-té ê OB seng-hia̍p tiong.
Ko-lêng chí-gōa-kng mā thê-kiong lêng-liōng, khu-tōng hûn-kiû gōa-iân ê chúi-sò͘ khì-thé hoat-chhut âng-kng.
Hoán-siā seng-hûn hoat--chhut--ê nâ-kng, sī chhàng tī thô͘-hún lāi-té ê ko-un hêng-chhiⁿ chō-sêng--ê.
Chit-ê o͘-thah kah hù-kīn ê seng-hûn, lī lán ū 5000 kng-nî hn̄g.

## [KIP] Thian-giat-tsō lāi-té ê Oo-thah
Tsit-tiunn siòng-phìnn sī tī Thian-giat-tsō bué-liu tsi̍t-ê kāu thinn-tshenn ê sing-tiûnn.
Sing-tiûnn lāi-té ê ú-tiū thôo-hún hîng-sîng ê tsián-iánn, hōo lâng liân-sióng tio̍h khióng-pòo ê oo-thah.
Tsit-tiunn bí-lē ê bōng-uán-kiànn kíng-sik ū 40 kng-nî khuah.
Tiong-ng ê oo-àm sing-hûn lāi-té, khó-lîng ū tuā-hîng thôo-hún hun-tsú khì-thé pang-la̍p, hîng-sîng hîng-tshinn.
Siòng-phìnn lāi-té ê huī-tshinn-hîng hûn-kiû, sī ko-un hîng-tshinn huat tshut-lâi--ê kiông-lia̍t tsí-guā-kng hok-siā tiau tshut-lâi ê kiat-kó.
Tsit kuá ko-un hîng-tshinn, to̍h tī siòng-phìnn tsiànn-pîng tíng-kuân guā-kháu ê NGC 6231 lāi-té ê OB sing-hia̍p tiong.
Ko-lîng tsí-guā-kng mā thê-kiong lîng-liōng, khu-tōng hûn-kiû guā-iân ê tsuí-sòo khì-thé huat-tshut âng-kng.
Huán-siā sing-hûn huat--tshut--ê nâ-kng, sī tshàng tī thôo-hún lāi-té ê ko-un hîng-tshinn tsō-sîng--ê.
Tsit-ê oo-thah kah hù-kīn ê sing-hûn, lī lán ū 5000 kng-nî hn̄g.

## [English] The Dark Tower in Scorpius
In silhouette against a crowded star field along the tail of the arachnological constellation [Scorpius][Scorpius], this dusty cosmic cloud evokes for some the image of an [ominous][ominous] dark tower.
In fact, monstrous clumps of dust and molecular gas [collapsing][collapsing] to form stars may well lurk within the dark nebula, a structure that spans almost 40 light-years across this [gorgeous telescopic portrait][gorgeous telescopic portrait].
A [cometary globule][cometary globule], the swept-back cloud is shaped by intense ultraviolet radiation from the [OB association][OB association] of very [hot stars in NGC 6231][hot stars in NGC 6231], off the upper right corner of the scene.
That energetic ultraviolet light also powers the globule's bordering reddish glow of [hydrogen gas][hydrogen gas].
Hot stars embedded in the dust can be seen as bluish [reflection nebulae][reflection nebulae].
This dark tower and associated nebulae are about 5,000 light-years away.

## 詞彙學習

|漢羅|POJ|KIP|華語|English|
|-|-|-|-|-|
|天蠍座|Thian-giat-chō|Thian-giat-tsō|天蠍座|Scorpius|
|剪影|chián-iáⁿ|tsián-iánn|剪影|silhouette|
|彗星形雲球|hūi-chhiⁿ-hêng hûn-kiú|huī-tshinn-hîng hûn-kiú|彗星狀雲球|cometary globules|
|星場|seng-tiûⁿ|sing-tiûnn|星場|starfield|
|崩塌|pang-la̍p|pang-la̍p|崩塌|collapse|
|烏暗星雲|o͘-àm seng-hûn|oo-àm sing-hûn|暗星雲|dark nebulae|
|紫外光|chí-gōa-kng|tsí-guā-kng|紫外光|ultraviolet light|
|輻射|hok-siā|hok-siā|輻射|radiation|
|水素|chúi-sò͘|tsuí-sòo|氫|hydrogen|
|反射星雲|hoán-siā seng-hûn|huán-siā sing-hûn|反射星雲|reflection nebula|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Scorpius]:http://hawastsoc.org/deepsky/sco/index.html
[ominous]:https://en.wikipedia.org/wiki/Childe_Roland_to_the_Dark_Tower_Came
[collapsing]:https://apod.nasa.gov/apod/ap210630.html
[gorgeous telescopic portrait]:https://throughlightandtime.com/dark-tower-cdk-700-ii-lrgb-ha-rev-1-30-july-2024/
[cometary globule]:https://apod.nasa.gov/apod/ap240716.html
[OB association]:http://en.wikipedia.org/wiki/Stellar_association#Types
[hot stars in NGC 6231]:https://chandra.harvard.edu/photo/2018/ngc6231/index.html
[hydrogen gas]:https://apod.nasa.gov/apod/ap051223.html
[reflection nebulae]:https://apod.nasa.gov/apod/ap011228.html
