---
title: 累積 12 冬 ê Fermi 太空望遠鏡 Gamma 光 全天圖
date: 2024-08-21
publishdate: 2024-08-21T11:45:00+0800
tags: [free2share, 漫射光, Fermi 太空望遠鏡, 銀河系, 中央盤, 銀河盤, 星系, 脈動星, 漫射光, 發射源, 全天圖]
hero: https://apod.nasa.gov/apod/fap/image/2408/12YearMap_Fermi_1080.jpg
summary: 先 kā X 光 擲一爿，咱這馬來 想像一下，用 Gamma 光 來看，你會看著啥物？
categories: [podcast]
vocals: [阿錕]
---

{{% apod %}}

- 原始文章：[Fermi's 12-year All-Sky Gamma-ray Map](https://apod.nasa.gov/apod/ap240821.html)SS
- 影像來源：NASA, DOE, Fermi LAT Collaboration; 文稿：[Barb Mattson](https://science.gsfc.nasa.gov/astrophysics/bio/barbara.j.mattson) ([U. Maryland](https://www.astro.umd.edu/), [NASA](https://science.gsfc.nasa.gov/astrophysics/)'s [GSFC](https://www.nasa.gov/goddard/))
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm0v750ue045u01w02q4ob55l" >}}

## [漢羅] 累積 12 冬 ê Fermi 太空望遠鏡 Gamma 光 全天圖
先 kā [X 光影像][X-ray vision] 擲一爿，咱這馬來 想像一下，若是用 [Gamma 光][gamma-ray] 來看，你會看著啥物？
[這張全天圖][featured all-sky map] 是 NASA [Fermi Gamma 光 太空望遠鏡][Fermi Gamma-ray Space Telescope] 看著 ê 宇宙。
Fermi 看著 ê 光，能量是 咱 [人類目睭][human eye] 看著--ê 10 億倍。
[這張圖][the map] 是累積 12 年 Fermi 觀測 ê 結果。
無仝色水 代表 [gamma 光 發射源][gamma-ray sources] 有偌光，較光 ê 發射源，色較淺。
橫 tī 中央彼逝，是咱 [銀河系][Milky Way galaxy] ê 中央盤。
出現 tī 銀河盤 頂懸 kah 下底 ê 紅點 kah 黃點，大部份是 [遙遠 ê 星系][distant galaxies]。
毋閣 tī [銀河盤][the plane] 內底--ê，是 tī 咱附近 ê [脈動星][pulsars]。
[藍色][blue] 背景是 遙遠 ê [gamma 光 發射源 發出 ê 漫射光][diffuse glow of gamma-rays]。
In 傷暗矣，無法度一粒一粒量著。
一寡 gamma 光 發射源 [猶未去予人認出來][remain unidentified]，所以這是一个研究主題，因為 [無人知影][no one knows] in 是啥物。

## [POJ] Lúi-chek 12 tang ê Fermi Thài-khong Bōng-oán-kiàⁿ Gamma-kng Choân-thian-tô͘
Seng kā X-kng iáⁿ-siōng tàn chi̍t-pêng, lán chit-má lâi sióng-siōng chi̍t-ē, nā-sī iōng Gamma-kng lâi-khòaⁿ, lí ē khòaⁿ-tio̍h siáⁿ-mih?
Chit-tiuⁿ choân-thian-tô͘ sī NASA Fermi Gamma-kng Thài-khong Bōng-oán-kiàⁿ khòaⁿ--tio̍h ê ú-tiū.
Fermi khòaⁿ--tio̍h ê kng, lêng-liōng sī lán jîn-lūi ba̍k-chiu khòaⁿ--tio̍h--ê 10 ek pōe.
Chit-tiuⁿ tô͘ sī lúi-chek 12 nî Fermi koan-chhek ê kiat-kó.
Bô-kâng sek-chúi tāi-piáu Gamma-kng hoat-siā-goân ū gōa kng, khah kng ê hoat-siā-goân, sek khah chhián.
Hoâiⁿ tī tiong-ng hit chōa, sī lán Gîn-hô-hē ê tiong-ng-pôaⁿ.
Chhut-hiān tī gîn-hô-pôaⁿ téng-koân kah ē-té ê âng-tiám kah n̂g-tiám, tōa-pō͘-hūn sī iâu-oán ê seng-hē.
M̄-koh tī gîn-hô-pôaⁿ lāi-té--ê, sī tī lán hù-kīn ê me̍h-tōng-chhiⁿ.
Nâ-sek pōe-kéng sī iâu-oán ê Gamma-kng hoat-siā-goân hoat-chhut ê bān-siā-kng.
In siuⁿ àm--ah, bô-hoat-tō͘ chi̍t-lia̍p chi̍t-lia̍p niû--tio̍h.
Chi̍t-kóa Gamma-kng hoat-siā-goân iáu-bōe khì hō͘ lâng jīn chhut-lâi, só͘-í che-sī chi̍t-ê gián-kiù chú-tê, in-ūi bô-lâng chai-iáⁿ in sī siáⁿ-mih.

## [KIP] Luí-tsik 12 tang ê Fermi Thài-khong Bōng-uán-kiànn Gamma-kng Tsuân-thian-tôo
Sing kā X-kng iánn-siōng tàn tsi̍t-pîng, lán tsit-má lâi sióng-siōng tsi̍t-ē, nā-sī iōng Gamma-kng lâi-khuànn, lí ē khuànn-tio̍h siánn-mih?
Tsit-tiunn tsuân-thian-tôo sī NASA Fermi Gamma-kng Thài-khong Bōng-uán-kiànn khuànn--tio̍h ê ú-tiū.
Fermi khuànn--tio̍h ê kng, lîng-liōng sī lán jîn-luī ba̍k-tsiu khuànn--tio̍h--ê 10 ik puē.
Tsit-tiunn tôo sī luí-tsik 12 nî Fermi kuan-tshik ê kiat-kó.
Bô-kâng sik-tsuí tāi-piáu Gamma-kng huat-siā-guân ū guā kng, khah kng ê huat-siā-guân, sik khah tshián.
Huâinn tī tiong-ng hit tsuā, sī lán Gîn-hô-hē ê tiong-ng-puânn.
Tshut-hiān tī gîn-hô-puânn tíng-kuân kah ē-té ê âng-tiám kah n̂g-tiám, tuā-pōo-hūn sī iâu-uán ê sing-hē.
M̄-koh tī gîn-hô-puânn lāi-té--ê, sī tī lán hù-kīn ê me̍h-tōng-tshinn.
Nâ-sik puē-kíng sī iâu-uán ê Gamma-kng huat-siā-guân huat-tshut ê bān-siā-kng.
In siunn àm--ah, bô-huat-tōo tsi̍t-lia̍p tsi̍t-lia̍p niû--tio̍h.
Tsi̍t-kuá Gamma-kng huat-siā-guân iáu-buē khì hōo lâng jīn tshut-lâi, sóo-í tse-sī tsi̍t-ê gián-kiù tsú-tê, in-uī bô-lâng tsai-iánn in sī siánn-mih.

## [English] Fermi's 12-year All-Sky Gamma-ray Map
Forget [X-ray vision][X-ray vision] — imagine what you could see with [gamma-ray][gamma-ray] vision!
The [featured all-sky map][featured all-sky map] shows what the universe looks like to NASA's [Fermi Gamma-ray Space Telescope][Fermi Gamma-ray Space Telescope].
Fermi sees light with energies about a billion times what the [human eye][human eye] can see, and [the map][the map] combines 12 years of Fermi observations.
The colors represent the brightness of the [gamma-ray sources][gamma-ray sources], with brighter sources appearing lighter in color.
The prominent stripe across the middle is the central plane of our [Milky Way galaxy][Milky Way galaxy].
Most of the red and yellow dots scattered above and below the Milky Way’s plane are very [distant galaxies][distant galaxies], while most of those within [the plane][the plane] are nearby [pulsars][pulsars].
The [blue][blue] background that fills the image is the [diffuse glow of gamma-rays][diffuse glow of gamma-rays] from distant sources that are too dim to be detected individually.
Some gamma-ray sources [remain unidentified][remain unidentified] and topics of research — currently [no one knows][no one knows] what they are.

## 詞彙學習（漢羅/POJ/KIP/華語/English）
- 【漫射光】bān-siā-kng/bān-siā-kng/漫射光/diffuse glow
- 【銀河系】Gîn-hô-hē/Gîn-hô-hē/銀河系/Milky Way galaxy
- 【中央盤】tiong-ng-pôaⁿ/tiong-ng-puânn/中央盤/central disk
- 【銀河盤】gîn-hô-pôaⁿ/gîn-hô-puânn/銀河盤/galactic plane
- 【Fermi 太空望遠鏡】Fermi Thài-khong Bōng-oán-kiàⁿ/Fermi Thài-khong Bōng-uán-kiànn/費米太空望遠鏡/Fermi Space Telescope
- 【星系】seng-hē/sing-hē/星系/galaxies
- 【脈動星】me̍h-tōng-chhiⁿ/me̍h-tōng-tshinn/脈衝星/pulsar
- 【發射源】hoat-siā-goân/huat-siā-guân/發射源/source
- 【星系】seng-hē/sing-hē/星系/galaxies
- 【全天圖】choân-thian-tô͘/tsuân-thian-tôo/全天圖/all-sky map

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[X-ray vision]:https://science.nasa.gov/ems/11_xrays/
[gamma-ray]:https://science.nasa.gov/ems/12_gammarays/
[featured all-sky map]:https://svs.gsfc.nasa.gov/14090/
[Fermi Gamma-ray Space Telescope]:https://science.nasa.gov/mission/fermi
[human eye]:https://en.wikipedia.org/wiki/Human_eye#/media/File:3D_Medical_Animation_Eye_Structure.jpg
[the map]:https://www.instagram.com/reel/C-dXEVkyGCj/
[gamma-ray sources]:https://apod.nasa.gov/apod/ap230906.html
[Milky Way galaxy]:https://imagine.gsfc.nasa.gov/science/objects/milkyway1.html
[distant galaxies]:https://nasa.tumblr.com/post/171449548004/the-universes-brightest-lights-have-some-dark
[the plane]:https://apod.nasa.gov/apod/ap180313.html
[pulsars]:https://science.nasa.gov/universe/neutron-stars-are-weird/
[blue]:https://apod.nasa.gov/apod/ap210826.html
[diffuse glow of gamma-rays]:https://imagine.gsfc.nasa.gov/science/objects/diffuse_background1.html
[remain unidentified]:https://imagine.gsfc.nasa.gov/observatories/satellite/compton/unidentified.html
[no one knows]:https://t3.ftcdn.net/jpg/03/88/96/18/360_F_388961826_N9HqeJkq9qagMtXaFPMfdK9qawWj4T2H.jpg
