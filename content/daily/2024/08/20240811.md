---
title: 互動動畫：英仙座流星雨
date: 2024-08-11
publishdate: 2024-08-11T11:45:00+0800
tags: [free2share, 動畫, 英仙座流星雨, 彗星 Swift-Tuttle, 流星雨, 流星體, 彗星屑仔, 大氣層, 頂半月, 翻點]
#hero: https://www.meteorshowers.org/view/perseids
summary: 英仙座流星雨是 ùi 佗位來--ê？
categories: [podcast]
vocals: [阿錕]
---
{{% iframe "https://www.meteorshowers.org/view/perseids" "490px" %}}

{{% apod %}}

- 原始文章：[Animation: Perseid Meteor Shower](https://apod.nasa.gov/apod/ap240811.html)
- 動畫來源：視覺化：[Ian Webster](http://www.ianww.com/); 資料：[NASA](https://www.nasa.gov/), [CAMS](http://cams.seti.org/), [Peter Jenniskens](https://www.seti.org/our-scientists/peter-jenniskens) ([SETI Institute](https://www.seti.org/))
- 天頂予你 ê 禮物：[你的 APOD 生日相片是啥物？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm0o2yqyg01cr01xi1cjreusy" >}}

## [漢羅] 互動動畫：英仙座流星雨
英仙座流星雨是 ùi 佗位來--ê？
[英仙座流星體][Perseid meteoroids] 是 [彗星 Swift-Tuttle][Comet Swift-Tuttle] 落 tī 彗星軌道頂懸 ê 細粒砂石，in 落尾會沓沓仔散去。
[這支動畫][featured animation] kā 所有踅 [太陽][our Sun] 一輾 ê 流星體 攏畫出來。
逐年，只要地球接近 這輾 流星體，就會產生 [英仙座流星雨][Perseid Meteor Shower]。
動畫內底一寡較光--ê，是 [彗星屑仔][comet debris]。
這款大細 通常傷暗矣，量袂著。
干焦 一部份 ê 彗星屑仔 會入內 [地球大氣層][Earth's atmosphere]。
In ê 溫度會變懸，[散去進前會變光][disintegrate brightly]。
若是拄著好天，eng 暗 kah 紲落來幾若暗，咱攏會當 tī [天頂][the sky] 看著 [英仙座流星雨][Perseid shower] kah [其他 活潑 ê 流星雨][other active showers]。
因為 [翻點了後][midnight onward]，[頂半月][first quarter moon] 已經 [落去][absent] 矣。

## [POJ] Hō͘-tōng Tōng-ōe: Eng-sian-chō Liû-chhiⁿ-hō͘
Eng-sian-chō liû-chhiⁿ-hō͘ sī ùi tó-ūi lâi--ê?
Eng-sian-chō liû-chhiⁿ-thé sī hūi-chhiⁿ Swift-Tuttle lak tī hūi-chhiⁿ kúi-tō téng-koân ê sè-lia̍p soa-chio̍h, in lo̍h-bóe ē tau̍h-tau̍h-á sòaⁿ khì.
Chit-ki tōng-ōe kā só͘-ū se̍h Thài-iông chi̍t-liàn ê liû-chhiⁿ-thé lóng ōe chhut-lâi.
Ta̍k-nî, chí-iàu Tē-kiû chiap-kīn chit-liàn liû-chhiⁿ-thé, to̍h ē sán-seng Eng-sian-chō liû-chhiⁿ-hō͘.
Tōng-ōe lāi-té chi̍t-kóa khah kng--ê, sī hūi-chhiⁿ sap-á.
Chit-khoán tōa-sè thong-siông siuⁿ àm--ah, niû bē-tio̍h.
Kan-na chi̍t-pō͘-hūn ê hūi-chhiⁿ sap-á ē ji̍p-lāi Tē-kiû tāi-khì-chân.
In ê un-tō͘ ē piàn koân, sòaⁿ khì chìn-chêng ē piàn kng.
Nā-sī tú-tio̍h hó-thiⁿ, eng-àm kah sòa-lo̍h-lâi kúi-nā àm, lán lóng ē-tàng tī thiⁿ-téng khòaⁿ-tio̍h Eng-sian-chō liû-chhiⁿ-hō͘ kah kî-thaⁿ oa̍h-phoat ê liû-chhiⁿ-hō͘.
In-ūi hoan-tiám liáu-āu, téng-pòaⁿ-goe̍h í-keng lo̍h-khì--ah.

## [KIP] Hōo-tōng Tōng-uē: Ing-sian-tsō Liû-tshinn-hōo
Ing-sian-tsō liû-tshinn-hōo sī uì tó-uī lâi--ê?
Ing-sian-tsō liû-tshinn-thé sī huī-tshinn Swift-Tuttle lak tī huī-tshinn kuí-tō tíng-kuân ê sè-lia̍p sua-tsio̍h, in lo̍h-bué ē ta̍uh-ta̍uh-á suànn khì.
Tsit-ki tōng-uē kā sóo-ū se̍h Thài-iông tsi̍t-liàn ê liû-tshinn-thé lóng uē tshut-lâi.
Ta̍k-nî, tsí-iàu Tē-kiû tsiap-kīn tsit-liàn liû-tshinn-thé, to̍h ē sán-sing Ing-sian-tsō liû-tshinn-hōo.
Tōng-uē lāi-té tsi̍t-kuá khah kng--ê, sī huī-tshinn sap-á.
Tsit-khuán tuā-sè thong-siông siunn àm--ah, niû bē-tio̍h.
Kan-na tsi̍t-pōo-hūn ê huī-tshinn sap-á ē ji̍p-lāi Tē-kiû tāi-khì-tsân.
In ê un-tōo ē piàn kuân, suànn khì tsìn-tsîng ē piàn kng.
Nā-sī tú-tio̍h hó-thinn, ing-àm kah suà-lo̍h-lâi kuí-nā àm, lán lóng ē-tàng tī thinn-tíng khuànn-tio̍h Ing-sian-tsō liû-tshinn-hōo kah kî-thann ua̍h-phuat ê liû-tshinn-hōo.
In-uī huan-tiám liáu-āu, tíng-puànn-gue̍h í-king lo̍h-khì--ah.

## [English] Animation: Perseid Meteor Shower
Where do Perseid meteors come from?
Mostly small bits of stony grit, [Perseid meteoroids][Perseid meteoroids] were once expelled from [Comet Swift-Tuttle][Comet Swift-Tuttle] and continue to follow this comet's orbit as they slowly disperse.
The [featured animation][featured animation] depicts the entire meteoroid stream as it orbits [our Sun][our Sun].
When the Earth nears this stream, as it does every year, the [Perseid Meteor Shower][Perseid Meteor Shower] occurs.
Highlighted as bright in the animation, [comet debris][comet debris] this size is usually so dim it is practically undetectable.
Only a small fraction of this debris will enter the [Earth's atmosphere][Earth's atmosphere], heat up and [disintegrate brightly][disintegrate brightly].
Tonight and the next few nights promise some of the better skies to view the [Perseid shower][Perseid shower] as well as [other active showers][other active showers] because the [first quarter moon][first quarter moon] will be [absent][absent] from [the sky][the sky] from [midnight onward][midnight onward].

## 詞彙學習

|漢羅|POJ|KIP|華語|English|
|-|-|-|-|-|
|英仙座流星雨|Eng-sian-chō liû-chhiⁿ-hō͘|Ing-sian-tsō liû-tshinn-hōo|英仙座流星雨|Perseid meteor shower|
|彗星 Swift-Tuttle|Hūi-chhiⁿ Swift-Tuttle|Huī-tshinn Swift-Tuttle|斯威夫特-塔特爾彗星|Comet Swift-Tuttle|
|大氣層|tāi-khì-chân|tāi-khì-tsân|大氣層|atmosphere|
|彗星屑仔|hūi-chhiⁿ sap-á|huī-tshinn sap-á|彗星塵埃碎片|dusty cometary debris|
|流星體|liû-chhiⁿ-thé|liû-tshinn-thé|流星體|meteoroid|
|頂半月|téng-pòaⁿ-goe̍h|tíng-puànn-gue̍h|上弦月|first quarter moon|
|翻點|hoan-tiám|huan-tiám|半夜|midnight|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Perseid meteoroids]:https://science.nasa.gov/solar-system/meteors-meteorites/perseids/
[Comet Swift-Tuttle]:https://en.wikipedia.org/wiki/Comet_Swift%E2%80%93Tuttle
[featured animation]:https://www.meteorshowers.org/view/Perseids
[our Sun]:https://science.nasa.gov/sun/
[Perseid Meteor Shower]:https://en.wikipedia.org/wiki/Perseids
[comet debris]:https://apod.nasa.gov/apod/ap240106.html
[Earth's atmosphere]:https://www.nasa.gov/general/what-is-earths-atmosphere/
[disintegrate brightly]:https://apod.nasa.gov/apod/ap011118.html
[Perseid shower]:https://apod.nasa.gov/apod/ap170818.html
[other active showers]:http://cams.seti.org/FDL/
[first quarter moon]:https://moon.nasa.gov/resources/54/phases-of-the-moon/
[absent]:https://www.reddit.com/r/FindTheSniper/comments/1chffk6/find_the_cat/
[the sky]:https://science.nasa.gov/skywatching/whats-up/
[midnight onward]:https://earthsky.org/astronomy-essentials/everything-you-need-to-know-perseid-meteor-shower/
