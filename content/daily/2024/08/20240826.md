---
title: 內蒙古 天頂 ê 英仙座流星
date: 2024-08-26
publishdate: 2024-08-26T11:45:00+0800
tags: [流星雨, 英仙座流星雨, 雙生仔座流星雨, 流星, 初一, 內蒙古]
hero: https://www.youtube.com/watch?v=CwrvN0Q9_Sg
summary: 你有看著流星無？這是流星雨時期 逐家上愛問 ê 問題，因為流星是一目𥍉就無去。
categories: [podcast]
vocals: [阿錕]
---

{{% apod %}}

- 原始文章：[Perseid Meteors Over Inner Mongolia](https://apod.nasa.gov/apod/ap240826.html)
- 影片來源：[Jeff Dai](https://twanight.org/profile/jeff-dai/) ([TWAN](https://www.twanight.org/)); 音樂：[Ibaotu catalog number 771024](https://ibaotu.com/sucai/912881.html) (有提著使用權)
- 天頂予你 ê 禮物：[你 ê APOD 生日相片是佗一張？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm13x2q1y09p201v1d1txb6yn" >}}

## [漢羅] 內蒙古 天頂 ê 英仙座流星
你有看著流星無？
這是 [流星雨][meteor shower] 時期 逐家上愛問 ê 問題，因為流星是一目𥍉就無去。
這寡飛過天頂 ê [流星是光爍爍][bright meteors]。
你若是知影 in 進前 是 [其他世界][another world] ê 細粒石頭，可能會予 in 變甲較有價值
毋過 kah 你做伙來 ê 朋友可能袂按呢想。
[這支影片][featured video] 是 kā 2023 年 英仙座流星雨 期間 tī [中國][China] [內蒙古][Inner Mongolia] 翕--ê 幾若支短片鉸做伙 ê 影片。
影片拄仔好有翕著幾若粒較光 ê [流星 爍咧爍咧][meteors flashed]。
今年 2024 年 [英仙座流星雨][Perseid Meteor Shower] 會閣出現 [足濟美麗 ê 流星][many beautiful meteors]。
另外一个 [有名 ê 流星雨][good meteor shower] 是 [雙生仔座流星雨][Geminids]，伊 tī 12 月中 ê 時陣上強。
今年 12 月中會拄著初一前後，到時若是欲揣流星，較袂去予月光影響著。

## [POJ] Lāi-bông-kó͘ thiⁿ-téng ê Eng-sian-chō liû-chhiⁿ
Lí ū khòaⁿ-tio̍h liû-chhiⁿ bô?
Che-sī liû-chhiⁿ-hō͘ sî-kî ta̍k-ke siōng-ài mn̄g ê būn-tê, in-ūi liû-chhiⁿ sī chi̍t-ba̍k-nih tō bô-khì.
Chit kóa poe-kè thiⁿ-téng ê liû-chhiⁿ sī kng-sih-sih.
Lí nā-sī chai-iáⁿ in chìn-chêng sī kî-thaⁿ sè-kài ê sè-lia̍p chio̍h-thâu, khó-lêng ē hō͘-in piàn-kah khah ū kè-ta̍t
M̄-koh kah lí chò-hóe lâi ê pêng-iú khó-lêng bē án-ne siūⁿ.
Chit-ki iáⁿ-phìⁿ sī kā 2023 nî Eng-sian-chō liû-chhiⁿ-hō͘ kî-kan tī Tiong-kok Lāi-bông-kó͘ hip--ê kúi-ā ki té-phìⁿ ka chò-hóe ê iáⁿ-phìⁿ.
Iáⁿ-phìⁿ tú-á-hó ū hip-tio̍h kúi-nā lia̍p khah kng ê liû-chhiⁿ sih-leh sih-leh.
Kin-nî 2024 nî Eng-sian-chō liû-chhiⁿ-hō͘ ē koh chhut-hiān chiok chē bí-lē ê liû-chhiⁿ.
Lēng-gōa chi̍t-ê ū-miâ ê liû-chhiⁿ-hō͘ sī Siang-siⁿ-á-chō liû-chhiⁿ-hō͘, i tī 12 goe̍h-tiong ê sî-chūn siōng kiông.
Kin-nî 12 goe̍h-tiong ē tú-tio̍h chhe-it chêng-āu, kàu-sî nā-sī beh chhōe liû-chhiⁿ, khah bē khì hō͘ goe̍h-kng éng-hióng tio̍h.

## [KIP] Lāi-bông-kóo thinn-tíng ê Ing-sian-tsō liû-tshinn
Lí ū khuànn-tio̍h liû-tshinn bô?
Tse-sī liû-tshinn-hōo sî-kî ta̍k-ke siōng-ài mn̄g ê būn-tê, in-uī liû-tshinn sī tsi̍t-ba̍k-nih tō bô-khì.
Tsit kuá pue-kè thinn-tíng ê liû-tshinn sī kng-sih-sih.
Lí nā-sī tsai-iánn in tsìn-tsîng sī kî-thann sè-kài ê sè-lia̍p tsio̍h-thâu, khó-lîng ē hōo-in piàn-kah khah ū kè-ta̍t
M̄-koh kah lí tsò-hué lâi ê pîng-iú khó-lîng bē án-ne siūnn.
Tsit-ki iánn-phìnn sī kā 2023 nî Ing-sian-tsō liû-tshinn-hōo kî-kan tī Tiong-kok Lāi-bông-kóo hip--ê kuí-ā ki té-phìnn ka tsò-hué ê iánn-phìnn.
Iánn-phìnn tú-á-hó ū hip-tio̍h kuí-nā lia̍p khah kng ê liû-tshinn sih-leh sih-leh.
Kin-nî 2024 nî Ing-sian-tsō liû-tshinn-hōo ē koh tshut-hiān tsiok tsē bí-lē ê liû-tshinn.
Līng-guā tsi̍t-ê ū-miâ ê liû-tshinn-hōo sī Siang-sinn-á-tsō liû-tshinn-hōo, i tī 12 gue̍h-tiong ê sî-tsūn siōng kiông.
Kin-nî 12 gue̍h-tiong ē tú-tio̍h tshe-it tsîng-āu, kàu-sî nā-sī beh tshuē liû-tshinn, khah bē khì hōo gue̍h-kng íng-hióng tio̍h.

## [English] Perseid Meteors Over Inner Mongolia
Did you see it?
One of the more common questions during a [meteor shower][meteor shower] occurs because the time it takes for a meteor to flash is similar to the time it takes for a head to turn.
Possibly, though, the glory of seeing [bright meteors][bright meteors] shoot across the sky -- while knowing that they were once small [pebbles][pebbles] on [another world][another world] -- might make it all worthwhile, even if your observing partner(s) can't always share in your experience.
The [featured video][featured video] is composed of short clips taken in [Inner Mongolia][Inner Mongolia], [China][China] during the 2023 [Perseid Meteor Shower][Perseid Meteor Shower].
Several bright meteors were captured while [live-reaction audio][live-reaction audio] was being recorded -- just as the [meteors flashed][meteors flashed].
This year's [2024 Perseids][2024 Perseids] also produced [many beautiful meteors][many beautiful meteors].
Another [good meteor shower][good meteor shower] to watch for is the [Geminids][Geminids] which peaks yearly in mid-December, this year with relatively little competing glow from a nearly new Moon.

## 詞彙學習（漢羅/POJ/KIP/華語/English）
- 【內蒙古】Lāi Bông-kó͘/Lāi Bông-kóo/內蒙古/Inner Mongolia
- 【內蒙古】Lōe Bông-kó͘/Luē Bông-kóo/內蒙古/Inner Mongolia
- 【英仙座流星雨】Eng-sian-chō liû-chhiⁿ-hō͘/Ing-sian-tsō liû-tshinn-hōo/英仙座流星雨/Perseid
- 【雙生仔座流星雨】Siang-siⁿ-á-chō liû-chhiⁿ-hō͘/Siang-sinn-á-tsō liû-tshinn-hōo/雙生仔座流星雨/Geminids
- 【流星】liû-chhiⁿ-hō͘/liû-tshinn-hōo/流星/meteor
- 【流星雨】liû-chhiⁿ/liû-tshinn/流星雨/meteor shower
- 【初一】chhe-it/tshe-it/新月/new moon

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[meteor shower]:https://spaceplace.nasa.gov/meteor-shower/
[bright meteors]:https://apod.nasa.gov/apod/ap230809.html
[pebbles]:https://science.nasa.gov/solar-system/meteors-meteorites/facts/
[another world]:https://apod.nasa.gov/apod/ap151118.html
[featured video]:https://youtu.be/CwrvN0Q9_Sg
[Inner Mongolia]:https://youtu.be/1NnMJUvU1L0
[China]:https://en.wikipedia.org/wiki/China
[Perseid Meteor Shower]:https://science.nasa.gov/solar-system/meteors-meteorites/perseids/
[live-reaction audio]:https://youtu.be/olq7Qr1H_PI
[meteors flashed]:https://apod.nasa.gov/apod/ap181209.html
[2024 Perseids]:https://apod.nasa.gov/apod/ap240812.html
[many beautiful meteors]:https://www.facebook.com/media/set/?set=a.488496753878907&type=3
[good meteor shower]:https://www.space.com/39469-best-meteor-showers.html
[Geminids]:https://en.wikipedia.org/wiki/Geminids
