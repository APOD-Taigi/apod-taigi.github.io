---
title: 突尼西亞 天頂 ê 銀河
date: 2024-08-05
publishdate: 2024-08-05T11:45:00+0800
tags: [突尼西亞, 銀河, 銀河系, Lars 地下農場, 英仙座流星雨, 流星雨, 火流星, 流星, 頂半月, 感光]
hero: https://apod.nasa.gov/apod/image/2408/LarsMilkyWay_Larnaout_960.jpg
summary: 這暗無月娘。前景是 突尼西亞 ê Lars 地下農場。
---

{{% apod %}}

- 原始文章：[Milky Way Over Tunisia](https://apod.nasa.gov/apod/ap240805.html)
- 影像來源 kah 版權：[Makrem Larnaout](https://www.astrobin.com/users/Makrem_Larnaout/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 突尼西亞 天頂 ê 銀河
這暗 [無月娘][no moon]。
前景是 [突尼西亞][Tunisia] ê [Lars 地下農場][Lars Homestead]。
天頂彼个毋是普通 ê 星系，是咱 [銀河系][Milky Way galaxy] ê 中央帶。
而且天頂彼逝嘛毋是普通 ê 流星，伊是金光閃閃 ê [火流星][fireball]，可能是 ùi 舊年 ê [英仙座流星雨][Perseids meteor shower] 來--ê。
[這張合成影像][featured image] 是用 仝一台 kha-mé-lah tī 仝一位連紲感光翕--ê。
[今年 ê 英仙座流星雨][This year's Perseids] 上強彼工 是 這禮拜六。
等 頂半月 落去了後，差不多半暝彼陣，[應該就會拄著][expected to show]。
為著欲 [好好仔觀賞][best experience] 流星雨，你需要一个好天暗暝、[好坐 ê 椅仔][comfortable seat]、kah 耐心。

## [POJ] Tu̍t-nî-se-a thiⁿ-téng ê Gîn-hô
Chit àm bô goe̍h-niû.
Chiân-kéng sī Tu̍t-nî-se-a ê Lars Tē-hā-lông-tiûⁿ.
Thiⁿ-téng hit-ê m̄-sī phó͘-thong ê seng-hē, sī lán Gîn-hô-hē ê tiong-ng-tòa.
Jî-chhiáⁿ thiⁿ-téng hit chōa mā m̄-sī phó͘-thong ê liû-chhiⁿ, i sī kim-kong-siám-siám ê hóe-liû-chhiⁿ, khó-lêng sī ùi kū-nî ê Eng-sian-chō liû-chhiⁿ-hō͘ lâi--ê.
Chit-tiuⁿ ha̍p-sêng iáⁿ-siōng sī iōng kāng chi̍t tâi kha-mé-lah tī kāng chi̍t ūi liân-sòa kám-kng hip--ê.
Kin-nî ê Eng-sian-chō liû-chhiⁿ-hō͘ siōng kiông hit-kang sī chit lé-pài-la̍k.
Tán téng-pòaⁿ-goe̍h lo̍h-khì liáu-āu, chha-put-to pòaⁿ-mê hit-chūn, èng-kai to̍h ē tú-tio̍h.
Ūi tio̍h beh hó-hó-á koan-sióng liû-chhiⁿ-hō͘, lí su-iàu chi̍t-ê hó-thiⁿ àm-mê, hó chē ê í-á, kah nāi-sim.

## [KIP] Tu̍t-nî-se-a thinn-tíng ê Gîn-hô
Tsit àm bô gue̍h-niû.
Tsiân-kíng sī Tu̍t-nî-se-a ê Lars Tē-hā-lông-tiûnn.
Thinn-tíng hit-ê m̄-sī phóo-thong ê sing-hē, sī lán Gîn-hô-hē ê tiong-ng-tuà.
Jî-tshiánn thinn-tíng hit tsuā mā m̄-sī phóo-thong ê liû-tshinn, i sī kim-kong-siám-siám ê hué-liû-tshinn, khó-lîng sī uì kū-nî ê Ing-sian-tsō liû-tshinn-hōo lâi--ê.
Tsit-tiunn ha̍p-sîng iánn-siōng sī iōng kāng tsi̍t tâi kha-mé-lah tī kāng tsi̍t uī liân-suà kám-kng hip--ê.
Kin-nî ê Ing-sian-tsō liû-tshinn-hōo siōng kiông hit-kang sī tsit lé-pài-la̍k.
Tán tíng-puànn-gue̍h lo̍h-khì liáu-āu, tsha-put-to puànn-mê hit-tsūn, ìng-kai to̍h ē tú-tio̍h.
Uī tio̍h beh hó-hó-á kuan-sióng liû-tshinn-hōo, lí su-iàu tsi̍t-ê hó-thinn àm-mê, hó tsē ê í-á, kah nāi-sim.

## [English] Milky Way Over Tunisia
That's [no moon][no moon].
On the ground, that's the [Lars Homestead][Lars Homestead] in [Tunisia][Tunisia].
And that's not just any galaxy.
That's the central band of our own [Milky Way galaxy][Milky Way galaxy].
Last, that's not just any meteor.
It is a bright [fireball][fireball] likely from last year's [Perseids meteor shower][Perseids meteor shower].
The [featured image][featured image] composite combines consecutive exposures taken by the same camera from the same location.
[This year's Perseids][This year's Perseids] peak during the coming weekend is [expected to show][expected to show] the most meteors after the [first quarter moon][first quarter moon] sets, near midnight.
To [best experience][best experience] a meteor shower, you should have clear and dark skies, a [comfortable seat][comfortable seat], and patience.

## 詞彙學習（漢羅/POJ/KIP/華語/English）
- 【突尼西亞】Tu̍t-nî-se-a/Tu̍t-nî-se-a/突尼西亞/Tunisia
- 【銀河系】Gîn-hô-hē/Gîn-hô-hē/銀河系/Milky Way galaxy
- 【Lars 地下農場】Lars Tē-hā-lông-tiûⁿLars Tē-hā-lông-tiûnn//拉爾斯家園/Lars Homestead
- 【英仙座流星雨】Eng-sian-chō liû-chhiⁿ-hō͘/Ing-sian-tsō liû-tshinn-hōo/英仙座流星雨/Perseids meteor shower
- 【火流星】hòe-liû-chhiⁿ/huè-liû-tshinn/火流星/fireball meteor
- 【頂半月】téng-pòaⁿ-goe̍h/tíng-puànn-gue̍h/上弦月/first quarter moon
- 【感光】kám-kng/kám-kng/曝光/exposures

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[no moon]:https://youtu.be/i7eqjiRRIqg
[Lars Homestead]:https://www.atlasobscura.com/places/lars-homestead
[Tunisia]:https://en.wikipedia.org/wiki/Tunisia
[Milky Way galaxy]:https://apod.nasa.gov/apod/ap230620.html
[fireball]:https://apod.nasa.gov/apod/ap081125.html
[Perseids meteor shower]:https://science.nasa.gov/solar-system/meteors-meteorites/perseids/
[featured image]:https://www.astrobin.com/jzupqh/
[This year's Perseids]:https://earthsky.org/astronomy-essentials/everything-you-need-to-know-perseid-meteor-shower/
[expected to show]:https://science.nasa.gov/solar-system/skywatching/whats-up-august-2024-skywatching-tips-from-nasa/
[first quarter moon]:https://science.nasa.gov/moon/lunar-phases-and-eclipses/
[best experience]:https://www.jpl.nasa.gov/news/how-to-see-the-best-meteor-showers-of-the-year-tools-tips-and-save-the-dates-2
[comfortable seat]:https://png.pngtree.com/png-vector/20240509/ourlarge/pngtree-relax-spa-wellness-dog-body-relax-lazy-png-image_12391632.png
