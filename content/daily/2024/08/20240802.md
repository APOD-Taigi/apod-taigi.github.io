---
title: 火星行過
date: 2024-08-02
publishdate: 2024-08-02T11:45:00+0800
tags: [火星, 昴宿星團, 七姊妹仔星團, 大合相, 相位, 冰巨行星, 紅巨星, 畢宿五]
hero: https://apod.nasa.gov/apod/image/2408/2024MaUrM45_1024.jpg
summary: Tī 這張天文合成相片內底，火星 tī 地球暗暝 ê 天頂行過 ê 時陣，有經過 昴宿星團 南方 5 度遠 ê 方位。
---

{{% apod %}}

- 原始文章：[Mars Passing By](https://apod.nasa.gov/apod/ap240802.html)
- 影像來源 kah [版權][copyright]：[Tunc Tezel](https://twanight.org/profile/tunc-tezel/) ([TWAN](http://www.twanight.org/))
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 火星行過
照這張天文合成相片來看，[火星][As Mars] tī 地球暗暝天頂 經過 昴宿星團 南方 5 度遠 ê 所在。
這是 7 月 12 開始連紲 tī 16 暗 ê 好天暗暝翕--ê 夜空系列影像。
視野內底 ê 火星 ùi 上正爿開始行。
這粒 [行星][Mars' march] ê 紅色色調 kah 藍色星團 誠做一个對比。
Kah 背景 ê 遙遠天星相比，這粒 [太陽系][from the Sun] 第 4 粒行星，是比第 7 粒行星行較緊。
紅色行星 火星 kah 冰巨行星 tī 7 月 16 這工 行到「大合相」ê 相位，in tī 天頂 是差 半度 ê 距離。
火星繼續行對東爿去，早就 kā 七姊妹仔星團 擲 tī 後壁，這馬 ùi 紅巨星 畢宿五 ê [北方 行過][passing north]。
8 月 14 這工，火星會 tī [地球天頂][planet Earth's sky] 行到 kah 木星 差 1/3 度 ê 距離。

## [POJ] Hóe-chhiⁿ kiâⁿ-kòe
Chiàu chit-tiuⁿ thian-bûn ha̍p-sêng siòng-phìⁿ lâi-khòaⁿ, Hóe-chhiⁿ tī Tē-kiû àm-mê thiⁿ-téng keng-kòe Báu-siù Seng-thoân lâm-hong 5 tō͘ hn̄g ê só͘-chāi.
Che-sī 7 goe̍h 12 khai-sí liân-sòa tī 16 àm ê hó-thiⁿ àm-mê hip--ê iā-khong hē-lia̍t iáⁿ-siōng.
Sī-iá lāi-té ê Hóe-chhiⁿ ùi siōng chiàⁿ-pêng khai-sí kiâⁿ.
Chit lia̍p hêng-chhiⁿ ê âng-sek sek-tiāu kah nâ-sek seng-thoân chiâⁿ-chò chi̍t-ê tùi-pí.
Kah pōe-kéng ê iâu-oán thiⁿ-chhiⁿ sio-pí, chit lia̍p Thài-iông-hē tē 4 lia̍p hêng-chhiⁿ, sī pí tē 7 lia̍p hêng-chhiⁿ kiâⁿ khah kín.
Âng-sek kiâⁿ-chhiⁿ Hóe-chhiⁿ kah peng-kū kiâⁿ-chhiⁿ tī 7 goe̍h 16 chit kang kiâⁿ kàu "Tōa-ha̍h-siòng" ê siòng-ūi, in tī thiⁿ-téng sī chha pòaⁿ tō͘ ê kū-lî.
Hóe-chhiⁿ kè-sio̍k kiâⁿ tùi tang-pêng khì, chá tō kā Chhit-chí-mōe-á Seng-thoân tàn tī āu-piah, chit-má ùi âng-kū-chhiⁿ Pit-siù-ngó͘ ê pak-hong kiâⁿ-kòe.
8 goe̍h 14 chit kang, Hóe-chhiⁿ ē tī Tē-kiû thiⁿ-téng kiâⁿ kàu kah Bo̍k-chhiⁿ chha 1/3 tō͘ ê kū-lî.

## [KIP] Hué-tshinn kiânn-kuè
Tsiàu tsit-tiunn thian-bûn ha̍p-sîng siòng-phìnn lâi-khuànn, Hué-tshinn tī Tē-kiû àm-mê thinn-tíng king-kuè Báu-siù Sing-thuân lâm-hong 5 tōo hn̄g ê sóo-tsāi.
Tse-sī 7 gue̍h 12 khai-sí liân-suà tī 16 àm ê hó-thinn àm-mê hip--ê iā-khong hē-lia̍t iánn-siōng.
Sī-iá lāi-té ê Hué-tshinn uì siōng tsiànn-pîng khai-sí kiânn.
Tsit lia̍p hîng-tshinn ê âng-sik sik-tiāu kah nâ-sik sing-thuân tsiânn-tsò tsi̍t-ê tuì-pí.
Kah puē-kíng ê iâu-uán thinn-tshinn sio-pí, tsit lia̍p Thài-iông-hē tē 4 lia̍p hîng-tshinn, sī pí tē 7 lia̍p hîng-tshinn kiânn khah kín.
Âng-sik kiânn-tshinn Hué-tshinn kah ping-kū kiânn-tshinn tī 7 gue̍h 16 tsit kang kiânn kàu "Tuā-ha̍h-siòng" ê siòng-uī, in tī thinn-tíng sī tsha puànn tōo ê kū-lî.
Hué-tshinn kè-sio̍k kiânn tuì tang-pîng khì, tsá tō kā Tshit-tsí-muē-á Sing-thuân tàn tī āu-piah, tsit-má uì âng-kū-tshinn Pit-siù-ngó͘ ê pak-hong kiânn-kuè.
8 gue̍h 14 tsit kang, Hué-tshinn ē tī Tē-kiû thinn-tíng kiânn kàu kah Bo̍k-tshinn tsha 1/3 tōo ê kū-lî.

## [English] Mars Passing By
[As Mars][As Mars] wanders through Earth's night, it passes about 5 degrees south of the Pleiades star cluster in this composite astrophoto.
The skyview was constructed from a series of images captured over a run of 16 consecutive clear nights beginning on July 12.
[Mars' march][Mars' march] across the field of view begins at the far right, the planet's ruddy hue showing a nice contrast with the blue Pleiades stars.
Moving much faster across the sky against the distant stars, the fourth planet [from the Sun][from the Sun] easily passes seventh planet Uranus.
Red planet Mars and the ice giant world were in close conjunction, about 1/2 degree apart, on July 16.
Continuing its rapid eastward trek, Mars has now left the sister stars and outer planet behind though, [passing north][passing north] of red giant star Aldebaran.
Mars will come within about 1/3 degree of Jupiter in [planet Earth's sky][planet Earth's sky] on August 14.

## 詞彙學習（漢羅/POJ/KIP/華語/English）
- 【火星】Hòe-chhiⁿ/Huè-tshinn/火星/Mars
- 【昴宿星團】Báu-siù Seng-thoân/Báu-siù Sing-thuân/昴宿星團/Pleiades
- 【七姊妹仔星團】Chhit-chí-mōe-á seng-thoân/Tshit-tsí-muē-á sing-thuân/七姊妹星團/seven daughters
- 【大合相】tōa-ha̍p-siòng/tuā-ha̍p-siòng/大合相/close conjunction
- 【冰巨行星】peng-kū-kiâⁿ-chhiⁿ/ping-kū-kiânn-tshinn/冰巨行星/ice giant
- 【紅巨星】âng-kū-chhiⁿ/âng-kū-tshinn/紅巨星/red giant
- 【畢宿五】pit-siù-ngó͘/pit-siù-ngóo/畢宿五/Aldebaran
- 【相位】siòng-ūi/siòng-uī/相位/phase

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[As Mars]:https://en.wikipedia.org/wiki/Mars_in_fiction
[Mars' march]:https://science.nasa.gov/solar-system/resources/resource-packages/mars-resources/
[from the Sun]:https://science.nasa.gov/solar-system/planets/
[passing north]:https://apod.nasa.gov/apod/ap221230.html
[planet Earth's sky]:https://science.nasa.gov/solar-system/skywatching/whats-up-august-2024-skywatching-tips-from-nasa/
