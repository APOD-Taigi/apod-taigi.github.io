---
title: 希臘 Poseidon 海神廟 天頂 ê 超級月娘
date: 2024-08-20
publishdate: 2024-08-20T11:45:00+0800
tags: [超級月娘, Poseidon 海神廟, 超級藍月, 藍月, 月圓]
hero: https://apod.nasa.gov/apod/image/2408/SupermoonPoseidon_Maragos_960.jpg
summary: Chăng 有超級月娘。Eng 暗 ê 月娘嘛予人印象足深--ê。
categories: [podcast]
vocals: [阿錕]
---

{{% apod %}}

- 原始文章：[Supermoon Beyond the Temple of Poseidon](https://apod.nasa.gov/apod/ap240820.html)
- 影像來源 kah [版權][copyright]：[Alexandros Maragos](https://www.instagram.com/alexmaragos/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm0qxdpc700t501wv2p2c52ed" >}}

## [漢羅] 希臘 Poseidon 海神廟 天頂 ê 超級月娘
Chăng 有超級月娘。
Eng 暗 ê 月娘嘛予人印象足深--ê。
[超級月娘][Supermoons] 看起來比平常時 ê 月圓 較大 嘛 較光，這是因為 in [較倚地球][slightly nearer to the Earth]，贏過 90 葩 ê [月圓][full moons]。
這擺 ê 超級月娘 拄仔好拄著 藍月。
[藍月][Blue moons] 毋是 藍色--ê，伊 ê 定義 是 一季內底 4 擺月圓 ê 第 3 擺。
[藍月][blue moon] ê 另外一款定義是一個月 內底 ê 第 2 擺月圓。
[這張相片][featured image] 是 chăng 暗 tī [希臘][Greece] 翕--ê。
[超級藍月][blue supermoon] 才拄 peh 到 [Poseidon 海神廟][Temple of Poseidon] [後壁][beyond]，而且是伊看起來上大粒 ê 時陣。
[這擺 ê 超級月娘][This supermoon] 足特別--ê，因為伊是 [4 个連紲出現 ê 超級月娘 ê 頭一个][first of four]。
紲落來 3 个超級月娘 會出現 tī 9 月，10 月，kah 11 月。

## [POJ] Hi-la̍h Poseidon Hái-sîn-biō thiⁿ-téng ê Chhiau-kip goe̍h-niû
Cha̋ng ū chhiau-kip goe̍h-niû.
Eng-àm ê goe̍h-niû mā hō͘ lâng ìn-siōng chiok chhim--ê.
Chhiau-kip goe̍h-niû khòaⁿ--khí-lâi pí pêng-siông-sî ê goe̍h-îⁿ khah tōa mā khah kng, che-sī in-ūi in khah óa Tē-kiû, iâⁿ-kòe 90 pha ê goe̍h-îⁿ.
Chit pái ê chhiau-kip goe̍h-niû tú-á-hó tú-tio̍h Nâ-goe̍h.
Nâ-goe̍h m̄-sī nâ-sek--ê, i ê tēng-gī sī chi̍t kùi lāi-té 4 pái goe̍h-îⁿ ê tē 3 pái.
Nâ-goe̍h ê lēng-gōa chi̍t-khoán tēng-gī sī chi̍t kò goe̍h lāi-té ê tē 2 pái goe̍h-îⁿ.
Chit-tiuⁿ siòng-phìⁿ sī cha̋ng àm tī Hi-la̍h hip--ê.
Chhiau-kip Nâ-goe̍h chiah tú peh kàu Poseidon Hái-sîn-biō āu-piah, jî-chhiáⁿ sī i khòaⁿ--khí-lâi siōng tōa-lia̍p ê sî-chūn.
Chit pái ê chhiau-kip goe̍h-niû chiok te̍k-pia̍t--ê, in-ūi i sī 4 ê liân-sòa chhut-hiān ê chhiau-kip goe̍h-niû ê thâu-chi̍t-ê.
Sòa--lo̍h-lâi 3 ê chhiau-kip goe̍h-niû ē chhut-hiān tī 9 goe̍h, 10 goe̍h, kah 11 goe̍h.

## [KIP] Hi-la̍h Poseidon Hái-sîn-biō thinn-tíng ê Tshiau-kip gue̍h-niû
Tsa̋ng ū tshiau-kip gue̍h-niû.
Ing-àm ê gue̍h-niû mā hōo lâng ìn-siōng tsiok tshim--ê.
Tshiau-kip gue̍h-niû khuànn--khí-lâi pí pîng-siông-sî ê gue̍h-înn khah tuā mā khah kng, tse-sī in-uī in khah uá Tē-kiû, iânn-kuè 90 pha ê gue̍h-înn.
Tsit pái ê tshiau-kip gue̍h-niû tú-á-hó tú-tio̍h Nâ-gue̍h.
Nâ-gue̍h m̄-sī nâ-sik--ê, i ê tīng-gī sī tsi̍t kuì lāi-té 4 pái gue̍h-înn ê tē 3 pái.
Nâ-gue̍h ê līng-guā tsi̍t-khuán tīng-gī sī tsi̍t kò gue̍h lāi-té ê tē 2 pái gue̍h-înn.
Tsit-tiunn siòng-phìnn sī tsa̋ng àm tī Hi-la̍h hip--ê.
Tshiau-kip Nâ-gue̍h tsiah tú peh kàu Poseidon Hái-sîn-biō āu-piah, jî-tshiánn sī i khuànn--khí-lâi siōng tuā-lia̍p ê sî-tsūn.
Tsit pái ê tshiau-kip gue̍h-niû tsiok ti̍k-pia̍t--ê, in-uī i sī 4 ê liân-suà tshut-hiān ê tshiau-kip gue̍h-niû ê thâu-tsi̍t-ê.
Suà--lo̍h-lâi 3 ê tshiau-kip gue̍h-niû ē tshut-hiān tī 9 gue̍h, 10 gue̍h, kah 11 gue̍h.

## [English] Supermoon Beyond the Temple of Poseidon
A supermoon occurred yesterday.
And tonight's moon should also look impressive.
[Supermoons][Supermoons] appear slightly larger and brighter than most full moons because they reach their full phase when [slightly nearer to the Earth][slightly nearer to the Earth] -- closer than 90 percent of all [full moons][full moons].
This supermoon was also a blue moon given the definition that it is the third of four full moons occurring during a single season.
[Blue moons][Blue moons] are not usually blue, and a different definition holds that a [blue moon][blue moon] is the second full moon that occurs during a single month.
The [featured image][featured image] captured the [blue supermoon][blue supermoon] right near its peak size yesterday as it was rising [beyond][beyond] the [Temple of Poseidon][Temple of Poseidon] in [Greece][Greece].
[This supermoon][This supermoon] is particularly unusual in that it is the [first of four][first of four] successive supermoons, the next three occurring in September, October, and November.

## 詞彙學習

|漢羅|POJ|KIP|華語|English|
|-|-|-|-|-|
|超級月娘|chhiau-kip goe̍h-niû|tshiau-kip gue̍h-niû|超級月娘|supermoon|
|藍月|nâ-goe̍h|nâ-gue̍h|藍月|blue moon|
|超級藍月|chhiau-kip nâ-goe̍h|tshiau-kip nâ-gue̍h|超級藍月|blue supermoon|
|月圓|goe̍h-îⁿ|gue̍h-înn|滿月|full moon|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Supermoons]:https://science.nasa.gov/solar-system/moon/what-is-a-supermoon/
[slightly nearer to the Earth]:https://earthsky.org/astronomy-essentials/what-is-a-supermoon/
[full moons]:https://apod.nasa.gov/apod/ap220612.html
[Blue moons]:https://moon.nasa.gov/news/197/super-blue-moons-your-questions-answered/
[blue moon]:https://apod.nasa.gov/apod/ap210831.html
[featured image]:https://www.instagram.com/p/C-3NZVEOdaV/
[blue supermoon]:https://apod.nasa.gov/apod/ap230905.html
[beyond]:https://youtu.be/mGl5ALlUI-Q?t=39
[Temple of Poseidon]:https://en.wikipedia.org/wiki/Temple_of_Poseidon,_Sounion
[Greece]:https://en.wikipedia.org/wiki/Greece
[This supermoon]:https://www.smithsonianmag.com/smart-news/a-rare-super-blue-moon-will-be-visible-monday-night-what-does-that-mean-180984928
[first of four]:https://i2.pickpik.com/photos/19/144/45/cat-feeding-young-cat-animal-preview.jpg
