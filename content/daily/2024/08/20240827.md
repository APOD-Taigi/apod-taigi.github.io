---
title: 月娘 kā 土星 食去矣！
date: 2024-08-27
publishdate: 2024-08-27T11:45:00+0800
tags: [月掩土星, 土星, 土食, 掩星, 秘魯, 意大利, 加泰隆尼亞]
hero: https://apod.nasa.gov/apod/fap/image/2408/MoonEclipsesSaturn_Sanz_960.jpg
summary: 土星若是消失去矣會按怎？
categories: [podcast]
vocals: [阿錕]
---

{{% apod %}}

- 原始文章：[Moon Eclipses Saturn](https://apod.nasa.gov/apod/ap240827.html)
- 影像來源 kah 版權：[Pau Montplet Sanz](https://www.instagram.com/astro_breda/)
- 天文相簿：[2024 年 8 月 ê 月掩土星](https://www.facebook.com/media/set/?set=a.494549516606964&type=3)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cm158katf0g7p01v10isx6zgc" >}}

## [漢羅] 月娘 kā 土星 食去矣！
土星若是消失去 會按怎？
伊有當時仔確實會無去。
毋過，伊毋是消失去矣，伊只是去予 [頭前 ê 月娘][Moon moves in front] 閘牢矣。
這款現象就叫做 [土食][occultation]，講較正確咧，這是 月 [掩][occultation] 土星。
幾若工前，[地球頂懸有一大片所在][long swath of Earth]，ùi [秘魯][Peru]、大西洋、到 [意大利][Italy]，攏看著這个現象。
[這張彩色相片][featured color image] [是][the event] 目前為止上清楚 ê 數位合成相片，較暗 ê [土星][Saturn] kah [較光 ê 月娘][comparative bright Moon] 之間 ê 光暗有重新調整過。
這張相片是 發生掩星進前，tī [西班牙][Spain] [加泰隆尼亞][Catalonia] ê [Breda][Breda] 翕--ê。
到年尾進前，逐個月攏會發生 [月][our Moon] [掩][Eclipses] 土星。
毋過愛徛著位，才看會著這个一目𥍉就無去 ê 現象。

## [POJ] Goe̍h-niû kā Thó͘-chhiⁿ chia̍h-khì--ah!
Thó͘-chhiⁿ nā-sī siau-sit khì ē án-chóaⁿ?
I ū-tang-sî-á khak-si̍t ē bô-khì.
M̄-koh, i m̄-sī siau-sit khì--ah, i chí-sī khì hō͘ thâu-chêng ê goe̍h-niû cha̍h-tiâu--ah.
Chit-khoán hiān-siōng to̍h kiò-chò Thó͘-si̍t, kóng kah chèng-khak leh, che-sī Goe̍h Iám Thó͘-chhiⁿ.
Kúi-nā kang chêng, Tē-kiû téng-koân ū chi̍t-tōa-phiàn só͘-chāi, ùi Pì-ló͘, Tāi-se-iûⁿ, kàu I-tà-lī, lóng khòaⁿ-tio̍h chit-ê hiān-siōng.
Chit-tiuⁿ chhái-sek siòng-phìⁿ sī bo̍k-chêng ûi-chí siōng chheng-chhó ê sò͘-ūi ha̍p-sêng siòng-phìⁿ, khah àm ê Thó͘-chhiⁿ kah khah kng ê goe̍h-niû chi-kan ê kng àm ū tiông-sin tiâu-chéng kòe.
Chit-tiuⁿ siòng-phìⁿ sī hoat-seng iám-chhiⁿ chìn-chêng, tī Se-pan-gâ Ka-thài-liông-nî-a ê Breda hip--ê.
Kàu nî-bóe chìn-chêng, ta̍k kò goe̍h lóng ē hoat-seng Goe̍h Iám Thó͘-chhiⁿ.
M̄-koh ài khiā tio̍h7 ūi, chiah khòaⁿ-ē-tio̍h chit-ê chi̍t-ba̍k-nih to̍h bô-khì ê hiān-siōng.

## [KIP] Gue̍h-niû kā Thóo-tshinn tsia̍h-khì--ah!
Thóo-tshinn nā-sī siau-sit khì ē án-tsuánn?
I ū-tang-sî-á khak-si̍t ē bô-khì.
M̄-koh, i m̄-sī siau-sit khì--ah, i tsí-sī khì hōo thâu-tsîng ê gue̍h-niû tsa̍h-tiâu--ah.
Tsit-khuán hiān-siōng to̍h kiò-tsò Thóo-si̍t, kóng kah tsìng-khak leh, tse-sī Gue̍h Iám Thóo-tshinn.
Kuí-nā kang tsîng, Tē-kiû tíng-kuân ū tsi̍t-tuā-phiàn sóo-tsāi, uì Pì-lóo, Tāi-se-iûnn, kàu I-tà-lī, lóng khuànn-tio̍h tsit-ê hiān-siōng.
Tsit-tiunn tshái-sik siòng-phìnn sī bo̍k-tsîng uî-tsí siōng tshing-tshó ê sòo-uī ha̍p-sîng siòng-phìnn, khah àm ê Thóo-tshinn kah khah kng ê gue̍h-niû tsi-kan ê kng àm ū tiông-sin tiâu-tsíng kuè.
Tsit-tiunn siòng-phìnn sī huat-sing iám-tshinn tsìn-tsîng, tī Se-pan-gâ Ka-thài-liông-nî-a ê Breda hip--ê.
Kàu nî-bué tsìn-tsîng, ta̍k kò gue̍h lóng ē huat-sing Gue̍h Iám Thóo-tshinn.
M̄-koh ài khiā tio̍h7 uī, tsiah khuànn-ē-tio̍h tsit-ê tsi̍t-ba̍k-nih to̍h bô-khì ê hiān-siōng.

## [English] Moon Eclipses Saturn
What if Saturn disappeared?
Sometimes, it does.
It doesn't really go away, though, it just disappears from view when our [Moon moves in front][Moon moves in front].
Such a Saturnian eclipse, more formally called an [occultation][occultation], was visible along a [long swath of Earth][long swath of Earth] -- from [Peru][Peru], across the Atlantic Ocean, to [Italy][Italy] -- only a few days ago.
The [featured color image][featured color image] is a digital fusion of the clearest images captured during [the event][the event] and rebalanced for color and relative brightness between the relatively dim Saturn and the comparatively bright Moon.
[Saturn][Saturn] and the [comparative bright Moon][comparative bright Moon].
The exposures were all taken from [Breda][Breda], [Catalonia][Catalonia], [Spain][Spain], just before occultation.
[Eclipses][Eclipses] of Saturn by [our Moon][our Moon] will occur each month for the rest of this year.
Each time, though, the fleeting event will be visible only to those with clear skies -- and the right location on [Earth][Earth].

## 詞彙學習

|漢羅|POJ|KIP|華語|English|
|-|-|-|-|-|
|土星|Thó͘-chhiⁿ|Thóo-tshinn|土星|Saturn|
|土食|Thó͘-si̍t|Thóo-si̍t|土食|Saturnian eclipse|
|月掩土星|Goe̍h Iám Thó͘-chhiⁿ|Gue̍h Iám Thóo-tshinn|月掩土星|Moon Eclipses Saturn|
|掩星|iám-chhiⁿ|iám-tshinn|掩星|occultation|
|秘魯|Pì-ló͘|Pì-lóo|秘魯|Peru|
|意大利|I-tá-lī|I-tá-lī|義大利|Italy|
|加泰隆尼亞|Ka-thài-liông-nî-a|Ka-thài-liông-nî-a|加泰隆尼亞|Catalonia|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Moon moves in front]:https://www.youtube.com/watch?v=8AtMXEviIa0
[occultation]:https://en.wikipedia.org/wiki/Occultation
[long swath of Earth]:https://in-the-sky.org/news.php?id=20240821_16_100
[Peru]:https://en.wikipedia.org/wiki/Peru
[Italy]:https://en.wikipedia.org/wiki/Italy
[featured color image]:https://www.flickr.com/photos/astrobreda/53938042146/in/pool-apods/
[the event]:https://www.instagram.com/p/C-8M5VuS_2o/
[Saturn]:https://science.nasa.gov/saturn/
[comparative bright Moon]:https://www.reddit.com/media?url=https%3A%2F%2Fi.redd.it%2Fxr8mg5nunzj91.jpg
[Breda]:https://youtu.be/DCv5p4nB3bw
[Catalonia]:https://en.wikipedia.org/wiki/Catalonia
[Spain]:https://en.wikipedia.org/wiki/Spain
[Eclipses]:https://apod.nasa.gov/apod/ap020222.html
[our Moon]:https://science.nasa.gov/moon/
[Earth]:https://apod.nasa.gov/apod/ap220206.html
