---
title: 船帆座超新星殘骸 ê 雲絲
date: 2024-04-16
publishdate: 2024-04-16T11:45:00+0800
tags: [free2share, 超新星殘骸, 雲絲, 船帆座, 星際媒介物, 震波, 衰變, 脈動星, 核物質, 自旋, 可見光]
hero: https://apod.nasa.gov/apod/image/2404/VelaSnr_CTIO_960.jpg
summary: 爆炸已經煞矣，毋過後壁猶閣有。
categories: [podcast]
vocals: [阿錕]
---

{{% apod %}}

- 原始文章：[Filaments of the Vela Supernova Remnant](https://apod.nasa.gov/apod/ap240416.html)
- 拜一 ê 日食相簿：[Notable Submissions to APOD](https://www.facebook.com/media/set/?set=a.410844681644115&type=3)
- 影像來源：[CTIO](https://noirlab.edu/public/programs/ctio/), [NOIRLab](https://noirlab.edu/), [DOE](https://www.energy.gov/), [NSF](https://www.nsf.gov/), [AURA](https://www.aura-astronomy.org/); 資料處理：[T. A. Rector](http://aftar.uaa.alaska.edu/) ([U. Alaska Anchorage](https://www.uaa.alaska.edu/)), [M. Zamani](https://mahdizamani.com/about) & D. de Martin ([’s](https://www.nsf.gov/) [NOIRLab](https://noirlab.edu/))
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clvkw4zhp000t01y45m7qff98" >}}

## [漢羅] 船帆座超新星殘骸 ê 雲絲
爆炸已經煞矣，毋過後壁猶閣有。
差不多 1 萬 1 千年前，[船帆座][Vela] 內底有一粒星 [爆炸][explode]，產生一个 tī 短短時間內，光甲人類目睭看會著 ê 光點，這 tī 早期 [歷史內底有紀錄著][recorded history]。
恆星 ê 外層氣體挵著 [星際媒介物][interstellar medium]，引起 [震波][shock wave]，到今猶看會著。
[這張影像][featured image] 有翕著 [可見光][visible light] 波段 ê 一部份雲絲 kah 大型震波。
氣體 ùi 爆炸 ê 恆星飛出來了後，會 [衰變][decays]、kah 星際媒介物發生反應、產生無仝色、無仝能量 ê 光。
Tī [船帆座超新星殘骸][Vela Supernova Remnant] 中心 留落來 ê 是一粒 [脈動星][pulsar]，是一粒 kah 核物質 仝款實密 ê 星，伊 ê [自旋][spins around] 速度是 1 秒鐘超過 10 改。

## [POJ] Chûn-phâng-chō Chhiau-sin-seng Chân-hâi ê hûn si
Po̍k-chà í-keng soah--ah, m̄-koh āu-piah iah-koh-ū.
Chha-put-to 1 bān 1 chheng nî-chêng, Chûn-phâng-chō lāi-té ū chi̍t-lia̍p chheⁿ po̍k-chà, sán-seng chi̍t-ê tī té-té sî-kan lāi, kng kah jîn-lūi ba̍k-chiu khòaⁿ-ē-tio̍h ê kng-tiám, che tī chá-kî le̍k-sú lāi-té ū kí-lio̍k--tio̍h.
Hêng-chhiⁿ ê gōa-chàn khì-thé lòng-tio̍h seng-chè mûi-kài-bu̍t, ín-khí chìn-pho, kàu-taⁿ iáu khòaⁿ-ē-tio̍h.
Chit-tiuⁿ iáⁿ-siōng ū hip-tio̍h khó-kiàn-kng pho-tōaⁿ ê chi̍t-pō͘-hūn hûn-si kah tōa-hêng chìn-pho.
Khì-thé ùi po̍k-chà ê hêng-chheⁿ poe--chhut-lâi liáu-āu, ē soe-piàn, kah seng-chè mûi-kài-bu̍t hoat-seng hoán-èng, sán-seng bô-kâng sek, bô-kâng lêng-liōng ê kng.
Tī Chûn-phâng-chō Chhiau-sin-seng Chân-hâi tiong-sim lâu--lo̍h-lâi ê sī chi̍t-lia̍p me̍h-tōng-chheⁿ, sī chi̍t-lia̍p kah he̍k bu̍t-chit kāng-khoán cha̍t-ba̍t ê chheⁿ, i ê chū-soan sok-tō͘ sī 1 bió-cheng chhiau-kòe 10 kái.

## [KIP] Tsûn-phâng-tsō Tshiau-sin-sing Tsân-hâi ê hûn si
Po̍k-tsà í-king suah--ah, m̄-koh āu-piah iah-koh-ū.
Tsha-put-to 1 bān 1 tshing nî-tsîng, Tsûn-phâng-tsō lāi-té ū tsi̍t-lia̍p tshenn po̍k-tsà, sán-sing tsi̍t-ê tī té-té sî-kan lāi, kng kah jîn-luī ba̍k-tsiu khuànn-ē-tio̍h ê kng-tiám, tse tī tsá-kî li̍k-sú lāi-té ū kí-lio̍k--tio̍h.
Hîng-tshinn ê guā-tsàn khì-thé lòng-tio̍h sing-tsè muî-kài-bu̍t, ín-khí tsìn-pho, kàu-tann iáu khuànn-ē-tio̍h.
Tsit-tiunn iánn-siōng ū hip-tio̍h khó-kìan-kng pho-tuānn ê tsi̍t-pōo-hūn hûn-si kah tuā-hîng tsìn-pho.
Khì-thé uì po̍k-tsà ê hîng-tshenn pue--tshut-lâi liáu-āu, ē sue-piàn, kah sing-tsè muî-kài-bu̍t huat-sing huán-ìng, sán-sing bô-kâng sik, bô-kâng lîng-liōng ê kng.
Tī Tsûn-phâng-tsō Tshiau-sin-sing Tsân-hâi tiong-sim lâu--lo̍h-lâi ê sī tsi̍t-lia̍p me̍h-tōng-tshenn, sī tsi̍t-lia̍p kah hi̍k bu̍t-tsit kāng-khuán tsa̍t-ba̍t ê tshenn, i ê tsū-suan sok-tōo sī 1 bió-tsing tshiau-kuè 10 kái.

## [English] Filaments of the Vela Supernova Remnant
The explosion is over, but the consequences continue.
About eleven thousand years ago, a star in the constellation of [Vela][Vela] could be seen to [explode][explode], creating a strange point of light briefly visible to humans living near the beginning of [recorded history][recorded history].
The outer layers of the star crashed into the [interstellar medium][interstellar medium], driving a [shock wave][shock wave] that is still visible today.
The [featured image][featured image] captures some of that filamentary and gigantic shock in [visible light][visible light].
As gas flies away from the detonated star, it [decays][decays] and reacts with the interstellar medium, producing light in many different colors and energy bands.
Remaining at the center of the [Vela Supernova Remnant][Vela Supernova Remnant] is a [pulsar][pulsar], a star as dense as nuclear matter that [spins around][spins around] more than ten times in a single second.

## 詞彙學習

|漢羅|POJ|KIP|華語|English|
|-|-|-|-|-|
|超新星殘骸|chhiau-sin-seng chân-hâi|tshiau-sin-sing tsân-hâi|超新星殘骸|supernova remnant|
|雲絲|hûn-si|hûn-si|絲狀物質|filaments|
|船帆座|Chûn-phâng-chō|Tsûn-phâng-tsō|船帆座|Vela|
|星際媒介物|seng-chè mûi-kài-bu̍t|sing-tsè mûi-kài-bu̍t|星際介質|interstellar medium|
|震波|chìn-pho|chìn-pho|震波|shock wave|
|衰變|soe-piàn|sue-piàn|衰變|decay|
|脈動星|me̍h-tōng-chheⁿ|me̍h-tōng-tshenn|脈衝星|pulsar|
|核物質|he̍k-bu̍t-chit|hi̍k-bu̍t-tsit|核物質|nuclear matter|
|自旋|chū-soân|tsū-suân|自旋|spin|
|可見光|khó-kiàn-kng|khó-kiàn-kng|可見光|visible light|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Vela]:https://apod.nasa.gov/apod/ap190110.html
[explode]:https://youtu.be/wymMn-SmALY
[recorded history]:https://en.wikipedia.org/wiki/Cave_painting
[interstellar medium]:https://apod.nasa.gov/apod/ap130924.html
[shock wave]:https://apod.nasa.gov/apod/ap210414.html
[featured image]:https://noirlab.edu/public/images/noirlab2406a/
[visible light]:https://science.nasa.gov/ems/09_visiblelight/
[decays]:https://imagine.gsfc.nasa.gov/observatories/satellite/compton/snr.html
[Vela Supernova Remnant]:https://en.wikipedia.org/wiki/Vela_Supernova_Remnant
[pulsar]:https://imagine.gsfc.nasa.gov/science/objects/neutron_stars1.html
[spins around]:https://youtu.be/jv2rEa7iqhA
