---
title: 天頂 ê 璇石
date: 2024-04-20
publishdate: 2024-04-20T11:45:00+0800
tags: [日全食, 璇石環, 食甚, 璇石手指, 縮時攝影, 日冕]
hero: https://apod.nasa.gov/apod/image/2404/tse2024Dobbs_1024.jpg
summary: 4 月 8 號這工，月球 ê 烏影迒過北美洲，逐日食 ê 民眾若是有 tī 這條狹狹烏影帶 ê 中央線，就會看著日全食。
---

{{% apod %}}

- 原始文章：[Diamonds in the Sky](https://apod.nasa.gov/apod/ap240420.html)
- 影像來源 kah [版權][copyright]：[Wright Dobbs](https://www.instagram.com/wrightdobbs/)cd 
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 天頂 ê 璇石
4 月 8 號這工，[月球 ê 烏影][When the dark shadow of the Moon] 迒過北美洲，[逐日食 ê 民眾][sky watchers] 若是有 tī 這條狹狹烏影帶 ê 中央線，就會看著日全食。
璇石環就是 tī 日全食過程中，初一 ê 月娘烏影 kā 日頭閘牢，tī [天色變暗去][eclipse-darkened skies] ê 前後，攏總爍兩改 ê 現象。
這个 [tī 天頂出現一目𥍉 ê 寶石][The transient celestial jewels]，會綴 tī 食甚階段 ê 進前 kah 後壁出現。
這个時陣，太陽盤 ê 光 ùi 月球邊緣 迵過來，變做一跤 tī 夜空中 ê 璇石手指。
[這張戲劇性 ê 縮時攝影合成相片][This dramatic timelapse composite]，是 tī 美國 Arkansas 州中北部翕--ê，有翕著 [這擺日全食][this total solar eclipse] 出現 ê 兩擺璇石環。
兩擺 ê 璇石環是 tī 食甚階段，去予空靈美麗 ê [太陽日冕][the solar corona] kā 隔--開--ê。

## [POJ] Thiⁿ-téng ê Soān-chio̍h
4 goe̍h 8 hō chit kang, Goe̍h-kiû ê o͘-iáⁿ hāⁿ-kòe Pak-bí-chiu, jiok ji̍t-si̍t ê bîn-chiòng nā-sī ū tī chit tiâu e̍h-e̍h o͘-iáⁿ-tòa ê tiong-ng sòaⁿ, to̍h ē khòaⁿ-tio̍h ji̍t-choân-si̍t.
Soān-chio̍h-khoân to̍h-sī tī ji̍t-choân-si̍t kòe-têng-tiong, chhoe-it ê goe̍h-niû o͘-iáⁿ kā ji̍t-thâu cha̍h-tiâu, tī thiⁿ-sek piàn àm--khì ê chêng-āu, lóng-chóng sih nn̄g kái ê hiān-siōng.
Chit-ê tī thiⁿ-téng chhut-hiān chi̍t-ba̍k-nih ê pó-chio̍h, ē tòe tī si̍t-sīm kai-tōaⁿ ê chìn-chêng kah āu-piah chhut-hiān.
Chit-ê sî-chūn, thài-iông-pôaⁿ ê kng ùi Goe̍h-kiû pian-iân thàng--kòe-lâi, piàn-chò chi̍t kha tī iā-khong tiong ê soān-chio̍h chhiú-chí.
Chit-tiuⁿ hì-kio̍k sèng ê sok-sî-liap-iáⁿ ha̍p-sêng siòng-phìⁿ, sī tī Bí-kok Arkansas chiu tiong-pak-pō͘ hip--ê, ū hip-tio̍h chit pái ji̍t-choân-si̍t chhut-hiān ê nn̄g pái soān-chio̍h-khoân.
Nn̄g pái ê soān-chio̍h-khoân sī tī si̍t-sīm kai-tōaⁿ, khì hō͘ khang-lêng bí-lē ê Thài-iông ji̍t-bián kā keh--khui--ê.

## [KIP] Thinn-tíng ê Suān-tsio̍h
4 gue̍h 8 hō tsit kang, Gue̍h-kiû ê oo-iánn hānn-kuè Pak-bí-tsiu, jiok ji̍t-si̍t ê bîn-tsiòng nā-sī ū tī tsit tiâu e̍h-e̍h oo-iánn-tuà ê tiong-ng suànn, to̍h ē khuànn-tio̍h ji̍t-tsuân-si̍t.
Suān-tsio̍h-khuân to̍h-sī tī ji̍t-tsuân-si̍t kuè-tîng-tiong, tshue-it ê gue̍h-niû oo-iánn kā ji̍t-thâu tsa̍h-tiâu, tī thinn-sik piàn àm--khì ê tsîng-āu, lóng-tsóng sih nn̄g kái ê hiān-siōng.
Tsit-ê tī thinn-tíng tshut-hiān tsi̍t-ba̍k-nih ê pó-tsio̍h, ē tuè tī si̍t-sīm kai-tuānn ê tsìn-tsîng kah āu-piah tshut-hiān.
Tsit-ê sî-tsūn, thài-iông-puânn ê kng uì Gue̍h-kiû pian-iân thàng--kuè-lâi, piàn-tsò tsi̍t kha tī iā-khong tiong ê suān-tsio̍h tshiú-tsí.
Tsit-tiunn hì-kio̍k sìng ê sok-sî-liap-iánn ha̍p-sîng siòng-phìnn, sī tī Bí-kok Arkansas tsiu tiong-pak-pōo hip--ê, ū hip-tio̍h tsit pái ji̍t-tsuân-si̍t tshut-hiān ê nn̄g pái suān-tsio̍h-khuân.
Nn̄g pái ê suān-tsio̍h-khuân sī tī si̍t-sīm kai-tuānn, khì hōo khang-lîng bí-lē ê Thài-iông ji̍t-bián kā keh--khui--ê.

## [English] Diamonds in the Sky
[When the dark shadow of the Moon][When the dark shadow of the Moon] raced across North America on April 8, [sky watchers][sky watchers] along the shadow's narrow central path were treated to a total solar eclipse.
During the New Moon's shadow play diamonds glistened twice in the [eclipse-darkened skies][eclipse-darkened skies].
[The transient celestial jewels][The transient celestial jewels] appeared immediately before and after the total eclipse phase.
That's when the rays of a vanishing and then emerging sliver of solar disk are just visible behind the silhouetted Moon's edge, creating the appearance of a shiny diamond set in a dark ring.
[This dramatic timelapse composite][This dramatic timelapse composite] from north-central Arkansas captures both diamond ring moments of [this total solar eclipse][this total solar eclipse].
The diamond rings are separated by the ethereal beauty of [the solar corona][the solar corona] visible during totality.

## 詞彙學習（漢羅/POJ/KIP/華語/English）
- 【日全食】ji̍t-choân-si̍t/ji̍t-tsuân-si̍t/日全食/total solar eclipse
- 【璇石環】soān-chio̍h-khoân/suān-tsio̍h-khuân/鑽石環/diamond ring
- 【璇石手指】soān-chio̍h chhiú-chí/suān-tsio̍h tshiú-tsí/鑽石戒指/diamond ring
- 【食甚】si̍t-sīm/si̍t-sīm/食甚/totality
- 【縮時攝影】sok-sî-liap-iáⁿ/sok-sî-liap-iánn/縮時攝影/timelapse
- 【日冕】ji̍t-bián/ji̍t-bián/日冕/solar corona

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[When the dark shadow of the Moon]:https://earthobservatory.nasa.gov/images/152663/total-solar-eclipse-darkens-north-america
[sky watchers]:https://apod.nasa.gov/apod/ap190704.html
[eclipse-darkened skies]:https://earthobservatory.nasa.gov/images/152683/looking-up-and-down-during-the-eclipse
[The transient celestial jewels]:http://www.alpo-astronomy.org/eclipse/observeeclipses/chapter9.htm
[This dramatic timelapse composite]:https://www.instagram.com/wrightdobbs/p/C5i5kpHL1V4/
[this total solar eclipse]:https://www.facebook.com/media/set/?set=a.410844681644115&type=3
[the solar corona]:https://apod.nasa.gov/apod/ap240405.html
