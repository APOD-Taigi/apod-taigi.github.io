---
title: 環形星雲 ê 環
date: 2024-04-28
publishdate: 2024-04-28T11:45:00+0800
tags: [環形星雲, M57, 行星形星雲, 白矮星, 天琴座]
hero: https://apod.nasa.gov/apod/image/2404/M57Ring_HubbleGendler_960.jpg
summary: 環形星系 (M57) 比你 ùi 細台望遠鏡看著 ê 閣較複雜。上明顯 ê 中央環差不多有 1 光年闊。
categories: [podcast]
vocals: [阿錕]
---

{{% apod %}}

- 原始文章：[Rings Around the Ring Nebula](https://apod.nasa.gov/apod/ap240428.html)
- 影像來源：[Hubble](https://hla.stsci.edu/), [Large Binocular Telescope](https://www.lbto.org/), [Subaru Telescope](https://subarutelescope.org/en/); 影像合成 kah 版權：[Robert Gendler](http://www.robgendlerastropics.com/Biography2.html)
- 你 ê 生日禮物：[你 ê APOD 生日相片是啥物？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clvzdkvcp071o01xc10gecq3r" >}}

## [漢羅] 環形星雲 ê 環
[環形星系 (M57)][Ring Nebula (M57)] 比你 ùi 細台望遠鏡看著 ê 閣較複雜。
上明顯 ê [中央環][central ring] 差不多有 1 [光年][light-year] 闊。
毋閣這張 [足長時間感光][this remarkably deep exposure] ê 影像，是 ùi 三台無仝 ê 大型望遠鏡影像資料 [組合起來--ê][collaborative effort]，欲 [探索][explores] 離 [星雲][the nebula] 中央 ê 恆星足遠 ê 發光氣體 ê 環形雲絲。
這个 [組合影像][composite image] 有 ùi 酸素發--出 ê 紅光，tī 可見光 kah [紅外線][infrared light] 攏有。
這个環形星雲是搝長 ê [行星形星雲][planetary nebula]，是像 [太陽][Sun] ê 恆星 tī 演化過程 [kā 外層大氣擲--出去][throw off its outer atmosphere]，落尾變做 [白矮星][white dwarf star]。
這个 [環形星雲][Ring Nebula] 離咱 2500 光年遠，to̍h tī 音樂星座 [天琴座][constellation Lyra] 遐。

## [POJ] Khoân-hêng-seng-hûn ê khoân
Khoân-hêng-seng-hûn (M-gō͘-cha̍p-chhit) pí lí ùi sè-tâi bōng-oán-kiàⁿ khòaⁿ-tio̍h ê koh-khah hop-cha̍p.
Siōng bêng-hián ê tiong-ng-khoân chha-put-to ū chi̍t kng-nî khoah.
M̄-koh chit-tiuⁿ chiok tn̂g-sî-kan kám-kng ê iáⁿ-siōng, sī ùi saⁿ-tâi bô-kâng ê tōa-hêng bōng-oán-kiàⁿ iáⁿ-siōng chu-liāu cho͘-ha̍p--khí-lâi-ê, beh thàm-soh lî seng-hûn tiong-ng ê hêng-chhiⁿ chiok-hn̄g ê hoat-kng khì-thé ê khoân-hêng hûn-si.
Chit-ê cho͘-ha̍p iáⁿ-siōng ū ùi sng-sò͘ hoat--chhut ê âng-kng, tī khó-kiàn-kng kah âng-gōa-sòaⁿ lóng ū.
Chit-ê Khoân-hêng-seng-hûn sī giú-tn̄g ê kiâⁿ-chhiⁿ-hêng-seng-hûn, sī chhiūⁿ thài-iông ê hêng-chhiⁿ tī ián-hòa-kòe-têng kā gōa-chàn tōa-khì tàn--chhut-khì, lo̍h-bóe piàn-chò pe̍h-é-chhiⁿ.
Chit-ê Khoân-hêng-seng-hûn lî lán nn̄g-chheng-gō͘-pah kng-nî hn̄g, to̍h tī im-ga̍k seng-chō Thian-khîm-chō hiah.

## [KIP] Khuân-hîng-sing-hûn ê khuân
Khuân-hîng-sing-hûn (M-gōo-tsa̍p-tshit) pí lí uì sè-tâi bōng-uán-kiànn khuànn-tio̍h ê koh-khah hop-tsa̍p.
Siōng bîng-hián ê tiong-ng-khuân tsha-put-to ū tsi̍t kng-nî khuah.
M̄-koh tsit-tiunn tsiok tn̂g-sî-kan kám-kng ê iánn-siōng, sī uì sann-tâi bô-kâng ê tuā-hîng bōng-uán-kiànn iánn-siōng tsu-liāu tsoo-ha̍p--khí-lâi-ê, beh thàm-soh lî sing-hûn tiong-ng ê hîng-tshinn tsiok-hn̄g ê huat-kng khì-thé ê khuân-hîng hûn-si.
Tsit-ê tsoo-ha̍p iánn-siōng ū uì sng-sòo huat--tshut ê âng-kng, tī khó-kiàn-kng kah âng-guā-suànn lóng ū.
Tsit-ê Khuân-hîng-sing-hûn sī giú-tn̄g ê kiânn-tshinn-hîng-sing-hûn, sī tshiūnn thài-iông ê hîng-tshinn tī ián-huà-kuè-tîng kā guā-tsàn tuā-khì tàn--tshut-khì, lo̍h-bué piàn-tsò pe̍h-é-tshinn.
Tsit-ê Khuân-hîng-sing-hûn lî lán nn̄g-tshing-gōo-pah kng-nî hn̄g, to̍h tī im-ga̍k sing-tsō Thian-khîm-tsō hiah.

## [English] Rings Around the Ring Nebula
The [Ring Nebula (M57)][Ring Nebula (M57)] is more complicated than it appears through a small telescope.
The easily visible [central ring][central ring] is about one [light-year][light-year] across, but [this remarkably deep exposure][this remarkably deep exposure] - a [collaborative effort][collaborative effort] combining data from three different large telescopes - [explores][explores] the looping filaments of glowing gas extending much farther from [the nebula][the nebula]'s central star.
This [composite image][this remarkably deep exposure] includes red light emitted by hydrogen as well as visible and [infrared light][infrared light].
The Ring Nebula is an elongated [planetary nebula][planetary nebula], a type of nebula created when a [Sun][Sun]\-like star evolves to [throw off its outer atmosphere][throw off its outer atmosphere] and become a [white dwarf star][white dwarf star].
The [Ring Nebula][Ring Nebula] is about 2,500 light-years away toward the musical [constellation Lyra][constellation Lyra].

## 詞彙學習

|漢羅|POJ|KIP|華語|English|
|-|-|-|-|-|
|行星形星雲|kiâⁿ-chhiⁿ-hêng-seng-hûn|kiânn-tshinn-hîng-sing-hûn|行星狀星雲|planetary nebula|
|環形星雲|Khoân-hêng-seng-hûn|Khuân-hîng-sing-hûn|環狀星雲|the Ring Nebula|
|白矮星|pe̍h-é-chhiⁿ|pe̍h-é-tshinn|白矮星|white dwarf star|
|天琴座|Thian-khîm-chō|Thian-khîm-tsō|天琴座|Lyra|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Ring Nebula (M57)]:https://en.wikipedia.org/wiki/Ring_nebula
[central ring]:https://apod.nasa.gov/apod/ap240428.htmlap230402.html
[light-year]:http://chandra.harvard.edu/photo/cosmic_distance.html
[this remarkably deep exposure]:http://www.robgendlerastropics.com/M57-HST-LBT.html
[collaborative effort]:https://i.ytimg.com/vi/t8tjT9MA7yU/hqdefault.jpg
[explores]:https://ui.adsabs.harvard.edu/abs/2004A%26A...417..637C/abstract
[the nebula]:https://apod.nasa.gov/apod/ap240428.htmlap210721.html
[composite image]:http://www.robgendlerastropics.com/M57-HST-LBT.html
[infrared light]:https://science.nasa.gov/ems/07_infraredwaves
[planetary nebula]:https://astronomy.swin.edu.au/cosmos/p/Planetary+Nebulae
[Sun]:https://apod.nasa.gov/apod/ap240428.htmlap230611.html
[throw off its outer atmosphere]:https://www.youtube.com/watch?v=6FSIfUYFeTM
[white dwarf star]:https://imagine.gsfc.nasa.gov/science/objects/dwarfs2.html
[Ring Nebula]:https://www.youtube.com/watch?v=OiYRL3HFULU
[constellation Lyra]:http://www.hawastsoc.org/deepsky/lyr/index.html
