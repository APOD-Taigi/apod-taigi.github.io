---
title: 有雙極 ê 龍卵發射星雲
date: 2024-04-24
publishdate: 2024-04-24T11:45:00+0800
tags: [龍卵星雲, 雙極星雲, 發射星雲, NGC 6164, HD 148937, 星伴, 重力交互作用, 磁場, 矩尺座, 紫外光, 對稱]
hero: https://apod.nasa.gov/apod/image/2404/DragonsEgg_Prangley_960.jpg
summary: 恆星是按怎形成這个美麗 ê 星雲？
---

{{% apod %}}

- 原始文章：[Dragon's Egg Bipolar Emission Nebula](https://apod.nasa.gov/apod/ap240424.html)
- 影像來源 kah 版權：[Rowan Prangley](https://www.astrobin.com/users/Rowan.Prangley/)
- 新 ê APOD 站：[APOD 有 WhatsApp 矣！](https://www.whatsapp.com/channel/0029VaE3m060VycE2fP9wm0W)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 有雙極 ê 龍卵發射星雲
恆星是按怎形成這个美麗 ê 星雲？
[發射星雲][emission nebula] NGC 6164 ê 中央是一粒 [質量特別大 ê 恆星][unusually massive star]。
這粒恆星，捌去予比做 [蚵仔 ê 真珠][oyster's pearl] 抑是 [阿拉神話內底 ê 天龍][dragons of Ara] [保護][protected] ê [卵][egg]。
咱會當 tī [相片][featured image] 中央看著這粒 編號 HD 148937 ê 恆星，伊 ê 溫度懸甲會發出 [紫外光][ultraviolet light]，會予邊仔氣體 ê 溫度變較懸。
這款氣體應該是進前 ùi 恆星擲出來--ê，可能是 kah 踅伊咧行 ê 星伴 產生 [重力交互作用][gravitational interaction] ê 結果。
擲出來 ê 物質可能去予大質量恆星 ê [磁場][magnetic field] 搝牢咧，落尾 [形成對稱 ê 雙極星雲][shape of the bipolar nebula].。
NGC 6164 ê 闊度差不多有 4 [光年][light years] 大，就 tī 南天星座 [矩尺座][Norma] 方向，離咱有 3600 光年遠。

## [POJ] Ū Siang-ke̍k ê Liông-nn̄g Hoat-siā Seng-hûn
Hêng-chheⁿ sī-án-nóa hêng-sêng chit-ê bí-lē ê seng-hûn?
Hoat-siā seng-hûn NGC 6164 ê tiong-ng sī chi̍t-lia̍p chit-liōng te̍k-pia̍t tōa ê hêng-chheⁿ.
Chit-lia̍p hêng-chheⁿ, bat khì hō͘ pí-chò ô-á ê chin-chu ia̍h-sī A-la sîn-ōe lāi-té thian-liông pó-hō͘ ê nn̄g.
Lán ē-tàng tī siòng-phìⁿ tiong-ng khòaⁿ-tio̍h chit-lia̍p pian-hō HD 148937 ê hêng-chheⁿ, i ê un-tō͘ koân kah ē hoat-chhut chí-gōa-kng, ē hō͘ piⁿ-á khì-thé ê un-tō͘ piàn khah koân.
Chit-khoán khì-thé eng-kai sī chìn-chêng ùi hêng-chheⁿ tàn--chhut-lâi--ê, khó-lêng sī kah se̍h i leh kiâⁿ ê seng-phōaⁿ sán-seng tiōng-le̍k kau-hō͘-chok-iōng ê kiat-kó.
Tàn--chhut-lâi ê bu̍t-chit khó-lêng khì hō͘ tōa chit-liōng hêng-chheⁿ ê chû-tiûⁿ khiú-tiâu leh, lo̍h-bóe hêng-sêng tùi-chheng ê siang-ke̍k seng-hûn.
NGC 6164 ê khoah-tō͘ chha-put-to ū 4 kng-nî tōa, to̍h tī lâm-thian seng-chō Kú-chhioh-chō hong-hiòng, lī lán ū 3600 kng-nî hn̄g.

## [KIP] Ū Siang-ki̍k ê Liông-nn̄g Huat-siā Sing-hûn
Hîng-tshenn sī-án-nuá hîng-sîng tsit-ê bí-lē ê sing-hûn?
Huat-siā sing-hûn NGC 6164 ê tiong-ng sī tsi̍t-lia̍p tsit-liōng ti̍k-pia̍t tuā ê hîng-tshenn.
Tsit-lia̍p hîng-tshenn, bat khì hōo pí-tsò ô-á ê tsin-tsu ia̍h-sī A-la sîn-uē lāi-té thian-liông pó-hōo ê nn̄g.
Lán ē-tàng tī siòng-phìnn tiong-ng khuànn-tio̍h tsit-lia̍p pian-hō HD 148937 ê hîng-tshenn, i ê un-tōo kuân kah ē huat-tshut tsí-guā-kng, ē hōo pinn-á khì-thé ê un-tōo piàn khah kuân.
Tsit-khuán khì-thé ing-kai sī tsìn-tsîng uì hîng-tshenn tàn--tshut-lâi--ê, khó-lîng sī kah se̍h i leh kiânn ê sing-phuānn sán-sing tiōng-li̍k kau-hōo-tsok-iōng ê kiat-kó.
Tàn--tshut-lâi ê bu̍t-tsit khó-lîng khì hōo tuā tsit-liōng hîng-tshenn ê tsû-tiûnn khiú-tiâu leh, lo̍h-bué hîng-sîng tuì-tshing ê siang-ki̍k sing-hûn.
NGC 6164 ê khuah-tōo tsha-put-to ū 4 kng-nî tuā, to̍h tī lâm-thian sing-tsō Kú-tshioh-tsō hong-hiòng, lī lán ū 3600 kng-nî hn̄g.

## [English] Dragon's Egg Bipolar Emission Nebula
How did a star form this beautiful nebula?
In the middle of [emission nebula][emission nebula] NGC 6164 is an [unusually massive star][unusually massive star].
The central star has been compared to an [oyster's pearl][oyster's pearl] and an [egg][egg] [protected][protected] by the mythical sky [dragons of Ara][dragons of Ara].
The star, visible in the center of the [featured image][featured image] and catalogued as [HD 148937][HD 148937], is so hot that the [ultraviolet light][ultraviolet light] it emits heats up gas that surrounds it.
That gas was likely thrown off from the star previously, possibly the result of a [gravitational interaction][gravitational interaction] with a looping stellar companion.
Expelled material might have been channeled by the [magnetic field][magnetic field] of the massive star, in all creating the symmetric [shape of the bipolar nebula][shape of the bipolar nebula].
NGC 6164 spans about four [light years][light years] and is located about 3,600 light years away toward the southern constellation [Norma][Norma].

## 詞彙學習（漢羅/POJ/KIP/華語/English）
- 【龍卵星雲】Liông-nn̄g Seng-hûn/Liông-nn̄g Sing-hûn/龍蛋星雲/Dragon's Egg Nebula
- 【雙極星雲】siang-ke̍k seng-hûn/siang-ki̍k sing-hûn/雙極星雲/bipolar nebula
- 【發射星雲】hoat-siā seng-hûn/huat-siā sing-hûn/發射星雲/emission nebula
- 【NGC 6164】NGC lio̍k-it-lio̍k-sù/NGC lio̍k-it-lio̍k-sù/NGC 6164/NGC 6164
- 【HD 148937】HD it-sù pat-kiú sam-chhit/HD it-sù pat-kiú sam-tshit/HD 148937/HD 148937
- 【星伴】seng-phōaⁿ/sing-phuānn/伴星/companion star
- 【重力交互作用】tiong-le̍k kāu-hō͘-chok-iōng/tiong-li̍k kāu-hōo-tsok-iōng/重力交互作用/gravitational interaction
- 【磁場】chû-tiûⁿ/tsû-tiûnn/磁場/magnetic field
- 【矩尺座】Kú-chhioh-chō/Kú-tshioh-tsō/矩尺座/Norma
- 【紫外光】chí-gōa-kng/tsí-guā-kng/紫外光/ultraviolet light
- 【對稱】tùi-chhèng/tuì-tshing/對稱/symmetric

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[emission nebula]:https://en.wikipedia.org/wiki/Emission_nebula
[unusually massive star]:https://en.wikipedia.org/wiki/O-type_star
[oyster's pearl]:https://www.thepearlsource.com/blog/wp-content/uploads/2017/12/Black-pearls.jpg
[egg]:https://en.wikipedia.org/wiki/Dragon%27s_Egg
[protected]:https://www.boredpanda.com/blog/wp-content/uploads/2015/07/dog-protecting-cat-internet-meme-fb2__700.jpg
[dragons of Ara]:https://apod.nasa.gov/apod/ap220607.html
[featured image]:https://www.astrobin.com/7dexm4/
[HD 148937]:https://telescope.live/gallery/hd-148937-ngc-6165
[ultraviolet light]:https://science.nasa.gov/ems/10_ultravioletwaves/
[gravitational interaction]:https://science.nasa.gov/resource/tides/
[magnetic field]:https://pwg.gsfc.nasa.gov/Education/Imagnet.html
[shape of the bipolar nebula]:https://ui.adsabs.harvard.edu/abs/2024ApJ...961...72L/abstract
[light years]:https://spaceplace.nasa.gov/light-year/
[Norma]:https://en.wikipedia.org/wiki/Norma_(constellation)
