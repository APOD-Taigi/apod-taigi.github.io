---
title: 60 秒就無去：日落 ê 青爍現象
date: 2023-10-25
publishdate: 2023-10-25T11:45:00+0800
tags: [青爍, 稜鏡, 分光, 色散, 大氣]
hero: https://www.youtube.com/watch?v=J3_88eyN44w
summary: 60 秒以內，這粒欲落去 ê 日頭就會變做青色--ê。
---

{{% apod %}}

- 原始文章：[Gone in 60 Seconds: A Green Flash Sunset](https://apod.nasa.gov/apod/ap231025.html)
- 影片來源 kah 版權：[Tengyu Cai](https://www.instagram.com/tengyu.cai/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 60 秒就無去：日落 ê 青爍現象
60 秒以內，這粒欲落去 ê 日頭就會變做青色--ê。
實際上，[日頭][the Sun] 頭頂毋但會出現青光，閣會出現波湧，而且是出現 tī 規粒日頭 ê 邊緣。
日頭本身是無改變，這兩款 [效應][effects] 攏是因為看 tùi [地球大氣][Earth's atmosphere] ê 高溫 kah 低溫層造成--ê。
這款特別 ê 色光就是 [青爍][green flash]，這是因為大氣層毋但會改變背景影像，嘛會 kā 色光色散到無仝方向，就親像 [稜鏡][prism] 分光仝款。
這支影片是這個月初 tī [美國][USA] [Hawai][Hawai][i][i] 海岸翕--ê。
影片有 60 秒，你 [看到上尾][waiting] 欲煞進前，[日頭][the Sun] 頂懸有一部份家己停 tī 太空中，毋但變做 [青色][green]，嘛變做 [藍色][blue]。
了後日頭就隨勼去無去矣，愛等到明仔載才會出現。

## [POJ] 60 bió to̍h bô--khì: Ji̍t-lo̍h ê Chheⁿ-sih hiān-siōng
60 bió í-lāi, chit lia̍p beh lo̍h-khì ê ji̍t-thâu to̍h ē piàn-chò chheⁿ-sek--ê.
Si̍t-chè-siōng, ji̍t-thâu thâu-téng m̄-nā ē chhut-hiān chheⁿ-kng, koh ē chhut-hiān pho-éng, jî-chhiáⁿ sī chhut-hiān tī kui-lia̍p ji̍t-thâu ê pian-iân.
Ji̍t-thâu pún-sin sī-bô kái-piàn, chit nn̄g khoán hāu-èng lóng sī in-ūi khòaⁿ tùi Tē-kiû tāi-khì ê ko-un kah kē-un chân chō-sêng--ê.
Chit-khoán te̍k-pia̍t ê sek-kng to̍h-sī chheⁿ-sih, che-sī in-ūi tāi-khì-chân m̄-nā ē kái-piàn pōe-kéng iáⁿ-siōng, mā ē kā sek-kng sek-sòaⁿ kàu bô-kâng hong-hiòng, to̍h chhin-chhiūⁿ lêng-kiàⁿ pun-kng kāng-khoán.
Chit-ki iáⁿ-phìⁿ sī chit kò goe̍h-chhe tī Bí-kok Hawaii hái-hōaⁿ hip--ê.
Iáⁿ-phìⁿ ū 60 bió, lí khòaⁿ kàu siōng-bóe beh soah chìn-chêng, ji̍t-thâu téng-koân ū chi̍t-pō͘-hūn ka-kī thêng tī thài-khong-tiong, m̄-nā piàn-chò chheⁿ-sek, mā piàn-chò nâ-sek.
Liáu-āu ji̍t-thâu to̍h sûi kiu--khì bô--khì--ah, ài tán-kàu bîn-á-chài chiah-ē chhut-hiān.

## [KIP] 60 bió to̍h bô--khì: Ji̍t-lo̍h ê Tshenn-sih hiān-siōng
60 bió í-lāi, tsit lia̍p beh lo̍h-khì ê ji̍t-thâu to̍h ē piàn-tsò tshenn-sik--ê.
Si̍t-tsè-siōng, ji̍t-thâu thâu-tíng m̄-nā ē tshut-hiān tshenn-kng, koh ē tshut-hiān pho-íng, jî-tshiánn sī tshut-hiān tī kui-lia̍p ji̍t-thâu ê pian-iân.
Ji̍t-thâu pún-sin sī-bô kái-piàn, tsit nn̄g khuán hāu-ìng lóng sī in-uī khuànn tuì Tē-kiû tāi-khì ê ko-un kah kē-un tsân tsō-sîng--ê.
Tsit-khuán ti̍k-pia̍t ê sik-kng to̍h-sī tshenn-sih, tse-sī in-uī tāi-khì-tsân m̄-nā ē kái-piàn puē-kíng iánn-siōng, mā ē kā sik-kng sik-suànn kàu bô-kâng hong-hiòng, to̍h tshin-tshiūnn lîng-kiànn pun-kng kāng-khuán.
Tsit-ki iánn-phìnn sī tsit kò gue̍h-tshe tī Bí-kok Hawaii hái-huānn hip--ê.
Iánn-phìnn ū 60 bió, lí khuànn kàu siōng-bué beh suah tsìn-tsîng, ji̍t-thâu tíng-kuân ū tsi̍t-pōo-hūn ka-kī thîng tī thài-khong-tiong, m̄-nā piàn-tsò tshenn-sik, mā piàn-tsò nâ-sik.
Liáu-āu ji̍t-thâu to̍h suî kiu--khì bô--khì--ah, ài tán-kàu bîn-á-tsài tsiah-ē tshut-hiān.

## [English] Gone in 60 Seconds: A Green Flash Sunset
In 60 seconds, this setting Sun will turn green.
Actually, the top of [the Sun][the Sun] already appears not only green, but wavey -- along with all of its edges.
The Sun itself is unchanged -- both [effects][effects] are caused by looking along hot and cold layers in [Earth's atmosphere][Earth's atmosphere].
The unusual color is known as a [green flash][green flash] and occurs because these atmospheric layers not only shift background images but disperse colors into slightly different directions, like a [prism][prism].
The featured video was captured earlier this month off the coast of [Hawai][Hawai][i][i], [USA][USA].
After [waiting][waiting] those 60 seconds, at the video's end, the upper part of [the Sun][the Sun] seems to hover alone in space, while turning not only [green][green], but [blue][blue].
Then suddenly, the Sun appears to shrink to nothing -- only to return tomorrow.

## 詞彙學習（漢羅/POJ/KIP/華語/English）
- 【青爍】chheⁿ-sih/tshenn-sih/綠閃/green flash
- 【稜鏡】lêng-kiàⁿ/lîng-kiànn/稜鏡/prism
- 【分光】pun-kng/pun-kng/分光/light splitting
- 【色散】sek-sòaⁿ/sik-suànn/色散/disperse
- 【大氣】tāi-khì/tāi-khì/大氣/atmosphere

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[the Sun]:https://science.nasa.gov/sun/
[effects]:https://apod.nasa.gov/apod/ap090223.html
[Earth's atmosphere]:https://climate.nasa.gov/news/2919/earths-atmosphere-a-multi-layered-cake/
[green flash]:https://en.wikipedia.org/wiki/Green_flash
[prism]:https://phet.colorado.edu/sims/html/bending-light/latest/bending-light_en.html
[Hawai]:https://youtu.be/dB-qilyUX2Q
[i]:https://en.wikipedia.org/wiki/Hawaii
[USA]:https://www.cia.gov/the-world-factbook/countries/united-states/
[waiting]:https://i.cbc.ca/1.6583971.1663276172!/fileImage/httpImage/cat-boredom.jpg
[the Sun]:https://apod.nasa.gov/apod/ap230222.html
[green]:https://apod.nasa.gov/apod/ap230328.html
[blue]:https://apod.nasa.gov/apod/ap110104.html
