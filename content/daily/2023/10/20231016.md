---
title: 日環食手指
date: 2023-10-16
publishdate: 2023-10-16T11:45:00+0800
tags: [日環食, 手指, 日食, 火環日食]
hero: http://sprite.phys.ncku.edu.tw/astrolab/mirrors/apod/image/2310/AnnularProposal_Zhang_960.jpg
summary: 伊攏知影，除了彼个問題。伊毋知 ê 是，伊會去予問彼个問題。毋過伊知影伊 ê 答案是：「我願意」。
---

{{% apod %}}

- 原始文章：[Eclipse Rings](https://apod.nasa.gov/apod/ap231016.html)
- 影像來源 kah 版權：[Jerry Zhang](https://www.instagram.com/duskpiper/) (倒爿), [Baolong Chen](https://www.instagram.com/jadedrchen/) (攝影師) & Amber Zhang (正爿)
- 相簿：[投稿到 APOD ê 日食相片](https://www.facebook.com/media/set/?set=a.312184138176837&type=3)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 日環食手指
伊攏知影，除了彼个問題。
伊真清楚駛車到 in ê 目的 [Oregon 州][Oregon] ê [Abert 湖][Lake Abert]，會看著完整 ê [日][Sun] [環食][annular eclipse]。
伊知影後一擺欲 tī [美國][USA] 看著 [火環日食][ring-of-fire eclipse]，[愛閣等 16 冬以上][16 more years]，所以欲翕這張相片是一个足罕得有 ê 機會。
伊 tùi 這个翕相 ê 計畫真了解：伊 kah in 男朋友會是這張日食相片 ê [剪影][in silhouette]，有當時仔做伙翕，有當時仔分開翕。
伊知影 [日環食][annular phase] 干焦出現幾若分鐘爾爾，伊嘛 [開幾若點鐘 ê 時間 leh 鬥相共][hours of planning]。
伊嘛看著 in 朋友 tī 400 公尺遠 ê 山跤 leh chhāi [kha-mé-lah][camera]。
伊毋知 ê 是，伊會去予問彼个問題。
毋過伊知影伊 ê 答案是：「我願意」。

## [POJ] Ji̍t-khoân-si̍t Chhiú-chí
I lóng chai-iáⁿ, tû-liáu hit-ê būn-tê.
I chin chheng-chhó sái-chhia kàu in ê bo̍k-tek Oregon chiu ê Abert ô͘, ē khòaⁿ-tio̍h oân-chéng ê ji̍t-khoân-si̍t.
I chai-iáⁿ āu chi̍t-pái beh tī Bí-kok khòaⁿ-tio̍h hóe-khoân ji̍t-si̍t, ài koh tán 16 tang í-siōng, só͘-í beh hip chit-tiuⁿ siòng-phìⁿ sī chi̍t-ê chiok hán-tit ū ê ki-hōe.
I tùi chit-ê hip-siòng ê kè-ōe chin liáu-kái: I kah in lâm-pêng-iú ē sì chit tiuⁿ ji̍t-si̍t siòng-phìⁿ ê chián-iáⁿ, ū-tang-sî-á chò-hóe hip, ū-tang-sî-á hun-khui hip.
I chai-iáⁿ ji̍t-khoân-si̍t kan-na chhut-hiān kúi-nā hun-cheng niā-niā, i mā khai kúi-nā tiám-cheng ê sî-kan leh tàu-saⁿ-kāng.
I mā khòaⁿ-tio̍h in pêng-iú tī 400 kong-chhioh hn̄g ê soaⁿ-kha leh chhāi kha-mé-lah.
I m̄-chai ê sī, i ē khì hō͘ mn̄g hit-ê būn-tê.
M̄-koh i chai-iáⁿ i ê tap-àn sī:“Góa goān-ì”.

## [KIP] Ji̍t-khuân-si̍t Tshiú-tsí
I lóng tsai-iánn, tû-liáu hit-ê būn-tê.
I tsin tshing-tshó sái-tshia kàu in ê bo̍k-tik Oregon tsiu ê Abert ôo, ē khuànn-tio̍h uân-tsíng ê ji̍t-khuân-si̍t.
I tsai-iánn āu tsi̍t-pái beh tī Bí-kok khuànn-tio̍h hué-khuân ji̍t-si̍t, ài koh tán 16 tang í-siōng, sóo-í beh hip tsit-tiunn siòng-phìnn sī tsi̍t-ê tsiok hán-tit ū ê ki-huē.
I tuì tsit-ê hip-siòng ê kè-uē tsin liáu-kái: I kah in lâm-pîng-iú ē sì tsit tiunn ji̍t-si̍t siòng-phìnn ê tsián-iánn, ū-tang-sî-á tsò-hué hip, ū-tang-sî-á hun-khui hip.
I tsai-iánn ji̍t-khuân-si̍t kan-na tshut-hiān kuí-nā hun-tsing niā-niā, i mā khai kuí-nā tiám-tsing ê sî-kan leh tàu-sann-kāng.
I mā khuànn-tio̍h in pîng-iú tī 400 kong-tshioh hn̄g ê suann-kha leh tshāi kha-mé-lah.
I m̄-tsai ê sī, i ē khì hōo mn̄g hit-ê būn-tê.
M̄-koh i tsai-iánn i ê tap-àn sī:“Guá guān-ì”.

## [English] Eclipse Rings
She knew everything but the question.
She was well aware that there would be a complete [annular eclipse][annular eclipse] of the [Sun][Sun] visible from their driving destination: [Lake Abert][Lake Abert] in [Oregon][Oregon].
She knew that the next [ring-of-fire eclipse][ring-of-fire eclipse] would occur in the [USA][USA] only in [16 more years][16 more years], making this a rare photographic opportunity.
She was comfortable with the plan: that she and her boyfriend would appear in front of the eclipse [in silhouette][in silhouette], sometimes alone, and sometimes together.
She knew that the [annular phase][annular phase] of this eclipse would last only a few minutes and she helped in the many [hours of planning][hours of planning].
She could see their friend who set up the [camera][camera] about 400 meters away at the bottom of a ridge.
What she didn't know was the question she would be asked.
But she did know the answer: "yes".

## 詞彙學習（漢羅/POJ/KIP/華語/English）
- 【日環食】ji̍t-khoân-si̍t/ji̍t-khuân-si̍t/日環食/annular eclipse of the Sun
- 【火環日食】hóe-khoân ji̍t-si̍t/hué-khuân ji̍t-si̍t/火環日食/ring-of-fire eclipse
- 【日食】ji̍t-si̍t/ji̍t-si̍t/日食/solar eclipse
- 【手指】chhiú-chí/tshiú-tsí/戒指/ring

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[annular eclipse]:https://science.nasa.gov/eclipses/future-eclipses/eclipse-2023/where-when/
[Sun]:https://spaceplace.nasa.gov/menu/sun/
[Lake Abert]:https://youtu.be/4gBGuH60JGI
[Oregon]:https://en.wikipedia.org/wiki/Oregon
[ring-of-fire eclipse]:https://apod.nasa.gov/apod/ap231001.html
[USA]:https://en.wikipedia.org/wiki/United_States
[16 more years]:https://www.timeanddate.com/eclipse/solar/2039-june-21
[in silhouette]:https://apod.nasa.gov/apod/ap220107.html
[annular phase]:https://apod.nasa.gov/apod/ap230924.html
[hours of planning]:https://doggymomblog.files.wordpress.com/2014/08/map-reading-dog.jpg
[camera]:https://www.jpl.nasa.gov/edu/learn/project/how-to-make-a-pinhole-camera/
