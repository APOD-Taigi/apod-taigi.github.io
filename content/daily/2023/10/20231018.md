---
title: 塗粉 kah 西爿 ê 面紗星雲
date: 2023-10-18
publishdate: 2023-10-18T11:45:00+0800
tags: [面紗星雲, 雙筒望遠鏡, 天鵝座, 金星, 直徑, 尪姨掃帚星雲, Fleming 三角精靈, Pickering 三角形, 前景星, 天鵝座 52, 反射塗粉, 墜直, 大質量恆星, 氣體雲]
hero: https://apod.nasa.gov/apod/image/2310/WesternVeil_Wu_960.jpg
summary: 這 規个面紗星雲 是 月娘 直徑 ê 6 倍大，毋過伊足暗--ê，你愛用 雙筒望遠鏡 才看會著。
categories: [podcast]
vocals: [阿錕]
---

{{% apod %}}

- 原始文章：[Dust and the Western Veil Nebula](https://apod.nasa.gov/apod/ap231018.html)
- 影像來源 kah 版權：[Jiang Wu](mailto:wujiang0910@gmail.com)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clpeavh4n001y01rsgcn63ekg" >}}

## [漢羅] 塗粉 kah 西爿 ê 面紗星雲
這个星雲實在是傷大，煞定定會無看著。
這 [規个面紗星雲][entire Veil Nebula] 是 [月娘][full moon] 直徑 ê 6 倍大，毋過伊足暗--ê，你愛用 [雙筒望遠鏡][binoculars] 才看會著。
這个星雲是 [1 萬 5000 年前][15,000 years ago] tī [天鵝][Cygnus] [座][constellation] 內底 ê 一粒恆星爆炸了後產生--ê。
這个 [壯觀 ê 爆炸][spectacular explosion]，捌比 [金星][Venus] [較光][appeared brighter]，光差不多一禮拜，毋過 [無人紀錄落來][no known record]。
相片是猶咧脹大 ê 氣體雲 ê 西爿面。
較顯目 ê 氣體絲包括 tī 倒爿頂懸 ê [尪姨掃帚星雲][Witch's Broom Nebula]，就 tī 彼粒足光 ê 前景星 [天鵝座 52][52 Cygni] 附近。
閣有 ùi 影像正爿中央趨到下底 ê [Fleming 三角精靈][Fleming's Triangular Wisp]，以前嘛叫做 [Pickering 三角形][Pickering's Triangle]。
這張長時間感光、有包幾若色--ê，實在是足少去 hŏng 翕著。
伊是 影像倒爿墜直方向 ê 咖啡色反射 [塗粉][dust]，這可能是 ùi 大質量 [恆星][stars] ê 低溫大氣生出來--ê。

## [POJ] Thô͘-hún kah Sai-pêng ê Bīn-se Seng-hûn
Chit-ê seng-hûn si̍t-chāi sī siuⁿ tōa, soah tiāⁿ-tiāⁿ ē bô khòaⁿ--tio̍h.
Che kui-ê Bīn-se Seng-hûn sī goe̍h-niû ti̍t-kèng ê 6 pōe tōa, m̄-koh i chiok àm--ê, lí ài iōng siang-tâng bōng-oán-kiàⁿ chiah khòaⁿ-ē-tio̍h.
Chit-ê seng-hûn sī 1 bān 5000 nî-chêng tī Thian-gô-chō lāi-té ê chi̍t-lia̍p hêng-chhiⁿ po̍k-chà liáu-āu sán-seⁿ--ê.
Chit-ê chòng-koan ê po̍k-chà, bat pí Kim-chheⁿ khah kng, kng chha-put-to chi̍t lé-pài, m̄-koh bô-lâng kì-lo̍k lo̍h-lâi.
Siòng-phìⁿ sī iáu leh tiùⁿ-tōa ê khì-thé-hûn ê sai-pêng bīn.
Khah hiáⁿ-ba̍k ê khì-thé-si pau-koat tī tò-pêng téng-koân ê Ang-î Sàu-chhiú Seng-hûn, to̍h tī hit lia̍p chiok kng ê chiân-kéng-chheⁿ Thian-gô-chō 52 hù-kīn.
Koh-ū ùi iáⁿ-siōng chiàⁿ-pêng tiong-ng chhu kàu ē-té ê Fleming Saⁿ-kak Cheng-lêng, í-chêng mā kiò-chò Pickering Saⁿ-kak-hêng.
Chit-tiuⁿ tn̂g sî-kan kám kng, ū pau kúi-nā sek--ê, si̍t-chāi sī chiok chió khì hőng hip--tio̍h.
I sī iáⁿ-siōng tò-pêng tūi-ti̍t hong-hiòng ê ka-pi-sek hoán-siā thô͘-hún, che khó-lêng sī ùi tōa chit-liōng hêng-chhiⁿ ê kē-un tāi-khì seⁿ--chhut-lâi--ê.

## [KIP] Thôo-hún kah Sai-pîng ê Bīn-se Sing-hûn
Tsit-ê sing-hûn si̍t-tsāi sī siunn tuā, suah tiānn-tiānn ē bô khuànn--tio̍h.
Tse kui-ê Bīn-se Sing-hûn sī gue̍h-niû ti̍t-kìng ê 6 puē tuā, m̄-koh i tsiok àm--ê, lí ài iōng siang-tâng bōng-uán-kiànn tsiah khuànn-ē-tio̍h.
Tsit-ê sing-hûn sī 1 bān 5000 nî-tsîng tī Thian-gô-tsō lāi-té ê tsi̍t-lia̍p hîng-tshinn po̍k-tsà liáu-āu sán-senn--ê.
Tsit-ê tsòng-kuan ê po̍k-tsà, bat pí Kim-tshenn khah kng, kng tsha-put-to tsi̍t lé-pài, m̄-koh bô-lâng kì-lo̍k lo̍h-lâi.
Siòng-phìnn sī iáu leh tiùnn-tuā ê khì-thé-hûn ê sai-pîng bīn.
Khah hiánn-ba̍k ê khì-thé-si pau-kuat tī tò-pîng tíng-kuân ê Ang-î Sàu-tshiú Sing-hûn, to̍h tī hit lia̍p tsiok kng ê tsiân-kíng-tshenn Thian-gô-tsō 52 hù-kīn.
Koh-ū uì iánn-siōng tsiànn-pîng tiong-ng tshu kàu ē-té ê Fleming Sann-kak Tsing-lîng, í-tsîng mā kiò-tsò Pickering Sann-kak-hîng.
Tsit-tiunn tn̂g sî-kan kám kng, ū pau kuí-nā sik--ê, si̍t-tsāi sī tsiok tsió khì hőng hip--tio̍h.
I sī iánn-siōng tò-pîng tuī-ti̍t hong-hiòng ê ka-pi-sik huán-siā thôo-hún, tse khó-lîng sī uì tuā tsit-liōng hîng-tshinn ê kē-un tāi-khì senn--tshut-lâi--ê.

## [English] Dust and the Western Veil Nebula
It's so big it is easy to miss.
The [entire Veil Nebula][entire Veil Nebula] spans six times the diameter of the [full moon][full moon], but is so dim you need [binoculars][binoculars] to see it.
The nebula was created about [15,000 years ago][15,000 years ago] when a star in the [constellation][constellation] of the Swan ([Cygnus][Cygnus]) exploded.
The [spectacular explosion][spectacular explosion] would have [appeared brighter][appeared brighter] than even [Venus][Venus] for a week - but there is [no known record][no known record] of it.
Pictured is the western edge of the still-expanding gas cloud.
Notable gas filaments include the [Witch's Broom Nebula][Witch's Broom Nebula] on the upper left near the bright foreground star [52 Cygni][52 Cygni], and [Fleming's Triangular Wisp][Fleming's Triangular Wisp] (formerly known as [Pickering's Triangle][Pickering's Triangle]) running diagonally up the image middle.
What is rarely imaged -- but seen in the featured long exposure across many color bands -- is the reflecting brown [dust][dust] that runs vertically up the image left, dust likely created in the cool atmospheres of massive [stars][stars].

## 詞彙學習

|漢羅|POJ|KIP|華語|English|
|-|-|-|-|-|
|面紗星雲|Bīn-se Seng-hûn|Bīn-se Sing-hûn|面紗星雲|Veil Nebula|
|雙筒望遠鏡|siang-tâng bōng-oán-kiàⁿ|siang-tâng bōng-uán-kiànn|雙筒望遠鏡|binoculars|
|天鵝座|Thian-gô-chō|Thian-gô-tsō|天鵝座|Cygnus|
|天鵝座 52|Thian-gô-chō gō͘-cha̍p-jī|Thian-gô-tsō gōo-tsa̍p-jī|天鵝座 52|52 Cygni|
|金星|Kim-chheⁿ|Kim-tshenn|金星|Venus|
|尪姨掃帚星雲|Ang-î Sàu-chhiú Seng-hûn|Ang-î Sàu-tshiú Sing-hûn|女巫掃帚星雲|Witch's Broom Nebula|
|Fleming 三角精靈|Fleming Saⁿ-kak-cheng-lêng|Fleming Sann-kak-tsing-lîng|弗萊明三角精靈|Fleming's Triangular Wisp|
|Pickering 三角形|Pickering Saⁿ-kak-hêng|Pickering Sann-kak-hîng|皮克林的三角形|Pickering's Triangle|
|前景星|chiân-kéng-chheⁿ|tsiân-kíng-tshenn|前景星|foreground star|
|反射塗粉|hoán-siā thô͘-hún|huán-siā thôo-hún|反射塗粉|reflecting dust|
|墜直|tūi-ti̍t|tuī-ti̍t|垂直|vertical|
|大質量恆星|tōa-chit-liōng hêng-chheⁿ|tuā-tsit-liōng hîng-tshenn|大質量恆星|massive stars|
|直徑|ti̍t-kèng|ti̍t-kìng|直徑|diameter|
|氣體雲|khì-thé-hûn|khì-thé-hûn|氣體雲|gas cloud|
|氣體絲|khì-thé-si|khì-thé-si|氣體絲|gas filament|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[entire Veil Nebula]:https://apod.nasa.gov/apod/ap191031.html
[full moon]:https://svs.gsfc.nasa.gov/5048
[binoculars]:https://en.wikipedia.org/wiki/Binoculars#/media/File:Binocularp.svg
[15,000 years ago]:https://en.wikipedia.org/wiki/Timeline_of_prehistory
[constellation]:https://www.iau.org/public/themes/constellations/
[Cygnus]:https://chandra.harvard.edu/photo/constellations/cygnus.html
[spectacular explosion]:https://youtu.be/7zCPgdcdB5Q
[appeared brighter]:https://apod.nasa.gov/apod/ap211114.html
[Venus]:https://apod.nasa.gov/apod/ap230915.html
[no known record]:https://i.pinimg.com/originals/d1/1a/62/d11a627b5fe41146b7afa313548c2119.jpg
[Witch's Broom Nebula]:https://apod.nasa.gov/apod/ap180408.html
[52 Cygni]:http://stars.astro.illinois.edu/sow/52cyg.html
[Fleming's Triangular Wisp]:https://apod.nasa.gov/apod/ap210727.html
[Pickering's Triangle]:https://www.davidcortner.com/slowblog/20161113.php
[dust]:https://herscheltelescope.org.uk/science/infrared/dust/
[stars]:https://science.nasa.gov/astrophysics/focus-areas/how-do-stars-form-and-evolve/
