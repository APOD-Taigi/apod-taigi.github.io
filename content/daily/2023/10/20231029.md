---
title: 月偏食
date: 2023-10-29
publishdate: 2023-10-29T11:45:00+0800
tags: [月偏食, 月食, 拍獵月, 日全食, 過度感光]
hero: https://apod.nasa.gov/apod/image/2310/PartialLunarItaly_Mezzio_1080.jpg
summary: 月娘是發生啥物代誌？昨昏有一部份月娘行到地球烏影下底。
categories: [podcast]
vocals: [阿綠]
---

{{% apod %}}

- 原始文章：[A Partial Lunar Eclipse](https://apod.nasa.gov/apod/ap231029.html)
- 影像來源 kah 版權：[Orazio Mezzio](https://www.facebook.com/orazio.mezzio.1)
- 相簿：[投稿到 APOD ê 月偏食精選相片](https://www.facebook.com/media/set?vanity=APOD.Sky&set=a.320140650714519)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clq2jzxog01ns010y5wza8y0t" >}}

## [漢羅] 月偏食
月娘是發生啥物代誌？
昨昏有一部份月球行到 [地球烏影][Earth's shadow] 下底。
這毋是逐個月攏有，[一年會發生一擺到兩擺][once or twice a year]，因為月球踅地球 ê 軌道 [有小可仔趨一个角度][slightly tilted]。
這張相片是 [拍獵月][Hunter's Moon]，是秋分了後 ê 第二擺月圓，伊 tī [意大利][Italy] 發生 [月偏食][lunar eclipse] ê 時陣，會出現 2 擺。
倒爿 ê 月娘大部份攏 過度 [感光][exposed] 矣，伊 ùi 正爿下底開始發生月食，tī 遮有出現咱熟似--ê [月球表面][lunar surface]。
正爿是仝一粒 [月娘][Moon]，kah 伊相比，月球是正常感光，毋過正爿下底是暗--ê。
[地球][Earth] 向月球彼半爿頂懸 ê 人攏看會著 [各種月食][lunar eclipses]。
天頂 [若是無雲][permitting]，[歐洲][Europe]、[非洲][Africa]、[亞洲][Asia]、kah [澳洲][Australia]，攏會當 [看著][visible] [這擺 ê 月食][this eclipse]。
[北美洲][North America] 會 tī 4 月 ê 時陣看著 [日全食][total solar eclipse]。

## [POJ] Goe̍h-phian-si̍t
Goe̍h-niû sī hoat-seng siáⁿ-mih tāi-chì?
Cha-hng ū chi̍t-pō͘-hūn Goe̍h-kiû kiâⁿ kàu Tē-kiû o͘-iáⁿ ē-té.
Che m̄-sī ta̍k kò goe̍h lóng-ū, chi̍t-nî ē hoat-seng chi̍t-pái kàu nn̄g pái, in-ūi goe̍h-kiû se̍h Tē-kiû ê kúi-tō ū sió-khóa-á chhu chi̍t-ê kak-tō͘.
Chit-tiuⁿ siòng-phìⁿ sī Phah-la̍h-goe̍h, sī chhiu-hun liáu-āu ê tē-jī pái goe̍h-îⁿ, i tī I-tá-lī hoat-seng goe̍h-phian-si̍t ê sî-chūn, ē chhut-hiān 2 pái.
Tò-pêng ê goe̍h-niû tōa-pō͘-hūn lóng kòe-tō͘ kám-kng--ah, i ùi chiàⁿ-pêng ē-té khai-sí hoat-seng goe̍h-si̍t, tī chia ū chhut-hiān lán se̍k-sāi--ê Goe̍h-kiû piáu-bīn.
Chiàⁿ-pêng sī kāng chi̍t-lia̍p goe̍h-niû, kah i sio-pí, Goe̍h-kiû sī chèng-siông kám-kng, m̄-koh chiàⁿ-pêng ē-té sī àm--ê.
Tē-kiû hiòng goe̍h-kiû hit pòaⁿ-pêng téng-koân ê lâng lóng khòaⁿ-ē-tio̍h kok-chióng goe̍h-si̍t.
Thiⁿ-téng nā-sī bô hûn, Au-chiu, Hui-chiu, A-chiu, kah Ò-chiu, lóng ē-tàng khòaⁿ-tio̍h chit pái ê goe̍h-si̍t.
Pak-bí-chiu ē tī 4 goe̍h ê sî-chūn khòaⁿ-tio̍h ji̍t-choân-si̍t.

## [KIP] Gue̍h-phian-si̍t
Gue̍h-niû sī huat-sing siánn-mih tāi-tsì?
Tsa-hng ū tsi̍t-pōo-hūn Gue̍h-kiû kiânn kàu Tē-kiû oo-iánn ē-té.
Tse m̄-sī ta̍k kò gue̍h lóng-ū, tsi̍t-nî ē huat-sing tsi̍t-pái kàu nn̄g pái, in-uī gue̍h-kiû se̍h Tē-kiû ê kuí-tō ū sió-khuá-á tshu tsi̍t-ê kak-tōo.
Tsit-tiunn siòng-phìnn sī Phah-la̍h-gue̍h, sī tshiu-hun liáu-āu ê tē-jī pái gue̍h-înn, i tī I-tá-lī huat-sing gue̍h-phian-si̍t ê sî-tsūn, ē tshut-hiān 2 pái.
Tò-pîng ê gue̍h-niû tuā-pōo-hūn lóng kuè-tōo kám-kng--ah, i uì tsiànn-pîng ē-té khai-sí huat-sing gue̍h-si̍t, tī tsia ū tshut-hiān lán si̍k-sāi--ê Gue̍h-kiû piáu-bīn.
Tsiànn-pîng sī kāng tsi̍t-lia̍p gue̍h-niû, kah i sio-pí, Gue̍h-kiû sī tsìng-siông kám-kng, m̄-koh tsiànn-pîng ē-té sī àm--ê.
Tē-kiû hiòng gue̍h-kiû hit puànn-pîng tíng-kuân ê lâng lóng khuànn-ē-tio̍h kok-tsióng gue̍h-si̍t.
Thinn-tíng nā-sī bô hûn, Au-tsiu, Hui-tsiu, A-tsiu, kah Ò-tsiu, lóng ē-tàng khuànn-tio̍h tsit pái ê gue̍h-si̍t.
Pak-bí-tsiu ē tī 4 gue̍h ê sî-tsūn khuànn-tio̍h ji̍t-tsuân-si̍t.

## [English] A Partial Lunar Eclipse

What's happened to the Moon?
Within the last day, part of the Moon moved through the [Earth's shadow][Earth's shadow].
This happens about [once or twice a year][once or twice a year], but not every month since the Moon's orbit around the Earth is [slightly tilted][slightly tilted].
Pictured here, the face of a full [Hunter's Moon][Hunter's Moon] is shown twice from [Italy][Italy] during this partial [lunar eclipse][lunar eclipse].
On the left, most of the Moon appears over[exposed][exposed] except for the eclipsed bottom right, which shows some familiar [lunar surface][lunar surface] details.
In contrast, on the right, most of the (same) [Moon][Moon] appears normally exposed, with the exception of the bottom right, which now appears dark.
All [lunar eclipses][lunar eclipses] are visible from the half of the [Earth][Earth] facing the Moon at the time of the eclipse, but [this eclipse][this eclipse] was [visible][visible] specifically from [Europe][Europe], [Africa][Africa], [Asia][Asia], and [Australia][Australia], clouds [permitting][permitting].
In April, a [total solar eclipse][total solar eclipse] will be visible from [North America][North America].

## 詞彙學習（漢羅/POJ/KIP/華語/English）
- 【月偏食】goe̍h-phian-si̍t/gue̍h-phian-si̍t/月偏食/partial lunar eclipse
- 【月食】goe̍h-si̍t/gue̍h-si̍t/月食/lunar eclipse
- 【日全食】ji̍t-choân-si̍t/ji̍t-tsuân-si̍t/日全食/total solar eclipse
- 【拍獵月】Phah-la̍h-goe̍h/Phah-la̍h-gue̍h/獵月/Hunter's Moon
- 【過度感光】kòe-tō͘ kám-kng/kuè-tōo kám-kng/過度曝光/overexpose

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Earth's shadow]:https://apod.nasa.gov/apod/ap211125.html
[once or twice a year]:https://www.timeanddate.com/eclipse/2024
[slightly tilted]:https://earthsky.org/upl/2017/07/moon.orbit_-e1498934371864.jpg
[Hunter's Moon]:https://www.countryliving.com/life/entertainment/a45629701/what-is-a-hunters-moon/
[Italy]:https://en.wikipedia.org/wiki/Italy
[lunar eclipse]:https://science.nasa.gov/moon/lunar-phases-and-eclipses/
[exposed]:https://en.wikipedia.org/wiki/Exposure_(photography)
[lunar surface]:https://apod.nasa.gov/apod/ap220612.html
[Moon]:https://apod.nasa.gov/apod/ap200719.html
[lunar eclipses]:https://mars.nasa.gov/images/Lunar_eclipse_sideview.jpg
[Earth]:https://spaceplace.nasa.gov/all-about-earth/en/
[this eclipse]:https://www.timeanddate.com/eclipse/lunar/2023-october-28
[visible]:https://c.tadst.com/gfx/eclipses2/20231028/anim2d-380.mp4
[Europe]:https://en.wikipedia.org/wiki/Europe
[Africa]:https://en.wikipedia.org/wiki/Africa
[Asia]:https://en.wikipedia.org/wiki/Asia
[Australia]:https://en.wikipedia.org/wiki/Australia
[permitting]:https://live.staticflickr.com/8494/8298383476_bd8d1bc879_b.jpg
[total solar eclipse]:https://science.nasa.gov/eclipses/future-eclipses/eclipse-2024/where-when/
[North America]:https://en.wikipedia.org/wiki/North_America
