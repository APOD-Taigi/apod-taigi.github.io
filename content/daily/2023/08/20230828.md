---
title: 小精靈星雲 ê 恆星形成活動
date: 2023-08-28
publishdate: 2023-08-28T11:45:00+0800
tags: [小精靈星雲, NGC 281, 宇宙雲, 開放星團, IC 1590, 恆星風, 輻射能, 塗粉柱, Bok 雲球, 恆星形成活動, 仙后座, 狹頻波段, 水素, 酸素, 發射線]
hero: https://apod.nasa.gov/apod/image/2308/Pacman_Stocks_1080.jpg
summary: 咱來看這个編號 NGC 281 ê 宇宙雲，毋過你有可能會 kā 開放星團 IC 1590 看落勾去。
---

{{% apod %}}

- 原始文章：[Star Formation in the Pacman Nebula](https://apod.nasa.gov/apod/ap230828.html)
- 影像來源 kah 版權：[Craig Stocks](https://www.facebook.com/craigstocksphotography/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 小精靈星雲 ê 恆星形成活動
咱來看這个編號 NGC 281 ê 宇宙雲，毋過你有可能會 kā 開放星團 [IC 1590][IC 1590] 看落勾去。
這个少年、大質量恆星 ê 星團 是 [tī 這个星雲內底][within the nebula] 生出來--ê。
伊落尾會激發這个星雲，予星雲發光。
Tī NGC 281 肖像內底 這个顯目 ê 形體，是去予 星團內底 高溫恆星 強烈、高能 ê 恆星風 kah [輻射能][radiation] kā 侵蝕，雕出 塗粉柱 kah 實密 ê [Bok 雲球][Bok globules]，才會變做你看著 ê 剪影。
這區若是活較久 leh，塗粉結構就有可能變做未來 ê 恆星形成區。
NGC 281 chhāi tī 差不多1 萬光年遠 ê [仙后座][Cassiopeia]，[會遮爾古錐叫做][Playfully called] 小精靈星雲，是因為伊 ê 形體。
這張清楚 ê 組合影像是 ùi 幾若張狹頻波段 ê 資料來--ê。
影像內底 ê 紅色、青色、kah 藍色，是 ùi 星雲內底 ê 水素原子 kah 酸素原子發射線 [合成][synthesize] 來--ê。
照科學家估計 ê [NGC 281][NGC 281] 距離來看，這幅圖有超過 80 [光年][light-years] 闊。

## [POJ] 

## [KIP] Sió-tsing-lîng Sing-hûn ê Hîng-tshinn Hîng-sîng Ua̍h-tāng
Lán lâi-khuànn tsit-ê pian-hō NGC 281 ê ú-tiū-hûn, m̄-koh lí ū khó-lîng ē kā khai-hòng sing-thuân IC 1590 khuànn làu-kau--khì.
Tsit-ê siàu-liân, tuā-tsit-liōng hîng-tshinn ê sing-thuân sī tī tsit-ê sing-hûn lāi-té sinn--tshut-lâi--ê.
I lo̍h-bué ē kik-huat tsit-ê sing-hûn, hōo sing-hûn huat-kng.
Tī NGC 281 siàu-siōng lāi-té tsit-ê hiánn-ba̍k ê hîng-thé, sī khì hōo sing-thuân lāi-té ko-un hîng-tshinn kiông-lia̍t, ko-lîng ê hîng-tshinn-hong kah hok-siā lîng kā tshim sit,tiau tshut thôo-hún thiāu kah tsa̍t ba̍t ê bok hûn kiû,tsiah-ē piàn-tsò lí khuànn-tio̍h ê tsián iánn.
Tsit khu nā-sī ua̍h khah kú leh,thôo-hún kiat-kòo tō ū khó-lîng piàn-tsò bī-lâi ê hîng-tshinn hîng-sîng khu.
NGC 281 tshāi tī tsha-put-to 1 bān kng nî hn̄g ê sián hiō tsō,ē tsiah-nī kóo-tsui kiò-tsò sió tsing-lîng sing-hûn,sī in-uī i ê hîng-thé.
tsit-tiunn tshing-tshó ê tsoo-ha̍p iánn-siōng sī uì kuí-nā tiunn e̍h pîn pho tuānn ê tsu-liāu lâi--ê.
iánn-siōng lāi-té ê âng-sik,tshenn-sik,kah nâ-sik,sī uì sing-hûn lāi-té ê tsuí sòo guân-tsú kah sng sòo guân-tsú huat-siā suànn ha̍p-sîng lâi--ê.
Tsiàu kho-ha̍k-ka kóo-kè ê NGC 281 kī-lī lâi-khuànn,tsit pak tôo ū tshiau-kuè 80 kng nî khuah.

## [English] Star Formation in the Pacman Nebula
Look through the cosmic cloud cataloged as NGC 281 and you might miss the stars of open cluster [IC 1590][IC 1590].
Formed [within the nebula][within the nebula], that cluster's young, massive stars ultimately power the pervasive nebular glow.
The eye-catching shapes looming in the featured portrait of NGC 281 are sculpted dusty columns and dense [Bok globules][Bok globules] seen in silhouette, eroded by intense, energetic winds and [radiation][radiation] from the hot cluster stars.
If they survive long enough, the dusty structures could also be sites of future star formation.
[Playfully called][Playfully called] the Pacman Nebula because of its overall shape, NGC 281 is about 10,000 light-years away in the constellation [Cassiopeia][Cassiopeia].
This sharp composite image was made through [narrow-band][narrow-band] filters.
It combines emission from the nebula's hydrogen and oxygen atoms to [synthesize][synthesize] red, green, and blue colors.
The scene spans well over 80 [light-years][light-years] at the estimated distance of [NGC 281][NGC 281].

## 詞彙學習（漢羅/POJ/KIP/華語/English）
- 【小精靈星雲】Sió-cheng-lêng Seng-hûn/Sió-tsing-lîng Sing-hûn/小精靈星雲/Pacman Nebula
- 【NGC 281】NGC jī-pat-it/NGC jī-pat-it/NGC 281/NGC 281
- 【宇宙雲】ú-tiū-hûn/ú-tiū-hûn/宇宙雲/cosmic cloud
- 【開放星團】khai-hòng-seng-thoân/khai-hòng-sing-thuân/開放星團/open cluster
- 【IC 1590】IC it-ngó͘-kiú-khòng/IC it-ngóo-kiú-khòng/IC 1590/IC 1590
- 【恆星風】hêng-chheⁿ-hong/hîng-tshenn-hong/恆星風/stellar wind
- 【輻射能】hok-siā-lêng/hok-siā-lîng/輻射能/radiation
- 【塗粉柱】thô͘-hún-thiāu/thôo-hún-thiāu/灰塵柱/dusty columns
- 【Bok 雲球】Bok hûn-kiû/Bok hûn-kiû/包克雲球/Bok globules
- 【恆星形成活動】hêng-chheⁿ hêng-sêng oa̍h-tāng/hîng-tshenn hîng-sîng ua̍h-tāng/恆星形成活動/star formation activity
- 【仙后座】Sian-hiō-chō/Sian-hiō-tsō/仙后座/Cassiopeia
- 【狹頻波段】e̍h-pîn pho-tōaⁿ/e̍h-pîn pho-tuānn/窄頻波段/narrow-band filter
- 【水素】chúi-sò͘/tsuí-sòo/氫/hydrogen
- 【酸素】sàng-sò͘/sàng-sòo/氧/oxygen
- 【發射線】hoat-siā-sòaⁿ/huat-siā-suànn/發射線/emission

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[IC 1590]:https://ui.adsabs.harvard.edu/abs/1997AJ....113.2116G/abstract
[within the nebula]:https://chandra.harvard.edu/photo/2007/ngc281/
[Bok globules]:https://en.wikipedia.org/wiki/Bok_globule
[radiation]:https://science.nasa.gov/ems/10_ultravioletwaves
[Playfully called]:http://www.google.com/pacman/
[Cassiopeia]:http://www.hawastsoc.org/deepsky/cas/
[narrow-band]:https://apod.nasa.gov/apod/ap071102.html
[synthesize]:https://hubblesite.org/contents/articles/the-meaning-of-light-and-color
[light-years]:https://spaceplace.nasa.gov/light-year/en/
[NGC 281]:https://en.wikipedia.org/wiki/NGC_281
