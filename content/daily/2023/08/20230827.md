---
title: 三个星系 kah 一粒彗星
date: 2023-08-27
publishdate: 2023-08-27T11:45:00+0800
tags: [對角線, 星系, 彗星, 銀河弧, 拼鬥圖, 不規則星系, 衛星星系, 大小麥哲倫星雲, 2007 年大彗星, McNaught 彗星, 彗尾, 彗鬚, 地形, 地平線, 阿根廷]
hero: https://apod.nasa.gov/apod/image/2308/cometmcnaught_druckmuller_960.jpg
summary: 注意看這張壯麗夜景 ê 對角線方向，地平線頂懸有銀河弧，銀河內底有霧霧 ê 恆星光 kah 烏暗星雲。
---

{{% apod %}}

- 原始文章：[Three Galaxies and a Comet](https://apod.nasa.gov/apod/ap230827.html)
- 影像來源 kah 版權：[Miloslav Druckmuller](http://www.zam.fme.vutbr.cz/~druck/Index.htm) ([Brno University of Technology](https://www.vutbr.cz/en/))
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 三个星系 kah 一粒彗星
注意看這張壯麗夜景 ê 對角線方向，地平線頂懸有銀河弧，[銀河][Milky Way] [內底][along] 有霧霧 ê 恆星光 kah 烏暗星雲。
這張 [媠甲 hŏng 袂喘氣 ê 拼鬥圖][breath-taking mosaic] 有 100 度闊，伊 ê 前景是 [阿根廷][Argentina] [Patagonia 地區][Patagonia] 敧敧曲曲 ê [地形][terrain]。
咱是徛 tī [銀河][our own galaxy] [內底 leh 看這个景色][insider's view]，毋過這張相片嘛看會著 銀河外口 ê 兩个不規則衛星星系，[大][Large] [小][Small] 麥哲倫星雲。
這个景色嘛有翕著 2007 年 ê [大彗星][Great Comet of]，[McNaught 彗星][Comet McNaught] ê [闊彗尾][broad tail] kah [光爍爍 ê 彗鬚][bright coma]。

## [POJ] Saⁿ ê Seng-hē kah Chi̍t-lia̍p Hūi-chheⁿ
Chù-ì khòaⁿ chit-tiuⁿ chòng-lē iā-kéng ê tùi-kak-sòaⁿ hong-hiòng, tē-pêng-sòaⁿ téng-koân ū Gîn-hô-hô͘, Gîn-hô lāi-té ū bū-bū ê hêng-chheⁿ-kng kah o͘-àm seng-hûn.
Chit-tiuⁿ súi kah hőng bē chhoán-khùi ê pheng-tàu-tô͘ ū 100 tō͘ khoah, i ê chiân-kéng sī A-kun-têng Patagonia tē-khu khi-khi-khiau-khiau ê tē-hêng.
Lán sī khiā tī Gîn-hô lāi-tóe leh khòaⁿ chit-ê kéng-sek, m̄-koh chit-tiuⁿ siòng-phìⁿ mā khòaⁿ-ē-tio̍h Gîn-hô gōa-kháu ê nn̄g-ê put-kui-chek ūi-chheⁿ seng-hē, Tōa Sió Be̍h-tiat-lûn seng-hûn.
Chit-ê kéng-sek mā ū hip-tio̍h 2007 nî ê Tōa-hūi-chheⁿ, McNaught hūi-chheⁿ ê khoah hūi-bóe kah kng-sih-sih ê hūi-chhiu.

## [KIP] Sann ê Sing-hē kah Tsi̍t-lia̍p Huī-tshenn
Tsù-ì khuànn tsit-tiunn tsòng-lē iā-kíng ê tuì-kak-suànn hong-hiòng, tē-pîng-suànn tíng-kuân ū Gîn-hô-hôo, Gîn-hô lāi-té ū bū-bū ê hîng-tshenn-kng kah oo-àm sing-hûn.
Tsit-tiunn suí kah hőng bē tshuán-khuì ê phing-tàu-tôo ū 100 tōo khuah, i ê tsiân-kíng sī A-kun-tîng Patagonia tē-khu khi-khi-khiau-khiau ê tē-hîng.
Lán sī khiā tī Gîn-hô lāi-tué leh khuànn tsit-ê kíng-sik, m̄-koh tsit-tiunn siòng-phìnn mā khuànn-ē-tio̍h Gîn-hô guā-kháu ê nn̄g-ê put-kui-tsik uī-tshenn sing-hē, Tuā Sió Be̍h-tiat-lûn sing-hûn.
Tsit-ê kíng-sik mā ū hip-tio̍h 2007 nî ê Tuā-huī-tshenn, McNaught huī-tshenn ê khuah huī-bué kah kng-sih-sih ê huī-tshiu.

## [English] Three Galaxies and a Comet
Diffuse starlight and dark nebulae [along][along] the southern [Milky Way][Milky Way] arc over the horizon and sprawl diagonally through this gorgeous nightscape.
The [breath-taking mosaic][breath-taking mosaic] spans a wide 100 degrees, with the rugged [terrain][terrain] of the [Patagonia][Patagonia], [Argentina][Argentina] region in the foreground.
Along with the [insider's view][insider's view] of [our own galaxy][our own galaxy], the image features our outside perspective on two irregular satellite galaxies - the [Large][Large] and [Small][Small] Magellanic Clouds.
The scene also captures the [broad tail][broad tail] and [bright coma][bright coma] of [Comet McNaught][Comet McNaught], the [Great Comet of][Great Comet of] 2007.

## 詞彙學習（漢羅/POJ/KIP/華語/English）
- 【星系】seng-hē/sing-hē/星系/galaxy
- 【彗星】hūi-chheⁿ/huī-tshenn/彗星/comet
- 【銀河弧】Gîn-hô-hô͘/Gîn-hô-hôo/銀河弧/Milky Way arc
- 【拼鬥圖】pheng-tàu-tô͘/phing-tàu-tôo/馬賽克圖/mosaic
- 【不規則星系】put-kui-chek seng-hē/put-kui-tsik sing-hē/不規則星系/irregular galaxy
- 【衛星星系】ūi-chheⁿ/uī-tshenn/衛星星系/satellite galaxy
- 【大小麥哲倫星雲】Tōa Sió Be̍h-tiat-lûn seng-hûn/Tuā Sió Be̍h-tiat-lûn sing-hûn/大小麥哲倫星雲/the Large and Small Magellanic Clouds
- 【2007 年大彗星】2007 nî Tōa-hūi-chheⁿ/2007 nî Tuā-huī-tshenn/2007 年大彗星/the Great Comet of 2007
- 【McNaught 彗星】McNaught hūi-chheⁿ/McNaught huī-tshenn/McNaught 彗星/Comet McNaught
- 【彗尾】hūi-bóe/huī-bué/彗尾/comet tail
- 【彗鬚】hūi-chhiu/huī-tshiu/彗髮/coma
- 【地形】tē-hêng/tē-hîng/地形/terrain
- 【對角線】tùi-kak-sòaⁿ/tuì-kak-suànn/對角線/diagonally
- 【地平線】tē-pêng-sòaⁿ/tē-pîng-suànn/地平線/horizon
- 【阿根廷】A-kun-têng/A-kun-tîng/阿根廷/Argentina

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[along]:https://apod.nasa.gov/apod/ap070222.html
[Milky Way]:http://www.milkywaysky.com/
[breath-taking mosaic]:http://www.zam.fme.vutbr.cz/~druck/Astro/Mcnaugh/3772-84/0-info.htm
[terrain]:http://maps.google.com/maps?f=q&hl=en&q=S+41%C2%B0+11.34%27,+W+71%C2%B0+32.95%27&layer=&ie=UTF8&om=1&z=8&ll=-41.112469,-71.548462&spn=1.961703,5.537109&t=h&iwloc=addr
[Patagonia]:https://en.wikipedia.org/wiki/Patagonia
[Argentina]:https://en.wikipedia.org/wiki/Argentina
[insider's view]:https://st.depositphotos.com/1654654/2517/i/950/depositphotos_25176671-stock-photo-cat-looking-through-a-hole.jpg
[our own galaxy]:https://imagine.gsfc.nasa.gov/science/objects/milkyway1.html
[Large]:https://apod.nasa.gov/apod/ap190905.html
[Small]:https://apod.nasa.gov/apod/ap210105.html
[broad tail]:https://apod.nasa.gov/apod/ap070201.html
[bright coma]:https://apod.nasa.gov/apod/ap070119.html
[Comet McNaught]:https://apod.nasa.gov/apod/ap131117.html
[Great Comet of]:https://ssd.jpl.nasa.gov/?great_comets
