---
title: Webb 太空望遠鏡 翕--ê 無四常 ê 捲螺仔星系 M66
date: 2023-08-29
publishdate: 2023-08-29T11:45:00+0800
tags: [free2share, James Webb 太空望遠鏡, 紅外線, 捲螺仔星系, 捲螺仔手骨, M66, 密度波, 對稱, 星系核, 交互作用, 引潮力, 厝邊星系, M65, NGC 3628, 獅仔座三生仔, 塗粉帶, 星系間塗粉]
hero: https://apod.nasa.gov/apod/image/2308/M66_JwstTomlinson_1080.jpg
summary: 是按怎這个捲螺仔星系 M66 無對稱？可能是伊進前捌發生 kah 其他星系產生交互作用。
categories: [podcast]
vocals: [阿錕]
---

{{% apod %}}

- 原始文章：[Unusual Spiral Galaxy M66 from Webb](https://apod.nasa.gov/apod/ap230829.html)
- 影像來源：[NASA](https://www.nasa.gov/), [ESA](https://www.esa.int), [CSA](https://www.asc-csa.gc.ca/eng/), [JWST](https://webb.nasa.gov/); 資料處理: [Brian Tomlinson](https://www.instagram.com/bt_photo/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "cln95ewsv005a01xy80m7dedr" >}}

## [漢羅] Webb 太空望遠鏡 翕--ê 無四常 ê 捲螺仔星系 M66
是按怎這个捲螺仔星系 [M66][M66 1] 無對稱？
一般講來，氣體、塗粉、新形成 ê 恆星 ê [密度波][density waves] 是 踅 捲螺仔星系 ê 中心 leh 行，[星系應該會誠做 對稱 ê 形體][nearly symmetric galaxy]。
M66 ê 捲螺仔手骨 kah [星系核][nucleus] 會徙位，可能是伊進前捌發生 kah 其他星系產生交互作用，[引潮力][tidal gravitational pulls] kā 附近 ê 厝邊星系 [M65 kah NGC 3628][M65 and NGC 3628] 搝過來。
[這張星系相片][featured here] 是 [James Webb 太空望遠鏡][James Webb Space Telescope] tī [紅外線][infrared light] 翕--ê。
伊有 10 萬 [光年][light years 1] 闊，chhāi tī 3500 [光年][light years 2] 遠 ê 所在，是 [獅仔座三生仔][Leo Triplet] 內底上大粒 ê 星系。
[M66][M66 2] kah 足濟 捲螺仔星系 仝款，攏有長閣複雜 ê [塗粉][dust]帶。
Tī 伊 ê 捲螺仔手骨頂懸，有足濟 [光爍爍 ê 恆星][bright stars] kah [星系間塗粉][intergalactic dust]。

## [POJ] Webb Thài-khong Bōng-oán-kiàⁿ hip--ê bô sù-siông ê Kńg-lê-á Seng-hē M66
Sī-án-chóaⁿ chit-ê kńg-lê-á seng-hē M66 bô tùi-chhèng?
It-poaⁿ kóng-lâi, khì-thé, thô͘-hún, sin hêng-sêng ê hêng-chhiⁿ ê bi̍t-tō͘-pho sī se̍h kńg-lê-á seng-hē ê tiong-sim leh kiâⁿ, seng-hē eng-kai ē chiâⁿ chò tùi-chhèng ê hêng-thé.
M66 ê kńg-lê-á chhiú-kut kah seng-hē-he̍k ē sóa-ūi, khó-lêng sī i chìn-chêng pat hoat-seng kah kî-thaⁿ seng-hē sán-seng kau-hō͘-chok-iōng, ín-tiau-le̍k kā hù-kīn ê chhù-piⁿ seng-hē M65 kah NGC 3628 khiú--kòe-lâi.
Chit-tiuⁿ seng-hē siòng-phìⁿ sī James Webb Thài-khong Bōng-oán-kiàⁿ tī âng-gōa-sòaⁿ hip--ê.
I ū 10 bān kng-nî khoah, chhāi tī 3500 kng-nî hn̄g ê só͘-chāi, sī Sai-á-chō Saⁿ-siⁿ-á lāi-té siōng tōa-lia̍p ê seng-hē.
M66 kah chiok chē kńg-lê-á seng-hē kāng-khoán, lóng-ū tn̂g koh ho̍k-cha̍p ê thô͘-hún-tòa.
Tī i ê kńg-lê-á chhiú-kut téng-koân, ū chiok chē kng-sih-sih ê hêng-chhiⁿ kah seng-hē-kan thô͘-hún.

## [KIP] Webb Thài-khong Bōng-uán-kiànn hip--ê bô sù-siông ê Kńg-lê-á Sing-hē M66
Sī-án-tsuánn tsit-ê kńg-lê-á sing-hē M66 bô tuì-tshìng?
It-puann kóng-lâi, khì-thé, thôo-hún, sin hîng-sîng ê hîng-tshinn ê bi̍t-tōo-pho sī se̍h kńg-lê-á sing-hē ê tiong-sim leh kiânn, sing-hē ing-kai ē tsiânn tsò tuì-tshìng ê hîng-thé.
M66 ê kńg-lê-á tshiú-kut kah sing-hē-hi̍k ē suá-uī, khó-lîng sī i tsìn-tsîng pat huat-sing kah kî-thann sing-hē sán-sing kau-hōo-tsok-iōng, ín-tiau-li̍k kā hù-kīn ê tshù-pinn sing-hē M65 kah NGC 3628 khiú--kuè-lâi.
Tsit-tiunn sing-hē siòng-phìnn sī James Webb Thài-khong Bōng-uán-kiànn tī âng-guā-suànn hip--ê.
I ū 10 bān kng-nî khuah, tshāi tī 3500 kng-nî hn̄g ê sóo-tsāi, sī Sai-á-tsō Sann-sinn-á lāi-té siōng tuā-lia̍p ê sing-hē.
M66 kah tsiok tsē kńg-lê-á sing-hē kāng-khuán, lóng-ū tn̂g koh ho̍k-tsa̍p ê thôo-hún-tuà.
Tī i ê kńg-lê-á tshiú-kut tíng-kuân, ū tsiok tsē kng-sih-sih ê hîng-tshinn kah sing-hē-kan thôo-hún.

## [English] Unusual Spiral Galaxy M66 from Webb
Why isn't spiral galaxy [M66][M66 1] symmetric?
Usually, [density waves][density waves] of gas, dust, and newly formed stars circle a [spiral galaxy][spiral galaxy]'s center and create a [nearly symmetric galaxy][nearly symmetric galaxy].
The differences between M66's spiral arms and the apparent displacement of its [nucleus][nucleus] are all likely caused by previous close interactions and the [tidal gravitational pulls][tidal gravitational pulls] of nearby galaxy neighbors [M65 and NGC 3628][M65 and NGC 3628].
The galaxy, [featured here][featured here] in [infrared light][infrared light] taken by the [James Webb Space Telescope][James Webb Space Telescope], spans about 100,000 [light years][light years 1], lies about 35 million [light years][light years 2] distant, and is the largest galaxy in a group known as the [Leo Triplet][Leo Triplet].
Like many spiral galaxies, the long and intricate [dust][dust] lanes of [M66][M66 2] are seen intertwined with the [bright stars][bright stars] and [intergalactic dust][intergalactic dust] that follow the spiral arms.

## 詞彙學習

|漢羅|POJ|KIP|華語|English|
|-|-|-|-|-|
|James Webb 太空望遠鏡|James Webb Thài-khong Bōng-oán-kiàⁿ|James Webb Thài-khong Bōng-uán-kiànn|詹姆斯·韋伯太空望遠鏡|James Webb Space Telescope|
|紅外線|âng-gōa-sòaⁿ|âng-guā-suànn|紅外線|infrared light|
|捲螺仔星系|kńg-lê-á seng-hē|kńg-lê-á sing-hē|螺旋星系|spiral galaxy|
|捲螺仔手骨|kńg-lê-á chhiú-kut|kńg-lê-á tshiú-kut|旋臂|spiral arm|
|密度波|bi̍t-tō͘-pho|bi̍t-tōo-pho|密度波|density waves|
|對稱|tùi-chhèng|tuì-tshìng|對稱|symmetric|
|星系核|seng-hē-he̍k|sing-hē-hi̍k|星系核|galactic nucleus|
|交互作用|kau-hō͘-chok-iōng|kau-hōo-tsok-iōng|交互作用|interaction|
|引潮力|ín-tiâu-le̍k|ín-tiâu-li̍k|引潮力|tidal gravitational force|
|厝邊星系|chhù-piⁿ seng-hē|tshù-pinn sing-hē|鄰居星系|neighbor galaxy|
|塗粉帶|thô͘-hún-tòa|thôo-hún-tuà|灰塵帶|dust lane|
|星系間塗粉|seng-hē-kan thô͘-hún|sing-hē-kan thôo-hún|星系際灰塵|intergalactic dust|
|獅仔座三生仔|Sai-á-chō Saⁿ-siⁿ-á|Sai-á-tsō Sann-sinn-á|獅子座三胞胎|Leo Triplet|
|M66|M la̍k-cha̍p-la̍k|M la̍k-tsa̍p-la̍k|M66|M66|
|M65|M la̍k-cha̍p-gō͘|M la̍k-tsa̍p-gōo|M65|M65|
|NGC 3628|NGC sam-lio̍k-jī-pat|NGC sam-lio̍k-jī-pat|NGC 3628|NGC 3628|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[M66 1]:https://en.wikipedia.org/wiki/Messier_66
[density waves]:https://youtu.be/c5Us-jonCLA
[spiral galaxy]:http://www.seds.org/messier/spir.html
[nearly symmetric galaxy]:https://apod.nasa.gov/apod/ap210312.html
[nucleus]:https://www.glyphweb.com/esky/concepts/galacticnucleus.html
[tidal gravitational pulls]:https://en.wikipedia.org/wiki/Tidal_force
[M65 and NGC 3628]:https://apod.nasa.gov/apod/ap210320.html
[featured here]:https://www.flickr.com/photos/brian_tomlinson/52631087860/in/pool-apods/
[infrared light]:https://science.nasa.gov/ems/07_infraredwaves
[James Webb Space Telescope]:https://webb.nasa.gov/content/about/index.html
[light years 1]:https://chandra.harvard.edu/photo/cosmic_distance.html
[light years 2]:https://starchild.gsfc.nasa.gov/docs/StarChild/questions/question19.html
[Leo Triplet]:https://en.wikipedia.org/wiki/Leo_Triplet
[dust]:https://apod.nasa.gov/apod/ap030706.html
[M66 2]:https://esahubble.org/videos/heic1006a/
[bright stars]:https://en.wikipedia.org/wiki/List_of_brightest_stars
[intergalactic dust]:https://astronomy.swin.edu.au/cosmos/d/Dust+Grain
