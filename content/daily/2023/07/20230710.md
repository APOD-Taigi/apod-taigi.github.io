---
title: NGC 6559 內底 ê 恆星、塗粉、kah 星雲
date: 2023-07-10
publishdate: 2023-07-10T11:45:00+0800
tags: [NGC 6559, 恆星形成區, 水素, 發射星雲, 反射星雲, 吸收星雲, 恆星風, 開放星團]
hero: https://apod.nasa.gov/apod/image/2307/NGC6559_Block_960.jpg
summary: 恆星形成 ê 時陣是足亂--ê。恆星形成區 NGC 6559 就是教科冊內底 ê 一个例。
categories: [podcast]
vocals: [阿錕]
---

{{% apod %}}

- 原始文章：[Stars, Dust and Nebula in NGC 6559](https://apod.nasa.gov/apod/ap230710.html)
- 影像來源 kah 版權：[Adam Block](https://www.adamblockphotos.com/about.html), [Telescope Live](https://telescope.live/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cll9mzkxi042g01wpefge96v9" >}}

## [漢羅] NGC 6559 內底 ê 恆星、塗粉、kah 星雲
恆星形成 ê 時陣是足亂--ê。
恆星形成區 [NGC 6559][NGC 6559] 就是 [教科冊][textbook] 內底 ê 一个例。
咱會當看著 [這張][featured image] 影像內底，有發紅光 ê [水素][hydrogen] [發射星雲][emission nebula]、藍光 ê [塗粉][dust] [反射星雲][reflection nebulas]、攏塗粉 ê 烏暗吸收星雲、kah ùi 這寡物質生出來 ê 恆星。
Ùi 這个實密 ê 氣體生出來 ê [頭一粒大質量恆星][first massive stars]，會發出 [高能光][energetic light] kah 恆星 [風][winds]，侵蝕 生 in ê 所在，kā 解體，嘛會雕出一寡物件來。
紲落來伊會 [爆炸][explode]。
[爆出來][morass] ê 結果是媠閣 [複雜][complex]。
幾若千萬年了後，塗粉會 [無去][boils]，氣體嘛會飛了了，賰一个 [開放星團][open cluster] tī 遐。

## [POJ] NGC 6559 lāi-té ê hêng-chhiⁿ, thô͘-hún, kah seng-hûn
Hêng-chhiⁿ hêng-sêng ê sî-chūn sī chiok loān--ê.
Hêng-chhiⁿ hêng-sêng khu NGC 6559 tio̍h-sī kàu-kho-chheh lāi-té ê chi̍t-ê lē.
Lán ē-tàng khòaⁿ-tio̍h chit-tiuⁿ iáⁿ-siōng lāi-té, ū hoat âng-kng ê chúi-sò͘ hoat-siā-seng-hûn, nâ-kng ê thô͘-hún hoán-siā seng-hûn, lóng thô͘-hún ê o͘-àm khip-siu seng-hûn, kah ùi chit-kóa bu̍t-chit siⁿ--chhut-lâi ê hêng-chhiⁿ.
Ùi chit-ê cha̍t-ba̍t ê khì-thé siⁿ--chhut-lâi ê thâu chi̍t-lia̍p tōa chit-liōng hêng-chhiⁿ, ē hoat-chhut ko-lêng-kng kah hêng-chhiⁿ-hong, chhim-sit siⁿ in ê só͘-chāi, kā kái-thé, mā ē tiau chhut chi̍t-kóa mi̍h-kiāⁿ lâi.
Sòa-lo̍h-lâi i ē po̍k-chà.
Po̍k--chhut-lâi ê kiat-kó sī súi koh ho̍k-cha̍p.
Kúi-nā chheng bān nî liáu-āu,thô͘-hún ē bô-khì,khì-thé mā ē poe-liáu-liáu,chhun chi̍t-ê khai-hòng chheⁿ thoân tī-hia.

## [KIP] NGC 6559 lāi-té ê hîng-tshinn, thôo-hún, kah sing-hûn
Hîng-tshinn hîng-sîng ê sî-tsūn sī tsiok luān--ê.
Hîng-tshinn hîng-sîng khu NGC 6559 tio̍h-sī kàu-kho-tsheh lāi-té ê tsi̍t-ê lē.
Lán ē-tàng khuànn-tio̍h tsit-tiunn iánn-siōng lāi-té, ū huat âng-kng ê tsuí-sòo huat-siā-sing-hûn, nâ-kng ê thôo-hún huán-siā sing-hûn, lóng thôo-hún ê oo-àm khip-siu sing-hûn, kah uì tsit-kuá bu̍t-tsit sinn--tshut-lâi ê hîng-tshinn.
Uì tsit-ê tsa̍t-ba̍t ê khì-thé sinn--tshut-lâi ê thâu tsi̍t-lia̍p tuā tsit-liōng hîng-tshinn, ē huat-tshut ko-lîng-kng kah hîng-tshinn-hong, tshim-sit sinn in ê sóo-tsāi, kā kái-thé, mā ē tiau tshut tsi̍t-kuá mi̍h-kiānn lâi.
Suà-lo̍h-lâi i ē po̍k-tsà.
Po̍k--tshut-lâi ê kiat-kó sī suí koh ho̍k-tsa̍p.
Kuí-nā tshing bān nî liáu-āu,thôo-hún ē bô-khì,khì-thé mā ē pue-liáu-liáu,tshun tsi̍t-ê khai-hòng tshenn thuân tī-hia.

## [English] Stars, Dust and Nebula in NGC 6559
When stars form, pandemonium reigns.
A [textbook][textbook] case is the star forming region [NGC 6559][NGC 6559].
Visible in the [featured image][featured image] are red glowing [emission nebula][emission nebula]s of [hydrogen][hydrogen], blue [reflection nebulas][reflection nebulas] of [dust][dust], dark [absorption nebulas][absorption nebulas] of dust, and the stars that formed from them.
The [first massive stars][first massive stars] formed from the dense gas will emit [energetic light][energetic light] and [winds][winds] that erode, fragment, and [sculpt][sculpt] their birthplace.
And then they [explode][explode].
The resulting [morass][morass] can be as beautiful as it is [complex][complex].
After tens of millions of years, the dust [boils][boils] away, the gas gets swept away, and all that is left is a bare [open cluster][open cluster] of stars.

## 詞彙學習

|漢羅|POJ|KIP|華語|English|
|-|-|-|-|-|
|恆星形成區|hêng-chheⁿ hêng-sêng-khu|hîng-tshenn hîng-sîng-khu|恆星形成區|star forming region|
|水素|chúi-sò͘|tsuí-sòo|氫|hydrogen|
|發射星雲|hoat-siā-seng-hûn|huat-siā-sing-hûn|發射星雲|emission nebula|
|反射星雲|hoán-siā-seng-hûn|huán-siā-sing-hûn|反射星雲|reflection nebula|
|吸收星雲|khip-siu-seng-hûn|khip-siu-sing-hûn|吸收星雲|absorption nebula|
|恆星風|hêng-chheⁿ-hong|hîng-tshenn-hong|恆星風|stellar wind|
|開放星團|khai-hòng-seng-thoân|khai-hòng-sing-thuân|開放星團|open cluster|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[textbook]:https://openstax.org/books/astronomy-2e/pages/21-1-star-formation
[NGC 6559]:https://en.wikipedia.org/wiki/NGC_6559
[featured image]:https://www.adamblockphotos.com/ngc-6559.html
[emission nebula]:https://en.wikipedia.org/wiki/Emission_nebula
[hydrogen]:https://www.nasa.gov/topics/technology/hydrogen/index.html
[reflection nebulas]:https://en.wikipedia.org/wiki/Reflection_nebula
[dust]:https://apod.nasa.gov/apod/ap030706.html
[absorption nebulas]:https://astronomy.swin.edu.au/cosmos/D/Dark+Nebula
[first massive stars]:https://apod.nasa.gov/apod/ap030610.html
[energetic light]:https://science.nasa.gov/ems/10_ultravioletwaves
[winds]:https://esahubble.org/wordbank/stellar-wind/
[sculpt]:https://apod.nasa.gov/apod/ap070606.html
[explode]:http://heasarc.gsfc.nasa.gov/docs/snr.html
[morass]:https://sounddogconnection.com/wp-content/uploads/2018/07/Toilet-Paper-660x371.jpg
[complex]:https://apod.nasa.gov/apod/ap200706.html
[boils]:https://youtu.be/1uUFI0w5Tj0
[open cluster]:https://en.wikipedia.org/wiki/Open_cluster
