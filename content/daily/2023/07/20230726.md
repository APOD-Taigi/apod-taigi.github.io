---
title: IC 4628：九節蝦星雲
date: 2023-07-26
publishdate: 2023-07-26T11:45:00+0800
tags: [IC 4628, 九節蝦星雲, 雷公蝦星雲, 明蝦星雲, 龜蝦星雲, 心宿二, 天蠍座, 發射星雲, 紫外光, 原子, 電子, 重新組合, 水素, Gum 56]
hero: https://apod.nasa.gov/apod/image/2307/Prawn_Stern_960.jpg
summary: Tī 心宿二 ê 南方，厚星雲 ê 天蠍座尾溜，有一个發射星雲 IC 4628。
categories: [podcast]
vocals: [阿錕]
---

{{% apod %}}

- 原始文章：[IC 4628: The Prawn Nebula](https://apod.nasa.gov/apod/ap230720.html)
- 影像來源 kah 版權：[Daniel Stern](https://www.instagram.com/messierchaser/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clltkr2lb01ww01u22ma2g1d2" >}}

## [漢羅] IC 4628：九節蝦星雲
Tī [心宿二][Antares] ê 南方，厚星雲 ê [天蠍座][Scorpius] 尾溜，有一个 [發射星雲][emission nebula] IC 4628。
這个星雲就 tī 幾若百萬粒 高溫、[大質量][massive stars] 少年恆星邊仔。
看袂著 ê [紫外光][ultraviolet] [kā 星雲照甲][irradiate the nebula] kā 原子內底 ê 電子激發出來。
電子落尾會 kah 原子重新組合，產生 [看會著][visible] ê 星雲光，這主要是發生 tī 水素原子 ê 反應，會發出紅色 ê 發射線。
照估計 ê 距離 6000 光年來算，[這區][region shown] 差不多有 250 [光年][light-year] 闊，按呢是超過 3 粒月娘 tī [天頂][on the sky] ê 範圍。
這个星雲嘛去予澳洲天文學家 [Colin Stanley Gum][Colin Stanley Gum] kā [編做][cataloged as] Gum 56，毋過愛食海產 ê 天文愛好者 tùi 這个宇宙雲 較知影 ê 名 可能是 [九節蝦][Prawn] [星雲][Nebula]。
這張 [優雅 ê 彩色影像][graceful color image] 是 4 月 ê 時陣 tī [智利][Chile] ê [Rio Hurtado][Rio Hurtado] 開幾若暗 ê 時間翕--ê 新 ê 天文相片。

## [POJ] IC 4628: Káu-chat-hê seng-hûn
Tī Sim-siù-jī ê lâm-hong, kāu seng-hûn ê Thian-giat-chō bóe-liu, ū chi̍t-ê hoat-siā-seng-hûn IC 4628.
Chit-ê seng-hûn to̍h tī kúi-nā pah-bān lia̍p ko-un, tōa chit-liōng siàu-liân hêng-chhiⁿ piⁿ-á.
Khòaⁿ bē-tio̍h ê chí-gōa-kng kā seng-hûn chiò kah kā goân-chú lāi-té ê tiān-chú kek-hoat chhut--lâi.
Tiān-chú lo̍h-bóe ē kah goân-chú tiông-sin cho͘-ha̍p, sán-seng khòaⁿ-ē-tio̍h ê seng-hûn kng, che chú-iàu sī hoat-seng tī chúi-sò͘ goân-chú ê hoán-èng, ē hoat-chhut âng-sek ê hoat-siā sòaⁿ.
Chiàu kó͘-kè ê kū-lī 6000 kng-nî lâi sǹg, chit-khu chha-put-to ū 250 kng-nî khoah, án-ne sī chhiau-kòe 3 lia̍p goe̍h-niû tī thiⁿ-téng ê hoān-ûi.
Chit-ê seng-hûn mā khì hō͘ Ò-chiu thian-bûn ha̍k-ka Colin Stanley Gum kā pian-chò Gum 56, m̄-koh ài-chia̍h hái-sán ê thian-bûn ài-hóⁿ-chiá tùi chit-ê ú-tiū-hûn khah chai-iáⁿ ê miâ khó-lêng sī Káu-chat-hê seng-hûn.
Chit-tiuⁿ iu-ngá ê chhái-sek iáⁿ-siōng sī 4 goe̍h ê sî-chūn tī Tì-lī ê Rio Hurtado khai kúi-nā àm ê sî-kan hip--ê sin ê thian-bûn siòng-phìⁿ.

## [KIP] IC 4628: Káu-tsat-hê sing-hûn
Tī Sim-siù-jī ê lâm-hong, kāu sing-hûn ê Thian-giat-tsō bué-liu, ū tsi̍t-ê huat-siā-sing-hûn IC 4628.
Tsit-ê sing-hûn to̍h tī kuí-nā pah-bān lia̍p ko-un, tuā tsit-liōng siàu-liân hîng-tshinn pinn-á.
Khuànn bē-tio̍h ê tsí-guā-kng kā sing-hûn tsiò kah kā guân-tsú lāi-té ê tiān-tsú kik-huat tshut--lâi.
Tiān-tsú lo̍h-bué ē kah guân-tsú tiông-sin tsoo-ha̍p, sán-sing khuànn-ē-tio̍h ê sing-hûn kng, tse tsú-iàu sī huat-sing tī tsuí-sòo guân-tsú ê huán-ìng, ē huat-tshut âng-sik ê huat-siā suànn.
Tsiàu kóo-kè ê kū-lī 6000 kng-nî lâi sǹg, tsit-khu tsha-put-to ū 250 kng-nî khuah, án-ne sī tshiau-kuè 3 lia̍p gue̍h-niû tī thinn-tíng ê huān-uî.
Tsit-ê sing-hûn mā khì hōo Ò-tsiu thian-bûn ha̍k-ka Colin Stanley Gum kā pian-tsò Gum 56, m̄-koh ài-tsia̍h hái-sán ê thian-bûn ài-hónn-tsiá tuì tsit-ê ú-tiū-hûn khah tsai-iánn ê miâ khó-lîng sī Káu-tsat-hê sing-hûn.
Tsit-tiunn iu-ngá ê tshái-sik iánn-siōng sī 4 gue̍h ê sî-tsūn tī Tì-lī ê Rio Hurtado khai kuí-nā àm ê sî-kan hip--ê sin ê thian-bûn siòng-phìnn.

## [English] IC 4628: The Prawn Nebula
South of [Antares][Antares], in the tail of the nebula-rich constellation [Scorpius][Scorpius], lies [emission nebula][emission nebula] IC 4628.
Nearby hot, [massive stars][massive stars], millions of years young, [irradiate the nebula][irradiate the nebula] with invisible [ultraviolet][ultraviolet] light, stripping electrons from atoms.
The electrons eventually recombine with the atoms to produce the [visible][visible] nebular glow, dominated by the red emission of hydrogen.
At an estimated distance of 6,000 light-years, the [region shown][region shown] is about 250 [light-year][light-year]s across, spanning over three full moons [on the sky][on the sky].
The nebula is also [cataloged as][cataloged as] Gum 56 for Australian astronomer [Colin Stanley Gum][Colin Stanley Gum], but seafood-loving deep sky-enthusiasts might know this cosmic cloud as the [Prawn][Prawn] [Nebula][Nebula]).
The [graceful color image][graceful color image] is a new astronomical composition taken over several nights in April from [Rio Hurtado][Rio Hurtado], [Chile][Chile].

## 詞彙學習

|漢羅|POJ|KIP|華語|English|
|-|-|-|-|-|
|IC 4628|IC sù-lio̍k-jī-pat|IC sù-lio̍k-jī-pat|IC 4628|IC 4628|
|斑節蝦星雲|Pan-chat-hê seng-hûn|Pan-tsat-hê sing-hûn|斑節蝦星雲|Prawn Nebula|
|九節蝦星雲|Káu-chat-hê seng-hûn|Káu-tsat-hê sing-hûn|斑節蝦星雲|Prawn Nebula|
|雷公蝦星雲|Lûi-kong-hê seng-hûn|Lûi-kong-hê sing-hûn|斑節蝦星雲|Prawn Nebula|
|明蝦星雲|Bêng-hê seng-hûn|Bîng-hê sing-hûn|斑節蝦星雲|Prawn Nebula|
|龜蝦星雲|Ku-hê seng-hûn|Ku-hê sing-hûn|斑節蝦星雲|Prawn Nebula|
|心宿二|Sim-siù-jī|Sim-siù-jī|心宿二|Antares|
|天蠍座|Thian-giat-chō|Thian-giat-tsō|天蠍座|Scorpius|
|發射星雲|hoat-siā-seng-hûn|huat-siā-sing-hûn|發射星雲|emission nebula|
|紫外光|chí-gōa-kng|tsí-guā-kng|紫外光|ultraviolet|
|原子|goân-chú|guân-tsú|原子|atoms|
|電子|tiān-chú|tiān-tsú|電子|electrons|
|重新組合|tiông-sin cho͘-ha̍p|tiông-sin tsoo-ha̍p|重新組合|recombine|
|水素|chúi-sò͘|tsuí-sòo|氫|hydrogen|
|Gum 56|Gum gō͘-cha̍p-la̍k|Gum gōo-tsa̍p-la̍k|Gum 56|Gum 56|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Antares]:https://apod.nasa.gov/apod/astropix.htmlap060714.html
[Scorpius]:https://www.eso.org/public/images/eso1340d/
[emission nebula]:https://en.wikipedia.org/wiki/Emission_nebula
[massive stars]:https://science.nasa.gov/astrophysics/focus-areas/how-do-stars-form-and-evolve
[irradiate the nebula]:http://en.wikipedia.org/wiki/H_II_region
[ultraviolet]:https://science.nasa.gov/ems/10_ultravioletwaves
[visible]:https://science.nasa.gov/ems/09_visiblelight
[region shown]:https://www.eso.org/public/videos/eso1535a/
[light-year]:https://spaceplace.nasa.gov/light-year/en/
[on the sky]:https://apod.nasa.gov/apod/astropix.htmlap130801.html
[cataloged as]:https://apod.nasa.gov/apod/astropix.htmlap060519.html
[Colin Stanley Gum]:https://en.wikipedia.org/wiki/Colin_Gum
[Prawn]:https://en.wikipedia.org/wiki/Prawn
[Nebula]:https://en.wikipedia.org/wiki/Prawn_Nebula
[graceful color image]:https://www.instagram.com/p/Cui2J5BOftH/
[Rio Hurtado]:https://youtu.be/NKXFq0LBPgU
[Chile]:https://en.wikipedia.org/wiki/Chile
