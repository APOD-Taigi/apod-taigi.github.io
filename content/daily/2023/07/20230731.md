---
title: 火星 頂懸 ê 火衛一 Phobos
date: 2023-07-31
publishdate: 2023-07-31T11:45:00+0800
tags: [free2share, 火衛一 Phobos, 小行星, 火星快車號, 隕石坑, 解體]
hero: https://apod.nasa.gov/apod/fap/image/2307/PhobosMars_MarsExpress_960.jpg
summary: 是按怎 火衛一 Pobos 遮爾烏？Pobos 是 火星兩粒衛星之中，上大粒、上內底彼粒，嘛是太陽系內底上深色 ê 衛星。
categories: [podcast]
vocals: [阿錕]
---

{{% apod %}}

- 原始文章：[Phobos over Mars](https://apod.nasa.gov/apod/ap230731.html)
- 影像來源：[ESA](https://www.esa.int/), [DLR](https://www.dlr.de/EN/organisation-dlr/dlr/dlr-at-a-glance.html), [FU Berlin](https://www.fu-berlin.de/), [Mars Express](https://www.esa.int/Science_Exploration/Space_Science/Mars_Express); 資料處理 kah [CC BY 2.0 License](https://creativecommons.org/licenses/by/2.0/): [Andrea Luck](https://twitter.com/andrluck)
- 天頂予你 ê 禮物：[你 ê APOD 生日相片是佗一張？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NCU][NCU])

{{< podcast "clm2a1hud005801xahgzwgx4r" >}}

## [漢羅] 火星 頂懸 ê 火衛一 Phobos
是按怎 火衛一 Pobos 遮爾烏？
[Phobos][Phobos 1] 是 火星 ê 兩粒衛星內底，上大粒、上內底彼粒，嘛是 [太陽系][Solar System] 內底上深色 ê 衛星。
伊主要 ê 成份是冰 kah 烏石頭。
伊無四常 ê 軌道 kah 色彩，暗示講伊可能是去予火星掠著 ê [小行星][asteroid]。
Phobos kah [火星][Mars] 是足倚--ê。
[這張指定色彩 ê 相片][featured assigned-color picture] 是 2021 年底 [ESA][ESA] ê 機器人太空船 [火星快車號][Mars Express] 翕--ê，彼是一台踅火星 leh 行 ê 太空船。
[Phobos][Phobos 2] 是一粒 表面攏是隕石坑 kah [拋荒][barren] ê 衛星，伊 [上大个隕石坑][largest crater] 是 tī 較遠彼爿。
像這張影像來看，[Phobos][Phobos 3] 去 hŏng 認為講 伊 ê 表面可能有崁 1 公尺厚、[較鬆 ê 塗粉][loose dust]。
Phobos [leh 行 ê 軌道][orbits] kah 火星傷倚矣，tī 一寡所在，一工內 會看著伊 peh--起來 kah lŏe 兩擺，毋過 tī 其他所在就會完全 [看袂著伊][not be visible]。
[Phobos][Phobos 4] 踅 火星 ê 軌道是愈來愈細輾，閣差不多 5000 萬年，伊就會 [解體][break up]，變甲碎糊糊，落 lŏe 火星表面。

## [POJ] Hóe-chheⁿ téng-koân ê Hóe-ōe-it Phobos
Sī-án-chóaⁿ Hóe-ōe-it Pobos chiah-nī o͘?
Pobos sī Hóe-chheⁿ ê nn̄g-lia̍p ōe-chheⁿ lāi-té, siōng tōa-lia̍p, siōng lāi-té hit-lia̍p, mā-sī Thài-iông-hē lāi-té siōng chhim-sek ê ōe-chheⁿ.
I chú-iàu ê sêng-hūn sī peng kah o͘-chio̍h-thâu.
I bô sù-siông ê kúi-tō kah sek-chhái, àm-sī kóng i khó-lêng sī khì hō͘ Hóe-chheⁿ lia̍h-tio̍h ê Sió-kiâⁿ-chheⁿ.
Phobos kah Hóe-chheⁿ sī chiok óa--ê.
Chit-tiuⁿ chí-tēng sek-chhái ê siòng-phìⁿ sī 2021 nî-té ESA ê ke-khì-lâng thài-khong-chûn Hóe-chheⁿ Khoài-chhia-hō hip--ê, he sī chi̍t-tâi se̍h Hóe-chheⁿ leh kiâⁿ ê thài-khong-chûn.
Phobos sī chi̍t-lia̍p piáu-bīn lóng sī ún-se̍k-kheⁿ kah pha-hng ê ōe-chheⁿ,i siōng-tōa ê ún-se̍k-kheⁿ sī tī khah hn̄g hit-pêng.
Chhiūⁿ chit-tiuⁿ iáⁿ-siōng lâi-khòaⁿ,Phobos khì hőng jīn-ûi kóng i ê piáu-bīn khó-lêng ū khàm 1 kong-chhioh kāu,khah sang ê thô͘-hún.
Phobos leh kiâⁿ ê kúi-tō kah Hóe-chheⁿ siuⁿ óa ah, tī chi̍t-kóa só͘-chāi, chi̍t-kang lāi ē khòaⁿ-tio̍h i peh--khí-lâi kah lőe  nn̄g-pái, m̄-koh tī kî-thaⁿ só͘-chāi tō ē oân-choân khòaⁿ bē-tio̍h i.
Phobos se̍h Hóe-chheⁿ ê kúi-tō sī lú-lâi-lú sè-lìn, koh chha-put-to 5000 bān-nî, i to̍h ē kái-thé, piàn-kah chhùi-kô͘-kô͘, lak lőe  Hóe-chheⁿ piáu-bīn.

## [KIP] Hué-tshenn tíng-kuân ê Hué-uē-it Phobos
Sī-án-tsuánn Hué-uē-it Pobos tsiah-nī oo?
Pobos sī Hué-tshenn ê nn̄g-lia̍p uē-tshenn lāi-té, siōng tuā-lia̍p, siōng lāi-té hit-lia̍p, mā-sī Thài-iông-hē lāi-té siōng tshim-sik ê uē-tshenn.
I tsú-iàu ê sîng-hūn sī ping kah oo-tsio̍h-thâu.
I bô sù-siông ê kuí-tō kah sik-tshái, àm-sī kóng i khó-lîng sī khì hōo Hué-tshenn lia̍h-tio̍h ê Sió-kiânn-tshenn.
Phobos kah Hué-tshenn sī tsiok uá--ê.
Tsit-tiunn tsí-tīng sik-tshái ê siòng-phìnn sī 2021 nî-té ESA ê ke-khì-lâng thài-khong-tsûn Hué-tshenn Khuài-tshia-hō hip--ê, he sī tsi̍t-tâi se̍h Hué-tshenn leh kiânn ê thài-khong-tsûn.
Phobos sī tsi̍t-lia̍p piáu-bīn lóng sī ún-si̍k-khenn kah pha-hng ê uē-tshenn,i siōng-tuā ê ún-si̍k-khenn sī tī khah hn̄g hit-pîng.
Tshiūnn tsit-tiunn iánn-siōng lâi-khuànn,Phobos khì hőng jīn-uî kóng i ê piáu-bīn khó-lîng ū khàm 1 kong-tshioh kāu,khah sang ê thôo-hún.
Phobos leh kiânn ê kuí-tō kah Hué-tshenn siunn uá ah, tī tsi̍t-kuá sóo-tsāi, tsi̍t-kang lāi ē khuànn-tio̍h i peh--khí-lâi kah lue̋  nn̄g-pái, m̄-koh tī kî-thann sóo-tsāi tō ē uân-tsuân khuànn bē-tio̍h i.
Phobos se̍h Hué-tshenn ê kuí-tō sī lú-lâi-lú sè-lìn, koh tsha-put-to 5000 bān-nî, i to̍h ē kái-thé, piàn-kah tshuì-kôo-kôo, lak lue̋  Hué-tshenn piáu-bīn.

## [English] Phobos over Mars
Why is Phobos so dark?
[Phobos][Phobos 1], the largest and innermost of the two Martian moons, is the darkest moon in the entire [Solar System][Solar System].
Its unusual orbit and color indicate that it may be a captured [asteroid][asteroid] composed of a mixture of ice and dark rock.
The [featured assigned-color picture][featured assigned-color picture] of Phobos near the edge of [Mars][Mars] was captured in late 2021 by [ESA][ESA]'s robot spacecraft [Mars Express][Mars Express], currently orbiting Mars.
[Phobos][Phobos 2] is a heavily cratered and [barren][barren] moon, with its [largest crater][largest crater] located on the far side.
From images like this, [Phobos][Phobos 3] has been determined to be covered by perhaps a meter of [loose dust][loose dust].
Phobos [orbits][orbits] so close to Mars that from some places it would appear to rise and set twice a day, while from other places it would [not be visible][not be visible] at all.
[Phobos][Phobos 4]' orbit around Mars is continually decaying -- it will likely [break up][break up] with pieces crashing to the Martian surface in about 50 million years.

## 詞彙學習（漢羅/POJ/KIP/華語/English）
- 【火衛一 Phobos】Hóe-ūi-it Phobos/Hué-uī-it Phobos/火衛一 福波斯/Phobos
- 【小行星】sió-kiâⁿ-chheⁿ/sió-kiânn-tshenn/小行星/asteroid
- 【火星快車號】Hóe-chheⁿ Khoài-chhia-hō/Hué-tshenn Khuài-tshia-hō/火星快車號/Mars Express
- 【隕石坑】ún-se̍k-kheⁿ/ún-si̍k-khenn/隕石坑/crater
- 【解體】kái-thé/kái-thé/解體/break up

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Phobos 1]:https://solarsystem.nasa.gov/moons/mars-moons/phobos/in-depth/
[Solar System]:https://solarsystem.nasa.gov/planets/overview/
[asteroid]:https://solarsystem.nasa.gov/asteroids-comets-and-meteors/asteroids/overview/
[featured assigned-color picture]:https://www.flickr.com/photos/192271236@N03/53063793187/in/pool-apods/
[Mars]:https://solarsystem.nasa.gov/planets/mars/overview/
[ESA]:https://www.esa.int
[Mars Express]:https://www.esa.int/Science_Exploration/Space_Science/Mars_Express
[Phobos 2]:https://apod.nasa.gov/apod/ap080414.html
[barren]:https://apod.nasa.gov/apod/ap031109.html
[largest crater]:https://apod.nasa.gov/apod/ap230708.html
[Phobos 3]:https://apod.nasa.gov/apod/ap061203.html
[loose dust]:https://apod.nasa.gov/apod/ap980914.html
[orbits]:http://www.youtube.com/watch?v=7rxqZcO-0uI
[not be visible]:https://img.jagranjosh.com/images/2023/June/2062023/find-the-cat-in-leaves.jpg
[Phobos 4]:https://en.wikipedia.org/wiki/Phobos_(moon)
[break up]:https://ui.adsabs.harvard.edu/abs/2008AGUFM.P51C1423H/abstract
