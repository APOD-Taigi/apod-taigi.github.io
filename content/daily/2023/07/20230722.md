---
title: 阿波羅 11 號：Armstrong ê 月球自翕
date: 2023-07-22
publishdate: 2023-07-22T11:45:00+0800
tags: [free2share, 自翕, 阿波羅 11 號, 遮日枋, 球形變形, 視角, 獵鷹號登陸器, 停車跤, Artemis 2 號任務]
hero: https://apod.nasa.gov/apod/image/2307/AldrinVisorCrop_Apollo11_1080.jpg
summary: 這張 tī 月球翕 ê 自翕相片，是經過數位轉換了後 ê 結果，是 Neil Armstrong 咧翕 Buzz Aldrin 徛 tī 月球頂懸。
---

{{% apod %}}

- 原始文章：[Apollo 11: Armstrong's Lunar Selfie](https://apod.nasa.gov/apod/ap230722.html)
- 影像來源：[NASA](https://www.nasa.gov), [Apollo 11](https://www.nasa.gov/mission_pages/apollo/missions/apollo11.html), [Neil Armstrong](https://www.nasa.gov/centers/glenn/about/bios/neilabio.html); 資料處理：[Michael Ranger](https://www.facebook.com/michael.ranger.12532)
- 台文翻譯：[An-Li Tsai][An-Li Tsai] ([NCU][NCU])

## [漢羅] 阿波羅 11 號：Armstrong ê 月球自翕
這張是 [Neil Armstrong][Neil Armstrong] 咧 [翕 Buzz Aldrin][A photograph of Buzz Aldrin] 徛 tī 月球頂懸 ê 相片。
經過數位轉換了後，就變做 tī 月球 ê 自翕相片矣。
相片是 tī 1969 年 7 月 阿波羅 11 號 登陸月球 ê 時陣翕--ê。
[Armstrong ê 原始相片][Armstrong's original photograph] 毋但有紀錄著這个咱 [無熟似 ê][unfamiliar world] [拋荒、壯麗][magnificent desolation] ê 世界，嘛有紀錄著 tī Aldrin ê 弧形 遮日枋 頂懸反射伊家己 ê 影像。
Tī [拍開 ê 影像][unwrapped image] 內底，ùi Aldrin 太空帽仔 反射 ê [球形變形][spherical distortion] 影像，是 顛倒反--ê。
這張轉換過 ê 視角，就是 [Aldrin 看著 ê][from Aldrin's perspective] Armstrong 本人。
因為 Armstrong 當初時翕了這張相片，今仔日這張影像才有法度 [代表一張 54 年老][represents a fifty-four year] ê 月球自翕相片。
Tī 原始相片內底，出現 tī Aldrin 遮日枋頂懸 ê 反射影像，是 tī 倒爿。
足光 毋過變形 ê [地球，就 出現 tī 月球表面有 Armstrong 影像 ê 天頂][Earth hangs in the lunar sky]，就是正爿頂懸彼粒。
用紙箔包牢 ê [獵鷹號登陸器][Eagle lander] ê 停車跤，kah Aldrin 搝甲長長長 ê 烏影，tī 月球表面是翕甲足清楚--ê。
等到 2024 年，[NASA ê Artemis 2 號][NASA's Artemis II] 任務會閣 kā 人類送轉去月球。

## [POJ] A-pho-lô 11 hō: Armstrong ê Goe̍h-kiû chū-hip
Chit-tiuⁿ sī Neil Armstrong leh hip Buzz Aldrin khiā tī Goe̍h-kiû téng-koân ê siòng-phìⁿ.
Keng-kòe sò͘-ūi choán-ōaⁿ liáu-āu, tō piàn-chò tī Goe̍h-kiû ê chū-hip siòng-phìⁿ--ah.
Siòng-phìⁿ sī tī 1969 nî 7 goe̍h A-pho-lô 11 hō teng-lio̍k Goe̍h-kiû ê sî-chūn hip--ê.
Armstrong ê goân-sú siòng-phìⁿ m̄-nā ū kì-lio̍k tio̍h chit-ê lán bô se̍k-sāi ê pha-hng, chòng-lē ê sè-kài, mā ū kì-lio̍k tio̍h tī Aldrin ê hô͘-hêng jia-ji̍t-pang téng-koân hoán-siā i ka-kī ê iáⁿ-siōng.
Tī phah-khui ê iáⁿ-siōng lāi-té, ùi Aldrin thài-khong bō-á hoán-siā ê kiû-hêng piàn-hêng iáⁿ-siōng, sī tian-tò-péng--ê.
Chit-tiuⁿ choán-ōaⁿ kòe ê sī-kak, to̍h sī Aldrin khòaⁿ--tio̍h ê Armstrong pún-lâng.
In-ūi Armstrong tong-chhe-sî hip-liáu chit-tiuⁿ siòng-phìⁿ, kin-á-ji̍t chit-tiuⁿ iáⁿ-siōng chiah ū-hoat-tō͘ tāi-piáu chi̍t-tiuⁿ 54 nî-lāu ê Goe̍h-kiû chū-hip siòng-phìⁿ.
Tī goân-sú siòng-phìⁿ lāi-té, chhut-hiān tī Aldrin jia-ji̍t-pang téng-koân ê hoán-siā iáⁿ-siōng, sī tī tò-pêng.
Chiok kng m̄-koh piàn-hêng ê Tē-kiû, to̍h chhut-hiān tī Goe̍h-kiû piáu-bīn ū Armstrong iáⁿ-siōng ê thiⁿ-téng, to̍h tī chiàⁿ-pêng téng-koân hit-lia̍p.
Iōng chóa-po̍h pau-tiâu ê La̍h-eng-hō teng-lio̍k-khì ê thêng-chhia-kha, kah Aldrin giú kah tn̂g-tn̂g-tn̂g ê o͘-iáⁿ, tī Goe̍h-kiû piáu-bīn sī hip kah chok chheng-chhó--ê.
Tán-kàu 2024 nî, NASA ê Artemis 2 hō jīm-bū ē koh kā jîn-lūi sàng tńg-khì Goe̍h-kiû.

## [KIP] A-pho-lô 11 hō: Armstrong ê Gue̍h-kiû tsū-hip
Tsit-tiunn sī Neil Armstrong leh hip Buzz Aldrin khiā tī Gue̍h-kiû tíng-kuân ê siòng-phìnn.
King-kuè sòo-uī tsuán-uānn liáu-āu, tō piàn-tsò tī Gue̍h-kiû ê tsū-hip siòng-phìnn--ah.
Siòng-phìnn sī tī 1969 nî 7 gue̍h A-pho-lô 11 hō ting-lio̍k Gue̍h-kiû ê sî-tsūn hip--ê.
Armstrong ê guân-sú siòng-phìnn m̄-nā ū kì-lio̍k tio̍h tsit-ê lán bô si̍k-sāi ê pha-hng, tsòng-lē ê sè-kài, mā ū kì-lio̍k tio̍h tī Aldrin ê hôo-hîng jia-ji̍t-pang tíng-kuân huán-siā i ka-kī ê iánn-siōng.
Tī phah-khui ê iáⁿ-siōng lāi-té, uì Aldrin thài-khong bō-á huán-siā ê kiû-hîng piàn-hîng iánn-siōng, sī tian-tò-píng--ê.
Tsit-tiunn tsuán-uānn kuè ê sī-kak, to̍h sī Aldrin khuànn--tio̍h ê Armstrong pún-lâng.
In-uī Armstrong tong-tshe-sî hip-liáu tsit-tiunn siòng-phìnn, kin-á-ji̍t tsit-tiunn iánn-siōng tsiah ū-huat-tōo tāi-piáu tsi̍t-tiunn 54 nî-lāu ê Gue̍h-kiû tsū-hip siòng-phìnn.
Tī guân-sú siòng-phìnn lāi-té, tshut-hiān tī Aldrin jia-ji̍t-pang tíng-kuân ê huán-siā iánn-siōng, sī tī tò-pîng.
Tsiok kng m̄-koh piàn-hîng ê Tē-kiû, to̍h tshut-hiān tī Gue̍h-kiû piáu-bīn ū Armstrong iánn-siōng ê thinn-tíng, to̍h tī tsiànn-pîng tíng-kuân hit-lia̍p.
Iōng tsuá-po̍h pau-tiâu ê La̍h-ing-hō ting-lio̍k-khì ê thîng-tshia-kha, kah Aldrin giú kah tn̂g-tn̂g-tn̂g ê oo-iánn, tī Gue̍h-kiû piáu-bīn sī hip kah tsok tshing-tshó--ê.
Tán-kàu 2024 nî, NASA ê Artemis 2 hō jīm-bū ē koh kā jîn-luī sàng tńg-khì Gue̍h-kiû.


## [English] Apollo 11: Armstrong's Lunar Selfie
[A photograph of Buzz Aldrin][A photograph of Buzz Aldrin] standing on the Moon taken by [Neil Armstrong][Neil Armstrong], was digitally reversed to create this lunar selfie.
Captured in July 1969 following the Apollo 11 moon landing, [Armstrong's original photograph][Armstrong's original photograph] recorded not only the [magnificent desolation][magnificent desolation] of an [unfamiliar world][unfamiliar world], but Armstrong himself reflected in Aldrin's curved visor.
In the [unwrapped image][unwrapped image], the [spherical distortion][spherical distortion] of the reflection in Aldrin's helmet has been reversed.
The transformed view features Armstrong himself [from Aldrin's perspective][from Aldrin's perspective].
Since Armstrong took the original picture, today the image [represents a fifty-four year][represents a fifty-four year] old lunar selfie.
Aldrin's visor reflection in the original image appears here on the left.
Bright (but distorted) planet [Earth hangs in the lunar sky][Earth hangs in the lunar sky] above Armstrong's figure, toward the upper right.
A foil-wrapped leg of the [Eagle lander][Eagle lander] and Aldrin's long shadow stretching across the lunar surface are prominently visible.
In 2024 [NASA's Artemis II][NASA's Artemis II] mission will return humans to the Moon.

## 詞彙學習（漢羅/POJ/KIP/華語/English）
- 【自翕】chū-hip/tsū-hip/自拍/selfie
- 【阿波羅 11 號】A-pho-lô 11 hō/A-pho-lô 11 hō/阿波羅 11 號/Apollo 11
- 【遮日枋】jia-ji̍t-pang/jia-ji̍t-pang/遮陽板/visor
- 【球形變形】kiû-hêng piàn-hêng/kiû-hîng piàn-hîng/球形變形/spherical distortion
- 【視角】sī-kak/sī-kak/視角/perspective
- 【獵鷹號登陸器】La̍h-eng-hō teng-lio̍k-khì/La̍h-ing-hō ting-lio̍k-khì/獵鷹號登陸器/Eagle lander
- 【停車跤】thêng-chhia-kha/thîng-tshia-kha/支架/leg
- 【Artemis 2 號任務】Artemis 2 hō jīm-bū/Artemis 2 hō jīm-bū/阿提米絲 2 號任務/Artemis II mission

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[A photograph of Buzz Aldrin]:https://www.nasa.gov/mission_pages/apollo/40th/images/apollo_image_12.html
[Neil Armstrong]:https://www.nasa.gov/centers/armstrong/about/biographies/pilots/neil-armstrong.html
[Armstrong's original photograph]:https://history.nasa.gov/alsj/a11/a11-5903history.html
[magnificent desolation]:https://en.wikipedia.org/wiki/Magnificent_Desolation
[unfamiliar world]:https://apod.nasa.gov/apod/ap070720.html
[unwrapped image]:https://petapixel.com/2021/07/26/unwrapping-buzz-aldrins-visor-in-moon-photo-reveals-what-he-saw/
[spherical distortion]:https://www.reddit.com/r/space/comments/ooexmd/i_unwrapped_buzz_aldrins_visor_to_a_360_sphere_to/
[from Aldrin's perspective]:https://youtu.be/TcjFRIWo0qw
[represents a fifty-four year]:https://www.nasa.gov/centers/johnson/about/history/jsc50/as11-40-5875.html
[Earth hangs in the lunar sky]:https://apod.nasa.gov/apod/ap181224.html
[Eagle lander]:https://nssdc.gsfc.nasa.gov/nmc/spacecraft/display.action?id=1969-059C
[NASA's Artemis II]:https://www.nasa.gov/artemis-ii
