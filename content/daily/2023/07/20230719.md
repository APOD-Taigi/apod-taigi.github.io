---
title: 月船三號發射，欲去月球
date: 2023-07-19
publishdate: 2023-07-19T11:45:00+0800
tags: [月船三號, 飛龍機, 自由女神, 探測車, 南極, 火箭]
hero: https://apod.nasa.gov/apod/fap/image/2307/Chandrayaan3_Suresh_960.jpg
summary: 鳥仔袂飛遮爾懸。飛龍機嘛袂飛遮爾緊。自由女神 ê 雕像無遐爾重。
categories: [podcast]
vocals: [阿綠]
---

{{% apod %}}

- 原始文章：[Chandrayaan-3 Launches to the Moon](https://apod.nasa.gov/apod/ap230719.html)
- 影像來源 kah 版權：[Sruthi Suresh](https://www.linkedin.com/in/sruthi-suresh-603593221/) ([Space Group](https://linktr.ee/Space.Group))
- 台文翻譯：[An-Li Tsai][An-Li Tsai] ([NCU][NCU])

{{< podcast "clmxgx7z004ek01w4etz512e3" >}}

## [漢羅] 月船三號發射，欲去月球
[鳥仔][Birds] 袂飛遮爾懸。
[飛龍機][Airplanes] 嘛袂飛遮爾緊。
[自由女神][Statue of Liberty] ê 雕像無遐爾重。
除了 [人類][human 1] 以外，無任何 [物種][species] 會當了解這馬是 [發生啥物代誌][what is going on]，連 [1000 年前][millennium ago] ê [人類][human 2] 嘛無法度。
發射欲去太空 ê [火箭][rocket]，是一件大代誌，會 [引起人類 tùi 宇宙 ê 尊敬][inspires awe]、挑戰人類描述這件代誌 ê 能力。
這張相片是頂禮拜翕--ê。
是印度太空研究組織 ê [LVM3][LVM3] 火箭 ùi [印度][India] [Sriharikota][Sriharikota] 島 ê Satish Dhawan 太空中心 [發射][blasted off] ê 情形。
Ùi 停咧 開始，這台 60 萬公斤重 ê [火箭][rocket ship]，kā 仝款嘛足重 ê [月船三號][Chandrayaan-3] 捒出地球。
[月船三號 ê 任務][Chandrayaan-3 mission]  按算欲 tī 8 月底到月球，而且會留一台 [機器人探測車][robotic rover] tī [月球南極][lunar South Pole] 遐。
欲去太空 ê 火箭，這馬 [幾若工][every few days] 就 ùi 地球某一个所在 [發射][launched]。

## [POJ] Goe̍h-chûn-saⁿ-hō hoat-siā, beh khì Goe̍h-kiû
Chiáu-á bē poe chiah-nī koân.
Poe-lêng-ki mā bē poe chiah-nī kín.
Chū-iû-lú-sîn ê tiau-siōng bô hiah-nī tāng.
Tû-liáu jîn-lūi í-gōa, bô jīm-hô bu̍t-chióng ē-tàng liáu-kái chit-má sī hoat-seng siáⁿ-mih tāi-chì, liân 1000 nî-chêng ê jîn-lūi mā bô-hoat-tō͘.
Hoat-siā beh khì thài-khong ê hóe-chìⁿ, sī chi̍t-kiāⁿ tōa-tāi-chì, ē ín-khí jîn-lūi tùi ú-tiū ê chun-kèng, thiau-chiàn jîn-lūi biâu-su̍t chit-kiāⁿ tāi-chì ê lêng-le̍k.
Chit-tiuⁿ siòng-phìⁿ sī téng-lé-pài hip--ê.
Sī Ìn-tō͘ Thài-khong gián-kiù cho͘-chit ê LVM3 hóe-chìⁿ ùi Ìn-tō͘ Sriharikota tó ê Satish Dhawan Thài-khong tiong-sim hoat-siā ê chêng-hêng.
Ùi thêng-leh khai-sí, chit-tâi 60 bān kong-kin tāng ê hóe-chìⁿ, kā kāng-khoán mā chiok tāng ê Goe̍h-chûn-saⁿ-hō sak-chhut Tē-kiû.
Goe̍h-chûn-saⁿ-hō ê jīm-bū àn-sǹg beh tī 8 goe̍h-té kàu goe̍h-kiû, jî-chhiáⁿ ē lâu chi̍t-tâi ke-khì-lâng thàm-chhek-chhia tī goe̍h-kiû lâm-ke̍k hiah.
Beh khì thài-khong ê hóe-chìⁿ, chit-má kúi-nā kang tō ùi Tē-kiû bó͘ chi̍t-ê só͘-chāi hoat-siā.

## [KIP] Gue̍h-tsûn-sann-hō huat-siā, beh khì Gue̍h-kiû
Tsiáu-á bē pue tsiah-nī kuân.
Pue-lîng-ki mā bē pue tsiah-nī kín.
Tsū-iû-lú-sîn ê tiau-siōng bô hiah-nī tāng.
Tû-liáu jîn-luī í-guā, bô jīm-hô bu̍t-tsióng ē-tàng liáu-kái tsit-má sī huat-sing siánn-mih tāi-tsì, liân 1000 nî-tsîng ê jîn-luī mā bô-huat-tōo.
Huat-siā beh khì thài-khong ê hué-tsìnn, sī tsi̍t-kiānn tuā-tāi-tsì, ē ín-khí jîn-luī tuì ú-tiū ê tsun-kìng, thiau-tsiàn jîn-luī biâu-su̍t tsit-kiānn tāi-tsì ê lîng-li̍k.
Tsit-tiunn siòng-phìnn sī tíng-lé-pài hip--ê.
Sī Ìn-tōo Thài-khong gián-kiù tsoo-tsit ê LVM3 hué-tsìnn uì Ìn-tōo Sriharikota tó ê Satish Dhawan Thài-khong tiong-sim huat-siā ê tsîng-hîng.
Uì thîng-leh khai-sí, tsit-tâi 60 bān kong-kin tāng ê hué-tsìnn, kā kāng-khuán mā tsiok tāng ê Gue̍h-tsûn-sann-hō sak-tshut Tē-kiû.
Gue̍h-tsûn-sann-hō ê jīm-bū àn-sǹg beh tī 8 gue̍h-té kàu gue̍h-kiû, jî-tshiánn ē lâu tsi̍t-tâi ke-khì-lâng thàm-tshik-tshia tī gue̍h-kiû lâm-ki̍k hiah.
Beh khì thài-khong ê hué-tsìnn, tsit-má kuí-nā kang tō uì Tē-kiû bóo tsi̍t-ê sóo-tsāi huat-siā.

## [English] Chandrayaan-3 Launches to the Moon
[Birds][Birds] don't fly this high.
[Airplanes][Airplanes] don't go this fast.
The [Statue of Liberty][Statue of Liberty] weighs less.
No [species][species] other than [human][human 1] can even comprehend [what is going on][what is going on], nor could any [human][human 2] just a [millennium ago][millennium ago].
The launch of a [rocket][rocket] bound for space is an event that [inspires awe][inspires awe] and challenges description.
Pictured here last week, the [Indian Space Research Organization][Indian Space Research Organization]'s [LVM3][LVM3] rocket [blasted off][blasted off] from the Satish Dhawan Space Centre on [Sriharikota][Sriharikota] Island, [India][India].
From a standing start, the 600,000+ kilogram [rocket ship][rocket ship] lifted the massive [Chandrayaan-3][Chandrayaan-3] off the Earth.
The [Chandrayaan-3 mission][Chandrayaan-3 mission] is scheduled to reach the Moon in late August and land a [robotic rover][robotic rover] near the [lunar South Pole][lunar South Pole].
[Rockets][Rockets] bound for space are now [launched][launched] from somewhere on Earth [every few days][every few days].

## 詞彙學習

|漢羅|POJ|KIP|華語|English|
|-|-|-|-|-|
|月船三號|Goe̍h-chûn-saⁿ-hō|Gue̍h-tsûn-sann-hō|月船三號|Chandrayaan-3|
|飛龍機|poe-lêng-ki|pue-lîng-ki|飛機|Airplanes|
|自由女神|Chū-iû-lú-sîn|Tsū-iû-lú-sîn|自由女神|Statue of Liberty|
|探測車|thàm-chhek-chhia|thàm-tshik-tshia|探測車|rover|
|南極|lâm-ke̍k|lâm-ki̍k|南極|South Pole|
|火箭|hóe-chìⁿ|hué-tsìnn|火箭|rocket|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Birds]:https://www.nationalgeographic.com/animals/birds
[Airplanes]:https://www.grc.nasa.gov/www/k-12/UEET/StudentSite/airplanes.html
[Statue of Liberty]:https://www.nps.gov/stli/
[species]:https://en.wikipedia.org/wiki/Species
[human 1]:https://apod.nasa.gov/apod/ap190818.html
[what is going on]:https://www.boredpanda.com/blog/wp-content/uploads/2015/05/gary-confused-kitten-eyebrows-andy-caroline-entwistle-manchester-7.jpg
[human 2]:https://www.nlm.nih.gov/research/visible/photos.html
[millennium ago]:https://apod.nasa.gov/apod/ap010101.html
[rocket]: https://www.grc.nasa.gov/WWW/K-12/TRC/Rockets/history_of_rockets.html
[inspires awe]:https://apod.nasa.gov/apod/ap161017.html
[Indian Space Research Organization]:https://www.isro.gov.in/
[LVM3]:https://en.wikipedia.org/wiki/LVM3
[blasted off]:https://youtu.be/q2ueCg9bvvQ?t=2104
[Sriharikota]:https://en.wikipedia.org/wiki/Sriharikota
[India]:https://en.wikipedia.org/wiki/India
[rocket ship]:https://apod.nasa.gov/apod/ap180624.html
[Chandrayaan-3]:https://www.isro.gov.in/Chandrayaan3_New.html
[Chandrayaan-3 mission]:https://en.wikipedia.org/wiki/Chandrayaan-3
[robotic rover]:https://en.wikipedia.org/wiki/Chandrayaan-3#/media/File:Chandrayaan-3_Rover.webp
[lunar South Pole]:https://apod.nasa.gov/apod/ap220410.html
[Rockets]:https://spaceplace.nasa.gov/launching-into-space/
[launched]:https://apod.nasa.gov/apod/ap210401.html
[every few days]:https://en.wikipedia.org/wiki/2023_in_spaceflight
