---
title: Antikythera 機械
date: 2023-07-23
publishdate: 2023-07-23T11:45:00+0800
tags: [free2share, 太陽系儀, 月食, 日食, 天體儀, Antikythera, 狗齒仔]
hero: https://apod.nasa.gov/apod/image/2307/antikythera_wikipedia_960.jpg
summary: 無人知影 tī 2000 年前，咱敢有技術會當製造這款機械？相片內底 ê Antikythera 機械，這馬予人認為是人類史上第一台電腦。伊 tī 海底一隻 àu--khi ê 希臘船頂揣著。
categories: [podcast]
vocals: [阿錕]
---

{{% apod %}}

- 原始文章：[The Antikythera Mechanism](https://apod.nasa.gov/apod/ap230723.html)
- 影像來源 kah [許可][License]：[Marsyas](https://commons.wikimedia.org/wiki/User:Marsyas), [Wikipedia](https://commons.wikimedia.org/wiki/File:NAMA_Machine_d%27Anticyth%C3%A8re_1.jpg)
- 台文翻譯：[An-Li Tsai][An-Li Tsai] ([NCU][NCU])

{{< podcast "cllpft03o00hm01vpaaue5h1f" >}}

## [漢羅] Antikythera 機械
彼是啥？無人知影 tī 2000 年前，咱敢有技術會當製造這款機械？
相片內底 ê [Antikythera 機械][Antikythera mechanism 1]，這馬予人認為是人類史上 [頭一台][first] [電腦][computer]。
伊是 tī 海底一隻 àu--khì ê [希臘][Greek] 船頂予人揣著 ê。
因為伊足複雜 ê，煞予人 kā 伊研究幾若十冬。
到今，這台猶有幾若个部份，[無人知影][remain unknown] 伊 ê 功能是啥物。
毋閣，ùi 這台機械 ê [X-光][X-ray] 影像來 kā 看，伊內底有足濟 kah 時鐘相-siâng ê [狗齒仔][wheels and gears]。
這上主要 ê 作用是欲製造一个好紮 ê、手發動 ê、以地球為中心 ê 太陽系儀。
這台會當提來預測恆星 kah 行星紲落來欲行去佗位，嘛會當預測 [月食][lunar] kah [日食][solar eclipse] 當時會發生。
是講，咱看會著 [Antikythera 機械][Antikythera mechanism 2] 上大 ê 狗齒仔芯已經漚去矣！
這粒芯有 13 公分闊。
毋閣這 [規台機械][entire mechanism] 有 33 公分懸，kah 一本冊欲平大。
最近，[現代 ê 電腦模擬][modern computer modeling] 這台面頂欠缺 ê 零件。
予咱會當 ùi 這台古早時代 [遮爾厲害 ê 機械][surprising ancient machine]，做一台閣較完整 ê 複製品。

## [POJ] Antikythera ki-hâi
He sī siannh?
Bô-lâng chai-iáⁿ tī 2000 nî-chêng, lán kám-ū ki-su̍t ē-tàng chè-chō chit-khoán ki-hâi?
Siòng-phìⁿ lāi-té ê Antikythera ki-hâi, chit-má hō͘ lâng jīn-ûi sī jîn-lūi-sù-siông thâu-chi̍t-tâi tiān-náu.
I sī tī hái-té chi̍t-chiah àu--khì ê Hi-la̍h chûn-téng hō͘ lâng chhōe-tio̍h--ê.
In-ūi i chiok ho̍k-cha̍p--ê, soah hō͘ lâng kā i gián-kiù kúi-ā-tang.
Kàu-taⁿ, chit-tâi iáu-ū kúi-ā-ê pō͘-hūn, bô-lâng chai-iáⁿ i ê kong-lêng sī siáⁿ-mih.
M̄-koh, ùi chit-tâi ki-hâi ê X-kng iáⁿ-siōng lâi kā khòaⁿ, i lāi-té ū chiok-chōe kah sî-cheng sio-siâng ê káu-khí-á.
Che siōng chú-iàu ê chok-iōng sī beh chè-chō chi̍t-ê hó-chah--ê, chhiut hoat-tōng--ê, í Tē-kiû ûi tiong-sim ê Thài-iông-hē-gî.
Chit-tâi ē-tàng the̍h-lâi ī-chhek hêng-chhiⁿ kah kiâⁿ-chhiⁿ sòa-lo̍h-lâi beh kiâⁿ--khì tó-ūi, mā ē-tàng ī-chhek goe̍h-si̍t kah ji̍t-sit tang-sî ê hoat-seng.
Sī-kóng, lán khòaⁿ-ē-tio̍h Antikythera ki-hâi siōng-tōa--ê káu-khí-á-sim í-keng àu--khì ah!
Chi̍t-lia̍p sim ū 13 kong-hun khoah.
M̄-koh che kui-tâi ki-hâi ū 33 kong-hun koân, kah chit-pún chheh beh pêⁿ-tōa.
chòe-kīn, hiān-tāi ê tiān-náu bô͘-gí chi̍t-tâi bīn-téng khiàm-khoeh ê lêng-kiāⁿ.
Hō͘ lán ē-tàng ùi chit-tâi kó͘-chá-sî-tāi chiah-nī-lī-hāi ê ki-hâi, chò chit-tâi koh-khah oân-chéng ê ho̍k-chè-phín.

## [KIP] Antikythera ki-hâi
He sī siannh?
Bô-lâng tsai-iánn tī 2000 nî-tsîng, lán kám-ū ki-su̍t ē-tàng tsè-tsō tsit-khuán ki-hâi?
Siòng-phìnn lāi-té ê Antikythera ki-hâi, tsit-má hōo lâng jīn-uî sī jîn-luī-sù-siông thâu-tsi̍t-tâi tiān-náu.
I sī tī hái-té tsi̍t-tsiah àu--khì ê Hi-la̍h tsûn-tíng hōo lâng tshuē-tio̍h--ê.
In-uī i tsiok ho̍k-tsa̍p--ê, suah hōo lâng kā i gián-kiù kuí-ā-tang.
Kàu-tann, tsit-tâi iáu-ū kúi-ā-ê pōo-hūn, bô-lâng tsai-iánn i ê kong-lîng sī siánn-mih.
M̄-koh, uì tsit-tâi ki-hâi ê X-kng iánn-siōng lâi kā khuànn, i lāi-té ū tsiok-tsuē kah sî-tsing sio-siâng ê káu-khí-á.
Tse siōng tsú-iàu ê tsok-iōng sī beh tsè-tsō tsi̍t-ê hó-tsah--ê, tshiut huat-tōng--ê, í Tē-kiû uî tiong-sim ê Thài-iông-hē-gî.
Tsit-tâi ē-tàng the̍h-lâi ī-tshik hîng-tshinn kah kiânn-tshinn suà-lo̍h-lâi beh kiânn--khì tó-uī, mā ē-tàng ī-tshik gue̍h-si̍t kah ji̍t-sit tang-sî ê huat-sing.
Sī-kóng, lán khuànn-ē-tio̍h Antikythera ki-hâi siōng-tuā--ê káu-khí-á-sim í-king àu--khì ah!
Tsi̍t-lia̍p sim ū 13 kong-hun khuah.
M̄-koh tse kui-tâi ki-hâi ū 33 kong-hun kuân, kah tsit-pún tsheh beh pênn-tuā.
tsuè-kīn, hiān-tāi ê tiān-náu bôo-gí tsi̍t-tâi bīn-tíng khiàm-khueh ê lîng-kiānn.
Hōo lán ē-tàng uì tsit-tâi kóo-tsá-sî-tāi tsiah-nī-lī-hāi ê ki-hâi, tsò tsit-tâi koh-khah uân-tsíng ê ho̍k-tsè-phín.


## [English] The Antikythera Mechanism
It does what? No one knew that 2,000 years ago, the technology existed to build such a device. The [Antikythera mechanism][Antikythera mechanism 1], pictured, is now widely regarded as the [first][first] [computer][computer]. Found at the bottom of the sea aboard a decaying [Greek][Greek] ship, its complexity prompted decades of study, and even today some of its functions likely [remain unknown][remain unknown]. [X-ray][X-ray] images of the device, however, have confirmed that a main function of its numerous clock-like [wheels and gears][wheels and gears] is to create a portable, hand-cranked, Earth-centered, [orrery of the sky][orrery of the sky], predicting future star and planet locations as well as [lunar][lunar] and [solar eclipse][solar eclipse]s. The corroded core of the [Antikythera mechanism][Antikythera mechanism 2]'s largest gear is featured, spanning about 13 centimeters, while the [entire mechanism][entire mechanism] was 33 centimeters high, making it similar in size to a large book. Recently, [modern computer modeling][modern computer modeling] of missing components is allowing for the creation of a more complete replica of this [surprising ancient machine][surprising ancient machine].

## 詞彙學習

|漢羅|POJ|KIP|華語|English|
|-|-|-|-|-|
|太陽系儀|Thài-iông-hē-gî|Thài-iông-hē-gî|太陽系儀|Orrey|
|月食|goe̍h-si̍t|gue̍h-si̍t|月食|lunar eclipse|
|日食|ji̍t-si̍t|ji̍t-si̍t|日食|solar eclipse|
|狗齒仔|káu-khí-á|káu-khí-á|齒輪|gear|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Marsyas]: https://commons.wikimedia.org/wiki/User:Marsyas
[Wikipedia]: https://commons.wikimedia.org/wiki/File:NAMA_Machine_d%27Anticyth%C3%A8re_1.jpg
[Antikythera mechanism 1]: https://en.wikipedia.org/wiki/Antikythera_mechanism
[first]: https://en.wikipedia.org/wiki/Computer#Pre-20th_century
[computer]: https://www.smithsonianmag.com/history/decoding-antikythera-mechanism-first-computer-180953979/
[Greek]: https://en.wikipedia.org/wiki/Greece
[remain unknown]: http://img.gawkerassets.com/img/183lbg3rnl5w2jpg/original.jpg
[X-ray]: https://science.nasa.gov/ems/11_xrays
[wheels and gears]: https://youtu.be/RLPVCJjTNgk
[orrery of the sky]: https://youtu.be/tmNuG15cqNw?t=410
[lunar]: https://apod.nasa.gov/apod/ap190120.html
[solar eclipse]: https://apod.nasa.gov/apod/ap170912.html
[Antikythera mechanism 2]: http://www.antikythera-mechanism.gr/
[entire mechanism]: https://youtu.be/UpLcnAIpVRA
[modern computer modeling]: https://www.nature.com/articles/s41598-021-84310-w
[surprising ancient machine]: https://www.bbc.com/news/science-environment-56377567
