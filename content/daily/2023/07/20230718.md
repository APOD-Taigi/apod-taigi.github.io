---
title: La Palma 天文台 天頂 ê 銀河
date: 2023-07-18
publishdate: 2023-07-18T11:45:00+0800
tags: [小行星, 外星性命, 系外行星, 銀河系, 中央帶, 人馬座, 蛇夫座, 天蝎座, 鴟鴞星雲, 內海仔星雲, 天淵三, 心宿二]
hero: https://apod.nasa.gov/apod/image/2307/MwLaPalma_Rosadzinski_960_annotated.jpg
summary: 夜空是發生啥物代誌？為著欲揣出這个答案，全球 ê 天文望遠鏡攏看 tùi 深空去。
---

{{% apod %}}

- 原始文章：[Milky Way above La Palma Observatory](https://apod.nasa.gov/apod/ap230718.html)
- 影像來源 kah 版權：[Marcin Rosadziński](https://www.instagram.com/krakow_astrophotography/)
- 台文翻譯：[An-Li Tsai][An-Li Tsai] ([NCU][NCU])

## [漢羅] La Palma 天文台 天頂 ê 銀河
夜空是發生啥物代誌？
為著欲 [揣出][Investigations] 這个答案，全球 ê 天文望遠鏡攏 [看 tùi][pointing] 深空去。
探索 ê 目標包括欲了解 [早期宇宙][early universe]，[搜揣追蹤會威脅地球 ê 小行星][Earth-menacing asteroids]、揣 [有外星性命 ê 系外行星][planets that might contain extra-terrestrial life]、kah [監看恆星][monitoring stars] 來幫贊咱閣較了解咱 ê 太陽。
[這張組合影像][featured composite] ê 前景 kah 背景是 4 月 ê 時陣 tī [西班牙][Spain] [Canary 群島][Canary Islands] ê [La Palma 島][La Palma] 翕--ê。
相片內底有幾若个 [Roque de los Muchachos 天文台][Roque de los Muchachos Observatory] ê 天文望遠鏡，背景是烏暗 ê 夜空。 
前景 ê 望遠鏡，ùi 倒爿到正爿是 [Magic][Magic 1] 1, [Galileo][Galileo], [Magic][Magic 2] 2, [Gran Canarian][Gran Canarian], kah [LST][LST]。
背景 ê 天色 較 hŏng 注意--ê，是 [銀河系][Milky Way Galaxy] ê [中央帶][central band]、[人馬座][Sagittarius]、[蛇夫座][Ophiuchus] kah [天蝎座][Scorpius]、發紅光 ê [鴟鴞星雲][Eagle] kah [內海仔星雲][Lagoon Nebulas]、閣有 [天淵三][Alrami] kah [心宿二][Antares]。
因為有 [這寡天文台][observatories]，[人類][humanity] 才有法度 tī 過去 100 冬內，tùi 咱 [夜空][night sky] ê 了解，比 [人類過去][human history] tùi 宇宙 ê 了解閣較濟。

## [POJ] La Palma Thian-bûn-tâi thiⁿ-téng ê Gîn-hô
Iā-khong sī hoat-seng siáⁿ-mih tāi-chì?
Ūi-tio̍h beh chhōe-chhut chit-ê tap-àn, choân-kiû ê thian-bûn bōng-oán-kiàⁿ lóng khòaⁿ tùi chhim-khong khì.
Thàm-soh ê bo̍k-piau pau-koat beh liáu-kái chá-kî ú-tiū, chhiau-chhōe tui-chong ē ui-hia̍p Tē-kiû ê sió-kiâⁿ-chhiⁿ, chhōe ū gōa-chhiⁿ-sìⁿ-miā ê hē-gōa kiâⁿ-chhiⁿ, kah kàm-khòaⁿ hêng-chhiⁿ lâi pang-chān lán koh-khah liáu-kái lán ê Thài-iông.
Chit-tiuⁿ cho͘-ha̍p iáⁿ-siōng ê chiân-kéng kah pōe-kéng sī 4 goe̍h ê sî-chūn tī Se-pan-gâ Canary kûn-tó ê La Palma tó hip--ê.
Siòng-phìⁿ lāi-té ū kúi-nā ê Roque de los Muchachos Thian-bûn-tâi ê thian-bûn bōng-oán-kiàⁿ, pōe-kéng sī o͘-àm ê iā-khong.
Chiân-kéng ê bōng-oán-kiàⁿ, ùi tò-pêng kàu chiàⁿ-pêng sī Magic 1, Galileo, Magic 2, Gran Canarian, kah LST.
Pōe-kéng ê thiⁿ-sek khah hőng chù-ì--ê, sī Gîn-hô-hē ê tiong-ng tòa, Jîn-má-chō, Siâ-hu-chō kah Thian-giat-chō, hoat âng-kng ê Bā-hio̍h seng-hûn kah Lāi-hái-á seng-hûn, koh-ū Thian-ian-saⁿ kah Sim-siù-jī.
In-ūi ū chit kóa Thian-bûn-tâi, jîn-lūi chiah ū-hoat-tō͘ tī kòe-khì 100 tang lāi, tùi lán iā-khong ê liáu-kái, pí jîn-lūi kè-khì tùi ú-tiū ê liáu-kái koh khah chē.

## [KIP] La Palma Thian-bûn-tâi thinn-tíng ê Gîn-hô
Iā-khong sī huat-sing siánn-mih tāi-tsì?
Uī-tio̍h beh tshuē-tshut tsit-ê tap-àn, tsuân-kiû ê thian-bûn bōng-uán-kiànn lóng khuànn tuì tshim-khong khì.
Thàm-soh ê bo̍k-piau pau-kuat beh liáu-kái tsá-kî ú-tiū, tshiau-tshuē tui-tsong ē ui-hia̍p Tē-kiû ê sió-kiânn-tshinn, tshuē ū guā-tshinn-sìnn-miā ê hē-guā kiânn-tshinn, kah kàm-khuànn hîng-tshinn lâi pang-tsān lán koh-khah liáu-kái lán ê Thài-iông.
Tsit-tiunn tsoo-ha̍p iánn-siōng ê tsiân-kíng kah puē-kíng sī 4 gue̍h ê sî-tsūn tī Se-pan-gâ Canary kûn-tó ê La Palma tó hip--ê.
Siòng-phìnn lāi-té ū kuí-nā ê Roque de los Muchachos Thian-bûn-tâi ê thian-bûn bōng-uán-kiànn, puē-kíng sī oo-àm ê iā-khong.
Tsiân-kíng ê bōng-uán-kiànn, uì tò-pîng kàu tsiànn-pîng sī Magic 1, Galileo, Magic 2, Gran Canarian, kah LST.
Puē-kíng ê thinn-sik khah hőng tsù-ì--ê, sī Gîn-hô-hē ê tiong-ng tuà, Jîn-má-tsō, Siâ-hu-tsō kah Thian-giat-tsō, huat âng-kng ê Bā-hio̍h sing-hûn kah Lāi-hái-á sing-hûn, koh-ū Thian-ian-sann kah Sim-siù-jī.
In-uī ū tsit kuá Thian-bûn-tâi, jîn-luī tsiah ū-huat-tōo tī kuè-khì 100 tang lāi, tuì lán iā-khong ê liáu-kái, pí jîn-luī kè-khì tuì ú-tiū ê liáu-kái koh khah tsē.

## [English] Milky Way above La Palma Observatory
What's happening in the night sky?
To help find out, telescopes all over the globe will be [pointing][pointing] into deep space.
[Investigations][Investigations] will include trying to understand the [early universe][early universe], finding and tracking [Earth-menacing asteroids][Earth-menacing asteroids], searching for [planets that might contain extra-terrestrial life][planets that might contain extra-terrestrial life], and [monitoring stars][monitoring stars] to help better understand our Sun.
The [featured composite][featured composite] includes foreground and background images taken in April from a mountaintop on [La Palma][La Palma] island in the [Canary Islands][Canary Islands] of [Spain][Spain].
Pictured, several telescopes from the [Roque de los Muchachos Observatory][Roque de los Muchachos Observatory] are shown in front of a dark night sky.
Telescopes in the foreground include, left to right, [Magic][Magic 1] 1, [Galileo][Galileo], [Magic][Magic 2] 2, [Gran Canarian][Gran Canarian], and [LST][LST].
Sky highlights in the background include the [central band][central band] of our [Milky Way Galaxy][Milky Way Galaxy], the constellations of [Sagittarius][Sagittarius], [Ophiuchus][Ophiuchus] and [Scorpius][Scorpius], the red-glowing [Eagle][Eagle] and [Lagoon Nebulas][Lagoon Nebulas], and the stars [Alrami][Alrami] and [Antares][Antares].
Due to [observatories][observatories] like this, [humanity][humanity] has understood more about our [night sky][night sky] in the past 100 years than ever before in all of [human history][human history].

## 詞彙學習（漢羅/POJ/KIP/華語/English）
- 【小行星】sió-kiâⁿ-chhiⁿ/sió-kiânn-tshinn/小行星/asteroids
- 【外星性命】gōa-chhiⁿ-sìⁿ-miā/guā-tshinn-sìnn-miā/外星性命/extra-terrestrial life
- 【系外行星】hē-gōa-kiâⁿ-chhiⁿ/hē-guā-kiânn-tshinn/系外行星/exoplanet
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【中央帶】tiong-ng-tòa/tiong-ng-tuà/中央帶/central band
- 【人馬座】Jîn-má-chō/Jîn-má-tsō/人馬座/Sagittarius
- 【蛇夫座】Siâ-hu-chō/Siâ-hu-tsō/蛇夫座/Ophiuchus
- 【天蝎座】Thian-giat-chō/Thian-giat-tsō/天蝎座/Scorpius
- 【鴟鴞星雲】Ba̍h-hio̍h-seng-hûn/Ba̍h-hio̍h-sing-hûn/老鷹星雲/Eagle Nebulas
- 【內海仔星雲】Lāi-hái-á seng-hûn/Lāi-hái-á sing-hûn/潟湖星雲/Lagoon Nebulas
- 【天淵三】Thian-ian-saⁿ/Thian-ian-sann/天淵三/Alrami
- 【心宿二】Sim-siù-jī/Sim-siù-jī/心宿二/Antares

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[pointing]:https://apod.nasa.gov/apod/ap170221.html
[Investigations]:https://upload.wikimedia.org/wikipedia/commons/4/49/Cat_investigates_washing_machine_2003-07-03.png
[early universe]:https://apod.nasa.gov/apod/ap230715.html
[Earth-menacing asteroids]:https://cneos.jpl.nasa.gov/about/neo_groups.html
[planets that might contain extra-terrestrial life]:https://exoplanets.nasa.gov/
[monitoring stars]:https://apod.nasa.gov/apod/ap200217.html
[featured composite]:https://www.instagram.com/p/Cs_zV9fIztu/
[La Palma]:https://youtu.be/Ub9622tvuUM
[Canary Islands]:https://en.wikipedia.org/wiki/Canary_Islands
[Spain]:https://en.wikipedia.org/wiki/Spain
[Roque de los Muchachos Observatory]:https://youtu.be/ADH89JORFY4
[Magic]:https://en.wikipedia.org/wiki/MAGIC_(telescope)
[Galileo]:https://en.wikipedia.org/wiki/Galileo_National_Telescope
[Magic]:https://apod.nasa.gov/apod/ap200724.html
[Gran Canarian]:http://www.gtc.iac.es/gtc/gtc.php
[LST]:https://www.lst1.iac.es/
[central band]:https://apod.nasa.gov/apod/ap230620.html
[Milky Way Galaxy]:https://solarsystem.nasa.gov/resources/285/the-milky-way-galaxy/
[Sagittarius]:https://chandra.harvard.edu/photo/constellations/sagittarius.html
[Ophiuchus]:https://en.wikipedia.org/wiki/Ophiuchus
[Scorpius]:https://apod.nasa.gov/apod/ap210616.html
[Eagle]:https://apod.nasa.gov/apod/ap220812.html
[Lagoon Nebulas]:https://www.nasa.gov/feature/goddard/2017/messier-8-the-lagoon-nebula
[Alrami]:https://en.wikipedia.org/wiki/Alpha_Sagittarii
[Antares]:https://apod.nasa.gov/apod/ap220126.html
[observatories]:https://en.wikipedia.org/wiki/Observatory
[humanity]:https://apod.nasa.gov/apod/ap190818.html
[night sky]:https://solarsystem.nasa.gov/skywatching/home/
[human history]:https://en.wikipedia.org/wiki/Human_history#/media/File:World-population-1750-2015-and-un-projection-until-2100.png
