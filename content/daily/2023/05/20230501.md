---
title: 北船底座星雲
date: 2023-05-01
publishdate: 2023-05-01T11:45:00+0800
tags: [船底座星雲, 獵戶座星雲, 發射星雲, IC 2599, 開放星團, NGC 3324, Loden 153, 船底座 η, 超新星, 超新星爆炸, Gabriela Mistral 星雲]
hero: https://apod.nasa.gov/apod/fap/image/2305/CarNorth_Taylor_960_annotated.jpg
summary: 大型 ê 船底座星雲內底有奇怪 ê 恆星 kah 標誌性 ê 星雲。這个星雲是照伊 徛起 ê 星座號名--ê。
categories: [podcast]
vocals: [阿錕]
---

{{% apod %}}

- 原始文章：[Carina Nebula North](https://apod.nasa.gov/apod/ap230501.html)
- 影像來源 kah 版權：[Carlos Taylor](https://www.capturingancientphotons.com/about)
- 台文翻譯：[An-Li Tsai][An-Li Tsai] ([NCU][NCU])

{{< podcast "clibyhtzr01he01q607kyawlf" >}}

## [漢羅] 北船底座星雲
[大型 ê 船底座星雲][Great Carina Nebula] in 兜 有奇怪 ê 恆星 kah 標誌性 ê 星雲。
這个星雲是照伊 [徛起][home constellation] ê 星座號名--ê。
這个大型恆星形成區是比 [大型 ê 獵戶座星雲][Great Orion Nebula] 較大嘛較光。
毋過伊較無遐爾有名，這是因為伊 tiàm 南天，毋過 [大部份 ê 人攏蹛 tiàm 北半球][much of humanity lives so far north]。
[這張影像][featured image] 內底有翕著足濟 [船底座星雲][Carina Nebula 1] 上北爿 ê 細節。
影像倒爿下跤是 [Gabriela Mistral][Gabriela Mistral] [星雲][Nebula]，內底有 [發射星雲][emission nebula] IC 2599，伊 ê 發光氣體是踅 tī 較細 ê 開放星團 [NGC 3324][NGC 3324] 外沿。
影像中央頂懸 是較大 ê 星團 [NGC 3293][NGC 3293]，伊 ê 正爿是發射星雲 Loden 153。
毋過 [船底座][Carina Nebula 2] [上有名 ê 成員][most famous occupant] 是無出現 tī 遮。
伊 tī 影像正爿下跤 [較出去 ê 所在][Off the image]，是較光、無穩定、而且注定欲死亡 ê 恆星，叫做 [船底座 η][Eta Carinae]。
這粒以前捌是 [天頂上光 ê 恆星][one of the brightest stars]，毋過這馬科學家預測講，伊會 tī 未來幾若百萬年 ê 時間內，用 [超新星][supernova] 爆炸 ê 方式結束伊 ê 性命。

## [POJ] Pak Chûn-té-chō Seng-hûn
Tōa-hêng ê Chûn-té-chō seng-hûn in tau ū kî-koài ê hêng-chhiⁿ kah piau-chì sèng ê seng-hûn.
Chit-ê seng-hûn sī chiàu i khiā-khí ê seng-chō hō-miâ--ê.
Chit-ê tōa-hêng hêng-chhiⁿ hêng-sêng-khu sī pí tōa-hêng ê La̍h-hō͘-chō seng-hûn khah tōa mā khah kng.
M̄-koh i khah bô hiah-nī ū-miâ, che sī in-ūi i tiàm lâm-thian, m̄-koh tōa-pō͘-hūn ê lâng lóng tòa tiàm pak-pòaⁿ-kiû.
Chit-tiuⁿ iáⁿ-siōng lāi-té ū hip-tio̍h chiok chōe Chûn-té-chō seng-hûn siōng pak-pêng ê sè-chiat.
Iáⁿ-siōng tò-pêng ē-kha sī Gabriela Mistral seng-hûn, lāi-té ū hoat-siā-seng-hûn IC 2599, i ê hoat-kng khì-thé sī se̍h tī khah sè ê khai-hòng-seng-thoân NGC 3324 gōa-iân.
Iáⁿ-siōng tiong-ng téng-koân sī khah tōa ê seng-thoân NGC 3293, i ê chiàⁿ-pêng sī hoat-siā-seng-hûn Loden 153.
M̄-koh Chûn-té-chō siōng ū-miâ ê sêng-goân sī bô chhut-hiān tī chiah.
I tī iáⁿ-siōng chiàⁿ-pêng ē-kha khah chhut-khì ê só͘-chāi, sī khah kng, bô ún-tēng, jî-chhiáⁿ chù-tēng beh sí-bông ê hêng-chhiⁿ, kiò-chò Chûn-té-chō Eta.
Chit-lia̍p í-chêng bat sī thiⁿ-téng siōng kng ê hêng-chhiⁿ, m̄-koh chit-má kho-ha̍k-ka ū-chhek kóng, i ē tī bī-lâi kúi-ā pah bān nî ê sî-kan lāi, iōng chhiau-sin-seng po̍k-chà ê hong-sek kiat-sok i ê sìⁿ-miā.

## [KIP] Pak Tsûn-té-tsō Sing-hûn
Tuā-hîng ê Tsûn-té-tsō sing-hûn in tau ū kî-kuài ê hîng-tshinn kah piau-tsì sìng ê sing-hûn.
Tsit-ê sing-hûn sī tsiàu i khiā-khí ê sing-tsō hō-miâ--ê.
Tsit-ê tuā-hîng hîng-tshinn hîng-sîng-khu sī pí tuā-hîng ê La̍h-hōo-tsō sing-hûn khah tuā mā khah kng.
M̄-koh i khah bô hiah-nī ū-miâ, tse sī in-uī i tiàm lâm-thian, m̄-koh tuā-pōo-hūn ê lâng lóng tuà tiàm pak-puànn-kiû.
Tsit-tiunn iánn-siōng lāi-té ū hip-tio̍h tsiok tsuē Tsûn-té-tsō sing-hûn siōng pak-pîng ê sè-tsiat.
Iánn-siōng tò-pîng ē-kha sī Gabriela Mistral sing-hûn, lāi-té ū huat-siā-sing-hûn IC 2599, i ê huat-kng khì-thé sī se̍h tī khah sè ê khai-hòng-sing-thuân NGC 3324 guā-iân.
Iánn-siōng tiong-ng tíng-kuân sī khah tuā ê sing-thuân NGC 3293, i ê tsiànn-pîng sī huat-siā-sing-hûn Loden 153.
M̄-koh Tsûn-té-tsō siōng ū-miâ ê sîng-guân sī bô tshut-hiān tī tsiah.
I tī iánn-siōng tsiànn-pîng ē-kha khah tshut-khì ê sóo-tsāi, sī khah kng, bô ún-tīng, jî-tshiánn tsù-tīng beh sí-bông ê hîng-tshinn, kiò-tsò Tsûn-té-tsō Eta.
Tsit-lia̍p í-tsîng bat sī thinn-tíng siōng kng ê hîng-tshinn, m̄-koh tsit-má kho-ha̍k-ka ū-tshik kóng, i ē tī bī-lâi kuí-ā pah bān nî ê sî-kan lāi, iōng tshiau-sin-sing po̍k-tsà ê hong-sik kiat-sok i ê sìnn-miā.

## [English] Carina Nebula North
The [Great Carina Nebula][Great Carina Nebula] is home to strange stars and iconic nebulas.
Named for its [home constellation][home constellation], the huge star-forming region is larger and brighter than the [Great Orion Nebula][Great Orion Nebula] but less well known because it is so far south -- and because so [much of humanity lives so far north][much of humanity lives so far north].
The [featured image][featured image] shows in great detail the northernmost part of the [Carina Nebula][Carina Nebula 1].
On the bottom left is the [Gabriela Mistral][Gabriela Mistral] [Nebula][Nebula] consisting of an [emission nebula][emission nebula] of glowing gas (IC 2599) surrounding the small open cluster of stars [NGC 3324][NGC 3324].
Above the image center is the larger star cluster [NGC 3293][NGC 3293], while to its right is the emission nebula Loden 153.
The [most famous occupant][most famous occupant] of the [Carina Nebula][Carina Nebula 2], however, is not shown.
[Off the image][Off the image] to the lower right is the bright, erratic, and doomed star known as [Eta Carinae][Eta Carinae] -- a star once [one of the brightest stars][one of the brightest stars] in the sky and now predicted to explode in a [supernova][supernova] sometime in the next few million years.

## 詞彙學習

|漢羅|POJ|KIP|華語|English|
|-|-|-|-|-|
|船底座星雲|Chûn-té-chō seng-hûn|Tsûn-té-tsō sing-hûn|船底座星雲|Carina Nebula|
|獵戶座星雲|La̍h-hō͘-chō seng-hûn|La̍h-hōo-tsō sing-hûn|獵戶座星雲|Orion Nebula|
|發射星雲|hoat-siā-seng-hûn|huat-siā-sing-hûn|發射星雲|emission nebula|
|開放星團|khai-hòng-seng-thoân|khai-hòng-sing-thuân|開放星團|open cluster|
|IC 2599|IC jī-ngó͘-kiú-kiú|IC jī-ngóo-kiú-kiú|IC 2599|IC 2599|
|NGC 3324|NGC sam-sam-jī-sù|NGC sam-sam-jī-sù|NGC 3324|NGC 3324|
|Loden 153|Loden it-ngó͘-sam|Loden it-ngóo-sam|Loden 153|Loden 153|
|船底座 η|Chûn-té-chō Eta|Tsûn-té-tsō Eta|船底座 η|Eta Carinae|
|超新星|chhiau-sin-seng|tshiau-sin-sing|超新星|supernova|
|超新星爆炸|chhiau-sin-seng po̍k-chà|tshiau-sin-sing po̍k-tsà|超新星爆炸|supernova explosion|
|Gabriela Mistral 星雲|Gabriela Mistral seng-hûn|Gabriela Mistral sing-hûn|加夫列拉·米斯特拉爾星雲|Gabriela Mistral Nebula|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Great Carina Nebula]:https://apod.nasa.gov/apod/ap190507.html
[home constellation]:https://en.wikipedia.org/wiki/Carina_(constellation)
[Great Orion Nebula]:https://apod.nasa.gov/apod/ap171129.html
[much of humanity lives so far north]:https://www.washingtonpost.com/blogs/wonkblog/files/2016/03/histpop.png
[featured image]:https://www.astrobin.com/aweslh/
[Carina Nebula 1]:https://apod.nasa.gov/apod/ap090524.html
[Gabriela Mistral]:https://en.wikipedia.org/wiki/Gabriela_Mistral
[Nebula]:https://telescope.live/gallery/168
[emission nebula]:https://en.wikipedia.org/wiki/Emission_nebula
[NGC 3324]:https://en.wikipedia.org/wiki/NGC_3324
[NGC 3293]:https://en.wikipedia.org/wiki/NGC_3293
[most famous occupant]:https://i.pinimg.com/474x/e9/1d/9c/e91d9c4bd7c0ae81975ac7d7b9695742.jpg
[Carina Nebula 2]:https://en.wikipedia.org/wiki/Carina_Nebula
[Off the image]:https://commons.wikimedia.org/wiki/File:Carina_Nebula_by_Harel_Boren_(151851961,_modified).jpg
[Eta Carinae]:https://en.wikipedia.org/wiki/Eta_Carinae
[one of the brightest stars]:https://ui.adsabs.harvard.edu/abs/2018AAS...23134811G/abstract
[supernova]:https://imagine.gsfc.nasa.gov/science/objects/supernovae1.html
