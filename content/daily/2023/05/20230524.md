---
title: Kah 月掩木星 排做一逝 ê 天文台
date: 2023-05-24
publishdate: 2023-05-24T11:45:00+0800
tags: [月掩木星, 掩星, 木星, 月相, 初一, 木衛五 Amalthea, 太陽系]
hero: https://apod.nasa.gov/apod/image/2305/MoonJupiter_Whitacre_960.jpg
summary: 有當時仔咱會看著月娘 ùi 咱太陽系內底其中一粒行星面頭前趨過，這就叫做掩星。
categories: [podcast]
vocals: [阿綠]
---

{{% apod %}}

- 原始文章：[Observatory Aligned with Moon Occulting Jupiter](https://apod.nasa.gov/apod/ap230524.html)
- 影像來源 kah 版權：[Rick Whitacre](https://www.flickr.com/photos/ricoshanchez/); 文稿：[Natalia Lewandowska](https://www.oswego.edu/physics/natalia-lewandowska) ([SUNY Oswego](https://www.oswego.edu/physics/))
- 相簿「2023 年 5 月 ê 月掩木星」：[投稿到 APOD](https://www.facebook.com/media/set/?set=a.228700059858579&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "cljlol4rn02i701tzfv7b4bq3" >}}

## [漢羅] Kah 月掩木星 排做一逝 ê 天文台
有當時仔咱會看著 [月娘][Moon moving] ùi 咱 [太陽系][Solar System] 內底其中一粒行星面頭前趨過，這就叫做掩星。
發生 tī [這個月初][Earlier this month] ê 掩星現象，閘 ê 就是木星。
[這張相片][Captured here] 就是 [木星][Jupiter] 去予月娘閘牢了後，重新 ùi 月娘 [後壁][behind the surface] 出現 ê 時陣翕--ê。
這陣月娘 ê 月相已經來到 [下月眉][third quarter]，閣 2 工就欲 [初一][New Moon] 矣。
咱 ê [月娘][Moon] 總是有一半去予日頭照著，毋過等到下月眉 ê 時陣，咱 tī [地球][Earth] 看，嘛干焦看會著彼半爿月娘 ê 一部份爾爾。
Tī 這張相片內底，月娘就排 tī [美國][USA] [加州][California] [Hamilton 山頂][Mount Hamilton] 彼个有名 ê [Lick 天文台][Lick Observatory] 後壁。
[是講誠拄好][Coincidentally]，Lick 天文台 是發現木星 ê 衛星 [木衛五 Amalthea][Amalthea] ê 所在，是 [Galileo][Galileo] [觀測著][observations] 木星四大衛星了後，上尾一粒用目睭揣著 ê 衛星。

## [POJ] Kah Goe̍h-iám-bo̍k-chheⁿ pâi chò chi̍t chōa ê Thian-bûn-tâi
Ū-tang-sî-á lán ē khòaⁿ-tio̍h goe̍h-niû ùi lán thài-iông-hē lāi-té kî-tiong chi̍t-lia̍p kiâⁿ-chheⁿ bīn-thâu-chêng chhu kòe, che to̍h kiò-chò Iám-chheⁿ.
Hoat-seng tī chit kò goe̍h chhe ê Iám-chheⁿ hiān-siōng, cha̍h ê to̍h sī Bo̍k-chheⁿ.
Chit tiuⁿ siòng-phìⁿ to̍h sī Bo̍k-chheⁿ khì hō͘ goe̍h-niû cha̍h-tiâu liáu-āu, tiông-sin ùi goe̍h-niû āu-piah chhut-hiān ê sî-chūn hip--ê.
Chit-chūn goe̍h-niû ê goe̍h-siòng í-keng lâi kàu ē-goe̍h-bâi, koh 2 kang to̍h beh chhe-it ah.
Lán ê goe̍h-niû chóng--sī ū chi̍t-pòaⁿ khì hō͘ ji̍t-thâu chiò--tio̍h, m̄-koh tán kàu ē-goe̍h-bâi ê sî-chūn, lán tī Tē-kiû khòaⁿ, mā kan-na khòaⁿ-ē-tio̍h hit pòaⁿ-pêng goe̍h-niû ê chi̍t-pō͘-hūn niā-niā.
Tī chit-tiuⁿ siòng-phìⁿ lāi-té, goe̍h-niû to̍h pâi tī Bí-kok Ka-chiu Hamilton soaⁿ-téng hit-ê ū-miâ ê Lick thian-bûn-tâi āu-piah.
Sī kóng chiâⁿ tú-hó, Lick thian-bûn-tâi sī hoat-hiān Bo̍k-chheⁿ ê ūi-chheⁿ Bo̍k-ūi-gō͘ Amalthea ê só͘-chāi, sī Galileo koan-chhek tio̍h Bo̍k-chheⁿ sì tōa ūi-chheⁿ liáu-āu, siōng bóe chi̍t-lia̍p iōng ba̍k-chiu chhōe--tio̍h ê ūi-chheⁿ.

## [KIP] Kah Gue̍h-iám-bo̍k-tshenn pâi tsò tsi̍t tsuā ê Thian-bûn-tâi
Ū-tang-sî-á lán ē khuànn-tio̍h gue̍h-niû uì lán thài-iông-hē lāi-té kî-tiong tsi̍t-lia̍p kiânn-tshenn bīn-thâu-tsîng tshu kuè, tse to̍h kiò-tsò Iám-tshenn.
Huat-sing tī tsit kò gue̍h tshe ê Iám-tshenn hiān-siōng, tsa̍h ê to̍h sī Bo̍k-tshenn.
Tsit tiunn siòng-phìnn to̍h sī Bo̍k-tshenn khì hōo gue̍h-niû tsa̍h-tiâu liáu-āu, tiông-sin uì gue̍h-niû āu-piah tshut-hiān ê sî-tsūn hip--ê.
Tsit-tsūn gue̍h-niû ê gue̍h-siòng í-king lâi kàu ē-gue̍h-bâi, koh 2 kang to̍h beh tshe-it ah.
Lán ê gue̍h-niû tsóng--sī ū tsi̍t-puànn khì hōo ji̍t-thâu tsiò--tio̍h, m̄-koh tán kàu ē-gue̍h-bâi ê sî-tsūn, lán tī Tē-kiû khuànn, mā kan-na khuànn-ē-tio̍h hit puànn-pîng gue̍h-niû ê tsi̍t-pōo-hūn niā-niā.
Tī tsit-tiunn siòng-phìnn lāi-té, gue̍h-niû to̍h pâi tī Bí-kok Ka-tsiu Hamilton suann-tíng hit-ê ū-miâ ê Lick thian-bûn-tâi āu-piah.
Sī kóng tsiânn tú-hó, Lick thian-bûn-tâi sī huat-hiān Bo̍k-tshenn ê uī-tshenn Bo̍k-uī-gōo Amalthea ê sóo-tsāi, sī Galileo kuan-tshik tio̍h Bo̍k-tshenn sì tuā uī-tshenn liáu-āu, siōng bué tsi̍t-lia̍p iōng ba̍k-tsiu tshuē--tio̍h ê uī-tshenn.

## [English] Observatory Aligned with Moon Occulting Jupiter
Sometimes we witness the [Moon moving][Moon moving] directly in front of -- called occulting -- one of the planets in our [Solar System][Solar System].
[Earlier this month][Earlier this month] that planet was Jupiter.
[Captured here][Captured here] was the moment when [Jupiter][Jupiter] re-appeared from [behind the surface][behind the surface] of our Moon.
The Moon was in its [third quarter][third quarter], two days before the dark [New Moon][New Moon].
Now, our [Moon][Moon] is continuously half lit by the Sun, but when in its third quarter, relatively little of that half can be seen from the [Earth][Earth].
Pictured, the Moon itself was aligned behind the famous [Lick Observatory][Lick Observatory] in [California][California], [USA][USA], on the summit of [Mount Hamilton][Mount Hamilton].
[Coincidentally][Coincidentally], Lick enabled the discovery of a moon of Jupiter: [Amalthea][Amalthea], the last visually detected moon of Jupiter after [Galileo][Galileo]'s [observations][observations].

## 詞彙學習

|漢羅|POJ|KIP|華語|English|
|-|-|-|-|-|
|月掩木星|Goe̍h-iám-bo̍k-chheⁿ|Gue̍h-iám-bo̍k-tshenn|月掩木星|Moon Occulting Jupiter|
|掩星|iám-chheⁿ|iám-tshenn|掩星|occultation|
|木星|Bo̍k-chheⁿ|Bo̍k-tshenn|木星|Jupiter|
|月相|goe̍h-siòng|gue̍h-siòng|月相|moon phase|
|初一|chhe-it|tshe-it|新月|new moon|
|木衛五 Amalthea|Bo̍k-ūi-gō͘ Amalthea|Bo̍k-uī-gōo Amalthea|木衛五 阿摩笛亞|Amalthea|
|太陽系|thài-iông-hē|thài-iông-hē|太陽系|Solar System|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Moon moving]:https://moon.nasa.gov/moon-in-motion/moon-phases/
[Solar System]:https://solarsystem.nasa.gov/solar-system/our-solar-system/overview/
[Earlier this month]:https://www.facebook.com/media/set/?set=a.228700059858579&type=3
[Captured here]:https://www.flickr.com/photos/ricoshanchez/52905094949/in/pool-apods/
[Jupiter]:https://solarsystem.nasa.gov/planets/jupiter/overview/
[behind the surface]:https://apod.nasa.gov/apod/ap220227.html
[third quarter]:https://solarsystem.nasa.gov/moons/earths-moon/lunar-phases-and-eclipses/
[New Moon]:https://apod.nasa.gov/apod/ap220725.html
[Moon]:https://en.wikipedia.org/wiki/Moon
[Earth]:https://en.wikipedia.org/wiki/Earth
[Lick Observatory]:https://www.lickobservatory.org/
[California]:https://en.wikipedia.org/wiki/California
[USA]:https://en.wikipedia.org/wiki/United_States
[Mount Hamilton]:https://youtu.be/fbU2OUEkasc
[Coincidentally]:https://i.pinimg.com/originals/d6/dc/8b/d6dc8b1771b697ff2992982482911274.jpg
[Amalthea]:https://solarsystem.nasa.gov/moons/jupiter-moons/amalthea/in-depth/
[Galileo]:https://www.rmg.co.uk/stories/topics/what-did-galileo-discover
[observations]:https://solarsystem.nasa.gov/news/307/galileos-observations-of-the-moon-jupiter-venus-and-the-sun/
