---
title: Tī 太空中自由飛
date: 2023-05-14
publishdate: 2023-05-14T11:45:00+0800
tags: [free2share, 載人機動設備 MMU, 貨艙, 挑戰者太空梭, 太空梭任務 41-B, 窒素, 噴射流, 失重, SAFER kha-báng 推進設備, 踅地軌道]
hero: https://apod.nasa.gov/apod/fap/image/2305/freeflyer_nasa_960.jpg
summary: Tī 太空中自由飛是啥物款 ê 感覺？
categories: [podcast]
vocals: [阿錕]
---

{{% apod %}}

- 原始文章：[To Fly Free in Space](https://apod.nasa.gov/apod/ap230514.html)
- 影像來源：[NASA](https://www.nasa.gov/), [STS-41B](https://www.nasa.gov/mission_pages/shuttle/shuttlemissions/archives/sts-41B.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "cliuicxwa07xs01vm5ndhcd0z" >}}

## [漢羅] Tī 太空中自由飛
Tī 太空中自由飛是啥物款 ê 感覺？
Tī [挑戰者太空梭][space shuttle Challenger] ê 貨艙 100 公尺遠 ê 所在，Bruce McCandless 二世 實現伊 ê 夢想：比過去任何一个人攏飛閣較遠。
[相片][pictured] 內底 ê 太空人 McCandless tī [載人機動設備][Manned Maneuvering Unit] (MMU) ê 引導下，[自由浮 tī 太空中][floating free]。
Tī [1984 年][1984] ê [太空梭][Space Shuttle] 任務 [41-B][41-B] 中，[McCandless][McCandless] kah [NASA 太空人][NASA astronaut] [Robert Stewart][Robert Stewart] 是 頭一組 [體驗][experience] 這款「無 [縛索仔][tether] ê [太空散步][space walk]」ê 人。
[MMU][MMU 1] 是利用 [窒素][nitrogen] ê 噴射流 leh 運作，伊主要 ê 工課是欲鬥 安搭 kah [回收衛星][retrieve satellites]。
[MMU][MMU 2] ê 質量超過 140 公斤，tī [地球][Earth] 是足重--ê，毋過浮 tī 踅地軌道 ê 時陣，就 kah 其他物件仝款，會失重。
是講，MMU 後來去予 [SAFER][SAFER] kha-báng 推進設備 取代矣。

## [POJ] Tī Thài-khong tiong chū-iû poe
Tī thài-khong tiong chū-iû poe sī siáⁿ-mih-khoán ê kám-kak?
Tī Thiau-chiàn-chiá Thài-khong-so ê hè-chhng 100 kong-chhioh hn̄g ê só͘-chāi, Bruce McCandless jī sè si̍t-hiān i ê bāng-sióng: pí kè-khì jīm-hô chi̍t-ê lâng lóng pe koh-khah hn̄g.
Siòng-phìⁿ lāi-té ê thài-khong-jîn McCandless tī Chài-lâng ki-tōng-siat-pī (MMU) ê ín-tō hā, chū-iû phû tī thài-khong tiong.
Tī 1984 nî ê Thài-khong-so jīm-bū 41-B tiong, McCandless kah NASA thài-khong-jîn Robert Stewart sī thâu chi̍t-cho͘ thé-giām chit-khoán "Bô pa̍k soh-á ê thài-khong sàn-pò͘" ê lâng.
MMU sī lī-iōng chi̍t-sò͘ ê phùn-siā-liû leh ūn-chok, i chú-iàu ê khang-khè sī beh tàu an-tah kah hôe-siu ūi-chhiⁿ.
MMU ê chit-liōng chhiau-kè 140 kong-kun, tī Tē-kiû sī chiok tāng--ê, m̄-koh phû tī se̍h-tē-kúi-tō ê sî-chūn, to̍h kah kî-tha mi̍h-kiāⁿ kāng-khoán, ē sit-tāng.
Sī-kóng, MMU āu--lâi khì hō͘ SAFER kha-báng thui-chìn-siat-pī chhú-tāi--ah.

## [KIP] Tī Thài-khong tiong tsū-iû pue
Tī thài-khong tiong tsū-iû pue sī siánn-mih-khuán ê kám-kak?
Tī Thiau-tsiàn-tsiá Thài-khong-so ê hè-tshng 100 kong-tshioh hn̄g ê sóo-tsāi, Bruce McCandless jī sè si̍t-hiān i ê bāng-sióng: pí kè-khì jīm-hô tsi̍t-ê lâng lóng pe koh-khah hn̄g.
Siòng-phìnn lāi-té ê thài-khong-jîn McCandless tī Tsài-lâng ki-tōng-siat-pī (MMU) ê ín-tō hā, tsū-iû phû tī thài-khong tiong.
Tī 1984 nî ê Thài-khong-so jīm-bū 41-B tiong, McCandless kah NASA thài-khong-jîn Robert Stewart sī thâu tsi̍t-tsoo thé-giām tsit-khuán "Bô pa̍k soh-á ê thài-khong sàn-pòo" ê lâng.
MMU sī lī-iōng tsi̍t-sòo ê phùn-siā-liû leh ūn-tsok, i tsú-iàu ê khang-khè sī beh tàu an-tah kah huê-siu uī-tshinn.
MMU ê tsit-liōng tshiau-kè 140 kong-kun, tī Tē-kiû sī tsiok tāng--ê, m̄-koh phû tī se̍h-tē-kuí-tō ê sî-tsūn, to̍h kah kî-tha mi̍h-kiānn kāng-khuán, ē sit-tāng.
Sī-kóng, MMU āu--lâi khì hōo SAFER kha-báng thui-tsìn-siat-pī tshú-tāi--ah.

## [English] To Fly Free in Space
What would it be like to fly free in space?
At about 100 meters from the cargo bay of the [space shuttle Challenger][space shuttle Challenger], Bruce McCandless II was living the dream -- floating farther out than anyone had ever been before.
Guided by a [Manned Maneuvering Unit][Manned Maneuvering Unit] (MMU), astronaut McCandless, [pictured][pictured], was [floating free][floating free] in space.
During [Space Shuttle][Space Shuttle] mission [41-B][41-B] in [1984][1984], [McCandless][McCandless] and fellow [NASA astronaut][NASA astronaut] [Robert Stewart][Robert Stewart] were the first to [experience][experience] such an "un[tether][tether]ed [space walk][space walk]".
The [MMU][MMU 1] worked by shooting jets of [nitrogen][nitrogen] and was used to help deploy and [retrieve satellites][retrieve satellites].
With a mass over 140 kilograms, an [MMU][MMU 2] is heavy on [Earth][Earth], but, like everything, is weightless when drifting in orbit.
The MMU was later replaced with the [SAFER][SAFER] backpack propulsion unit.

## 詞彙學習（漢羅/POJ/KIP/華語/English）
- 【載人機動設備】Chài-lâng ki-tōng-siat-pī/tsài-lâng ki-tōng-siat-pī/載人機動設備/Manned Maneuvering Unit (MMU)
- 【貨艙】hè-chhng/hè-tshng/貨艙/cargo
- 【挑戰者太空梭】Thiáu-chiàn-chiá Thài-khong-so/Thiáu-tsiàn-tsiá Thài-khong-so/挑戰者太空梭/space shuttle Challenger
- 【太空梭任務 41-B】Thài-khong-so jīm-bū sì-cha̍p-it B/Thài-khong-so jīm-bū sì-tsa̍p-it B/太空梭任務 41-B/Space Shuttle mission 41-B
- 【窒素】chit-sò͘/tsit-sòo/氮/nitrogen
- 【噴射流】phùn-siā-liû/phùn-siā-liû/噴射流/jet
- 【失重】sit-tāng/sit-tāng/失重/weightless
- 【SAFER kha-báng 推進設備】SAFER kha-báng thui-chìn siat-pī/SAFER kha-báng thui-tsìn siat-pī/SAFER 背包推進設備/SAFER backpack propulsion unit
- 【踅地軌道】se̍h-tē-kúi-tō/se̍h-tē-kuí-tō/繞地軌道/orbit

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[space shuttle Challenger]:https://apod.nasa.gov/apod/ap950809.html
[Manned Maneuvering Unit]:https://en.wikipedia.org/wiki/Manned_Maneuvering_Unit
[pictured]:https://www.nasa.gov/image-feature/nasa-celebrates-50-years-of-spacewalking
[floating free]:https://youtu.be/RvnC--JjDBw
[Space Shuttle]:https://apod.nasa.gov/apod/ap990411.html
[41-B]:http://en.wikipedia.org/wiki/STS-41-B
[1984]:https://en.wikipedia.org/wiki/Nineteen_Eighty-Four
[McCandless]:https://www.nasa.gov/press-release/astronaut-bruce-mccandless-ii-dies-at-80
[NASA astronaut]:https://www.nasa.gov/astronauts
[Robert Stewart]:https://www.nasa.gov/sites/default/files/atoms/files/stewart_robert.pdf
[experience]:https://youtu.be/7K5DiKsZhTk
[tether]:http://www-istp.gsfc.nasa.gov/Education/wtether.html
[space walk]:https://apod.nasa.gov/apod/ap990801.html
[MMU 1]:https://youtu.be/92ZRVlKuc0U
[nitrogen]:https://periodic.lanl.gov/7.shtml
[retrieve satellites]:https://apod.nasa.gov/apod/ap121209.html
[MMU 2]:http://en.wikipedia.org/wiki/Manned_Maneuvering_Unit
[Earth]:https://apod.nasa.gov/apod/ap220206.html
[SAFER]:https://apod.nasa.gov/apod/ap011002.html
