---
title: M16：鴟鴞星雲 ê 深空影像
date: 2023-05-15
publishdate: 2023-05-15T11:45:00+0800
tags: [M16, 鴟鴞星雲, 開放星團, 恆星風, 雲絲, 雲牆, 雙筒千里鏡, 巨蛇座, 硫磺, 水素, 酸素, 分子氣體, 發射星雲]
hero: https://apod.nasa.gov/apod/fap/image/2305/EagleDeep_Lacroce_1080.jpg
summary: 咱若是 ùi 較遠 ê 所在看過去，就會看著這規个形體敢若是一隻鴟鴞。
categories: [podcast]
vocals: [阿錕]
---

{{% apod %}}

- 原始文章：[M16: Eagle Nebula Deep Field](https://apod.nasa.gov/apod/ap230515.html)
- 影像來源 kah 版權：[Gianni Lacroce](https://www.instagram.com/giannilacroce/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clj07rxk70cwb01vm8la16ii6" >}}

## [漢羅] M16：鴟鴞星雲 ê 深空影像
咱若是 ùi 較遠 ê 所在看過去，就會看著這規个形體敢若是一隻 [鴟鴞][eagle]。
毋過咱若是搝近看這个 [鴟鴞星雲][Eagle Nebula]，就會看著 [較光 ê 部份][bright region] 其實是大型烏暗 [塗粉][dust] 殼 中央 ê 窗仔。
Ùi 這个窗仔，咱會看著一个去 hŏng 照予光 ê [工場][workshop appears]，這其實是規个 [開放星團][open cluster] 當 leh 形成新 ê 恆星。
Tī 這个空間內底，新 ê 恆星當咧形成，邊仔閣有 ùi 烏暗塗粉 kah 冷 [分子氣體][molecular gas] 中生出來 ê [懸懸][tall] ê [雲柱][pillars] kah [圓圓 ê 雲球][round globules]。
咱已經看會著幾若粒 leh [發藍光 ê 少年恆星][bright blue stars]，in 那燒那發出光、產生恆星風，kā tī 氣體塗粉內底做出來 ê [雲絲][remaining filaments] kah 雲牆捒予開。
鴟鴞 [發射星雲][emission nebula] ê 編號是 M16，就 tī 6500 [光年][light years] 遠 ê 所在，大細差不多有 20 光年闊，用雙筒千里鏡 向 大隻蛇星座（[巨蛇座][Serpens]）ê 方向就揣會著。
[這張相片][This picture] 是 [長][long] 時間感光 ê 深空影像，閣敆三種專有 ê 發射光：黃光 ê [硫磺][sulfur]、紅光 ê [水素][hydrogen]、kah 藍光 ê [酸素][oxygen]。

## [POJ] M16: Ba̍h-hio̍h-seng-hûn ê Chhim-khong iáⁿ-siōng
Lán nā-sī ùi khah hn̄g ê só͘-chāi khòaⁿ--khì, to̍h ē khòaⁿ-tio̍h che kui-ê hêng-thé ká-ná sī chi̍t-chiah ba̍h-hio̍h.
M̄-koh lán nā-sī giú kūn khòaⁿ chit-ê Ba̍h-hio̍h-seng-hûn, to̍h ē khòaⁿ-tio̍h khah kng ê pō͘-hūn kî-si̍t sī tōa-hêng o͘-àm thô͘-hún-khak tiong-ng ê thang-á.
Ùi chit-ê thang-á, lán ē khòaⁿ-tio̍h chit-ê khì hŏng chiò hō͘ kng ê kang-tiûⁿ, che kî-si̍t sī kui-ê khai-hòng-seng-thoân tng leh hêng-sêng sin ê hêng-chhiⁿ.
Tī chit-ê khong-kan lāi-té, sin ê hêng-chhiⁿ tng leh hêng-sêng, piⁿ-á koh ū ùi o͘-àm thô͘-hún kah léng hun-chú-khì-thé tiong siⁿ--chhut-lâi ê koân-koân ê hûn-thiāu kah îⁿ-îⁿ ê hûn-kiû.
Lán í-keng khòaⁿ-ē-tio̍h kúi-ā-lia̍p leh hoat nâ-kng ê siàu-liân hêng-chhiⁿ, in ná sio ná hoat-chhut kng, sán-seng hêng-chhiⁿ-hong, kā tī khì-thé thô͘-hún lāi-té chòe--chhut-lâi ê hûn-si kah hûn-chhiûⁿ sak hō͘ khui.
Ba̍h-hio̍h hoat-siā-seng-hûn ê pian-hō sī M16, to̍h tī 6500 kng-nî hn̄g ê só͘-chāi, tōa-sè chha-put-to ū 20 kng-nî khoah, iōng siang-tâng chhian-lí-kiàⁿ hiòng tōa-chiah-chôa seng-chō (Kū-siâ-chō) ê hong-hiòng to̍h chhōe ē-tio̍h.
Chit-tiuⁿ siòng-phìⁿ sī tn̂g sî-kan kám-kng ê chhim-khòng iáⁿ-siōng, koh kap saⁿ-chióng choan-iú ê hoat-siā-kng: n̄g-kng ê liû-hông, âng-kng ê chúi-sò͘, kah nâ-kng ê sàng-sò͘.

## [KIP] M6: Ba̍h-hio̍h-sing-hûn ê Tshim-khong iánn-siōng
Lán nā-sī uì khah hn̄g ê sóo-tsāi khuànn--khì, to̍h ē khuànn-tio̍h tse kui-ê hîng-thé ká-ná sī tsi̍t-tsiah ba̍h-hio̍h.
M̄-koh lán nā-sī giú kūn khuànn tsit-ê Ba̍h-hio̍h-sing-hûn, to̍h ē khuànn-tio̍h khah kng ê pōo-hūn kî-si̍t sī tuā-hîng oo-àm thôo-hún-khak tiong-ng ê thang-á.
Uì tsit-ê thang-á, lán ē khuànn-tio̍h tsit-ê khì hŏng tsiò hōo kng ê kang-tiûnn, tse kî-si̍t sī kui-ê khai-hòng-sing-thuân tng leh hîng-sîng sin ê hîng-tshinn.
Tī tsit-ê khong-kan lāi-té, sin ê hîng-tshinn tng leh hîng-sîng, pinn-á koh ū uì oo-àm thôo-hún kah líng hun-tsú-khì-thé tiong sinn--tshut-lâi ê kuân-kuân ê hûn-thiāu kah înn-înn ê hûn-kiû.
Lán í-king khuànn-ē-tio̍h kuí-ā-lia̍p leh huat nâ-kng ê siàu-liân hîng-tshinn, in ná sio ná huat-tshut kng, sán-sing hîng-tshinn-hong, kā tī khì-thé thôo-hún lāi-té tsuè--tshut-lâi ê hûn-si kah hûn-tshiûnn sak hōo khui.
Ba̍h-hio̍h huat-siā-sing-hûn ê pian-hō sī M6, to̍h tī 6500 kng-nî hn̄g ê sóo-tsāi, tuā-sè tsha-put-to ū 20 kng-nî khuah, iōng siang-tâng tshian-lí-kiànn hiòng tuā-tsiah-tsuâ sing-tsō (Kū-siâ-tsō) ê hong-hiòng to̍h tshuē ē-tio̍h.
Tsit-tiunn siòng-phìnn sī tn̂g sî-kan kám-kng ê tshim-khòng iánn-siōng, koh kap sann-tsióng tsuan-iú ê huat-siā-kng: n̄g-kng ê liû-hông, âng-kng ê tsuí-sòo, kah nâ-kng ê sàng-sòo.

## [English] M16: Eagle Nebula Deep Field
From afar, the whole thing looks like an [eagle][eagle].
A closer look at the [Eagle Nebula][Eagle Nebula], however, shows the [bright region][bright region] is actually a window into the center of a larger dark shell of [dust][dust].
Through this window, a brightly-lit [workshop appears] where a whole [open cluster][open cluster] of stars is being formed.
In this cavity, [tall][tall] [pillars][pillars] and [round globules][round globules] of dark dust and cold [molecular gas][molecular gas] remain where stars are still forming.
Already visible are several young [bright blue stars][bright blue stars] whose light and winds are burning away and pushing back the [remaining filaments][remaining filaments] and walls of gas and dust.
The Eagle [emission nebula][emission nebula], tagged M16, lies about 6500 [light years][light years] away, spans about 20 light-years, and is visible with [binoculars][binoculars] toward the [constellation][constellation] of the Serpent ([Serpens][Serpens]).
[This picture][This picture] involved [long][long] and deep exposures and combined three specific emitted colors emitted by [sulfur][sulfur] (colored as yellow), [hydrogen][hydrogen] (red), and [oxygen][oxygen] (blue).

## 詞彙學習（漢羅/POJ/KIP/華語/English）
- 【M16】M cha̍p-la̍k/M tsa̍p-la̍k/M16/M16
- 【鴟鴞星雲】Ba̍h-hio̍h-seng-hûn/Ba̍h-hio̍h-sing-hûn/老鷹星雲/Eagle Nebula
- 【開放星團】khai-hòng-seng-thoân/khai-hòng-sing-thuân/開放星團/open cluster
- 【恆星風】hêng-chhiⁿ-hong/hîng-tshinn-hong/恆星風/stellar wind
- 【雲絲】hûn-si/hûn-si/氣體絲/filaments
- 【雲牆】hûn-chhiûⁿ/hûn-tshiûnn/氣體牆/walls
- 【雙筒千里鏡】siang-tâng chhian-lí-kiàⁿ/siang-tâng tshian-lí-kiànn/雙筒望遠鏡/binoculars
- 【巨蛇座】Kū-siâ-chō/Kū-siâ-tsō/巨蛇座/Serpens
- 【硫磺】lûi-hông/lûi-hông/硫/sulfur
- 【水素】chúi-sò͘/tsuí-sòo/氫/hydrogen
- 【酸素】sàng-sò͘/sàng-sòo/氧/oxygen
- 【分子氣體】hun-chú-khì-thé/hun-tsú-khì-thé/分子氣體/molecular gas
- 【發射星雲】hoat-siā-seng-hûn/huat-siā-sing-hûn/發射星雲/emission nebula

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[eagle]:https://www.pbs.org/wnet/nature/eagles-introduction/3089/
[Eagle Nebula]:https://en.wikipedia.org/wiki/Eagle_Nebula
[bright region]:https://noirlab.edu/public/images/noao-02181/
[dust]:https://apod.nasa.gov/apod/ap030706.html
[workshop appears]:https://www.youtube.com/watch?v=rvXIgpIuuxw
[open cluster]:https://apod.nasa.gov/apod/open_clusters.html
[tall]:https://apod.nasa.gov/apod/ap220925.html
[pillars]:https://apod.nasa.gov/apod/ap201206.html
[round globules]:https://apod.nasa.gov/apod/ap081228.html
[molecular gas]:https://apod.nasa.gov/apod/ap230129.html
[bright blue stars]:https://apod.nasa.gov/apod/ap200909.html
[remaining filaments]:https://apod.nasa.gov/apod/ap221020.html
[emission nebula]:https://apod.nasa.gov/apod/emission_nebulae.html
[light years]:https://starchild.gsfc.nasa.gov/docs/StarChild/questions/question19.html
[binoculars]:https://www.explainthatstuff.com/binoculars.html
[constellation]:https://spaceplace.nasa.gov/constellations/en/
[Serpens]:https://chandra.harvard.edu/photo/constellations/serpens.html
[This picture]:https://www.flickr.com/photos/194921065@N03/52874818977/in/pool-apods/
[long]:https://www.thesun.co.uk/wp-content/uploads/2020/02/NINTCHDBPICT000560584900.jpg
[sulfur]:https://en.wikipedia.org/wiki/Sulfur
[hydrogen]:http://www.rsc.org/periodic-table/element/1/hydrogen
[oxygen]:https://www.youtube.com/watch?v=uPK_rSf1WUc
