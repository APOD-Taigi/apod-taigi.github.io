---
title: 教堂、山、kah 月娘
date: 2023-12-25
publishdate: 2023-12-25T11:45:00+0800
tags: [月眉相, 地球光, da Vinci ê 光]
hero: https://apod.nasa.gov/apod/image/2312/MoonAligned_Minato_2974.jpg
summary: 孤張感光相片翕做這款，是愛先計畫好勢才有法度。
categories: [podcast]
vocals: [阿綠]
---

{{% apod %}}

- 原始文章：[Cathedral, Mountain, Moon](https://apod.nasa.gov/apod/ap231225.html)
- 影像來源 kah 版權：[Valerio Minato](https://www.facebook.com/ValerioMinatoPh)
- 你 ê 生日禮物：[你 ê APOD 生日相片是啥物？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clu1ihciu0uzf01vnd94l9cqi" >}}

## [漢羅] 教堂、山、kah 月娘
孤張感光相片翕做這款，是愛先計畫好勢才有法度。
第一步愛先了解這款 [三項排做一逝][triple-alignment] ê 美麗現象確實會發生。
第二步是愛揣著上好 ê 翕相地點。
毋過第三步是上困難--ê：愛 拄著好天，tī 拄仔好 ê 時間翕。
攝影師 tī 6 年內翕 5 擺，逐擺攏 [歹天][bad weather]。
落尾，10 工前 ê [天氣][weather] 總算袂䆀，攝影師 ê 夢想總是達成矣！
這張 tī [意大利][Italy] [Piemonte][Piemonte] 翕--ê。
前景 ê 教堂是 [Basilica of Superga][Basilica of Superga]，中央 ê [山][mountain] 是 [Monviso][Monviso]，背景就是 [你知影][you know] ê 月娘。
Tī 這張相片內底，本底攝影師干焦翕著 [欲落去][setting Moon] ê [月眉形][phase] 月娘，毋過因為感光時間傷長，去予兩重反射 ê [地球光][Earthlight]，嘛叫做 [da Vinci ê 光][da Vinci glow] 影響著，煞 kā [月娘][Moon] ê 頂半爿照予光矣！

## [POJ] Kàu-tn̂g, Soaⁿ, kah Goe̍h-niû
Ko͘-tiuⁿ kám-kng siòng-phìⁿ hip-chò chit-khoán, sī ài seng kè-ōe hó-sè chiah ū-hoat-tō͘.
Tē-chi̍t-pō͘ ài seng liáu-kái chit-khoán saⁿ hāng pâi-chò chi̍t-chōa ê bí-lē hiān-siōng khak-si̍t ē hoat-seng.
Tē-jī-pō͘ sī ài chhōe-tio̍h siōng-hó ê hip-siòng tē-tiám.
M̄-koh tē-saⁿ-pō͘ sī siōng khùn-lân--ê:
Ài tú-tio̍h hó-thiⁿ, tī tú-á-hó ê sî-kan hip.
Liap-iáⁿ-su tī 6 nî lāi hip 5 pái, ta̍k-pái lóng pháiⁿ-thiⁿ.
Lo̍h-bóe, 10 kang chêng ê thiⁿ-khì chóng-sǹg bē-bái, liap-iáⁿ-su ê bāng-sióng chóng-sī ta̍t-sêng ah!
Chit-tiuⁿ tī I-tà-lī Piemonte hip--ê.
Chiân-kéng ê kàu-tn̂g sī Basilica of Superga, tiong-ng ê soaⁿ sī Monviso, pōe-kéng to̍h-sī lí chai-iáⁿ ê goe̍h-niû.
Tī chit-tiuⁿ siòng-phìⁿ lāi-té, pún-té liap-iáⁿ-su kan-na hip-tio̍h beh lo̍h-khì ê goe̍h-bâi-hêng goe̍h-niû, m̄-koh in-ūi kám-kng sî-kan siuⁿ tn̂g, khì hō͘ nn̂g-têng hoán-siā ê Tē-kiû-kng, mā kiò-chò da Vinci ê kng éng-hióng--tio̍h, soah kā goe̍h-niû ê téng pòaⁿ-pêng chiò hō͘ kng ah!

## [KIP] Kàu-tn̂g, Suann, kah Gue̍h-niû
Koo-tiunn kám-kng siòng-phìnn hip-tsò tsit-khuán, sī ài sing kè-uē hó-sè tsiah ū-huat-tōo.
Tē-tsi̍t-pōo ài sing liáu-kái tsit-khuán sann hāng pâi-tsò tsi̍t-tsuā ê bí-lē hiān-siōng khak-si̍t ē huat-sing.
Tē-jī-pōo sī ài tshuē-tio̍h siōng-hó ê hip-siòng tē-tiám.
M̄-koh tē-sann-pōo sī siōng khùn-lân--ê:
Ài tú-tio̍h hó-thinn, tī tú-á-hó ê sî-kan hip.
Liap-iánn-su tī 6 nî lāi hip 5 pái, ta̍k-pái lóng pháinn-thinn.
Lo̍h-bué, 10 kang tsîng ê thinn-khì tsóng-sǹg bē-bái, liap-iánn-su ê bāng-sióng tsóng-sī ta̍t-sîng ah!
Tsit-tiunn tī I-tà-lī Piemonte hip--ê.
Tsiân-kíng ê kàu-tn̂g sī Basilica of Superga, tiong-ng ê suann sī Monviso, puē-kíng to̍h-sī lí tsai-iánn ê gue̍h-niû.
Tī tsit-tiunn siòng-phìnn lāi-té, pún-té liap-iánn-su kan-na hip-tio̍h beh lo̍h-khì ê gue̍h-bâi-hîng gue̍h-niû, m̄-koh in-uī kám-kng sî-kan siunn tn̂g, khì hōo nn̂g-tîng huán-siā ê Tē-kiû-kng, mā kiò-tsò da Vinci ê kng íng-hióng--tio̍h, suah kā gue̍h-niû ê tíng puànn-pîng tsiò hōo kng ah!

## [English] Cathedral, Mountain, Moon
Single shots like this require planning.
The first step is to realize that such an amazing [triple-alignment][triple-alignment] actually takes place.
The second step is to find the best location to photograph it.
But it was the third step: being there at exactly the right time -- and when the sky was clear -- that was the hardest.
Five times over six years the photographer tried and found [bad weather][bad weather].
Finally, just ten days ago, the [weather][weather] was perfect, and a photographic dream was realized.
Taken in [Piemonte][Piemonte], [Italy][Italy], the cathedral in the foreground is the [Basilica of Superga][Basilica of Superga], the [mountain][mountain] in the middle is [Monviso][Monviso], and, well, [you know][you know] which moon is in the background.
Here, even though the [setting Moon][setting Moon] was captured in a crescent [phase][phase], the exposure was long enough for doubly reflected [Earthlight][Earthlight], called the [da Vinci glow][da Vinci glow], to illuminate the entire top of the [Moon][Moon].

## 詞彙學習（漢羅/POJ/KIP/華語/English）
- 【月眉相】goe̍h-bâi-siòng/gue̍h-bâi-siòng/眉月相/crescent phase
- 【地球光】tē-kiû-kng/tē-kiû-kng/地球光/Earthlight
- 【da Vinci ê 光】da Vinci ê kng/da Vinci ê kng/達文西的光/da Vinci glow

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[triple-alignment]:https://apod.nasa.gov/apod/ap150624.html
[bad weather]:https://apod.nasa.gov/apod/ap210613.html
[weather]:https://climatekids.nasa.gov/menu/weather-and-climate/
[Piemonte]:https://youtu.be/oT5LB8wMNHI
[Italy]:https://en.wikipedia.org/wiki/Italy
[Basilica of Superga]:https://en.wikipedia.org/wiki/Basilica_of_Superga
[mountain]:https://en.wikipedia.org/wiki/Monte_Viso#/media/File:Monviso_-_panoramica_cresta_da_Ostanetta.jpg
[Monviso]:https://youtu.be/ViA0MrOkv_Y
[you know]:https://post.bark.co/wp-content/uploads/2017/06/u4nf59H.png
[setting Moon]:https://apod.nasa.gov/apod/ap200322.html
[phase]:https://svs.gsfc.nasa.gov/5187/
[Earthlight]:https://en.wikipedia.org/wiki/Earthlight_(astronomy)
[da Vinci glow]:https://apod.nasa.gov/apod/ap190926.html
[Moon]:https://science.nasa.gov/moon/
