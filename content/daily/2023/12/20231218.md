---
title: 仝色錯覺
date: 2023-12-18
publishdate: 2023-12-18T11:45:00+0800
tags: [仝色錯覺, 錯覺, 地平線]
hero: https://apod.nasa.gov/apod/image/2312/greyillusion_wikipedia_connected_960.jpg
summary: 格仔 A kah 格仔 B 敢是仝色？確實是按呢！
categories: [podcast]
vocals: [阿錕]
---

{{% apod %}}

- 原始文章：[The Same Color Illusion](https://apod.nasa.gov/apod/ap231218.html)
- 影像來源：[Edward H. Adelson](https://bcs.mit.edu/directory/edward-adelson), [Wikipedia](https://en.wikipedia.org/wiki/Image:Same_color_illusion.png)
- 2023 年 ê APOD 回顧：[RJN's Night Sky Network Lecture](https://www.youtube.com/watch?v=S00SNpSNKZo)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clrmc0sck011g01uxhi9g02fw" >}}

## [漢羅] 仝色錯覺
格仔 A kah 格仔 B 敢是仝色？
確實是按呢！
你若是 kā 你 ê 滑鼠徙一下抑是 [揤一下][here] 就看會著 in 是仝色。
這張 [錯覺插圖][featured illusion]，叫做 [仝色錯覺][same color illusion]。
科學上，人類若是完全倚靠視覺，可能會拄著 [看毋著][ambiguous] 抑是看袂清，就算是直接 [看][perception] 相對色彩，嘛有可能認毋著。
[天頂][sky] 嘛有足濟 [錯覺][illusions 1] 現象，像 [月娘 tī 地平線附近 ê 寸尺看起來較大][size of the Moon near the horizon]，抑是 [天體 ê 外形看起來親像某一項物件][apparent shapes of astronomical objects]。
像 [CCD][CCDs] 這款自動化、會當重複測量 ê 設備，會當予一般 [科學][science] kah [天文學][astronomy] 較莫受著 [人類][human-biased] [錯覺][illusions 2] ê 影響，雖然講無法度完全袂影響著。

## [POJ] Kāng-sek chhò-kak
Keh-á A kah keh-á B kám-sī kāng sek?
Khak-si̍t sī án-ne!
Lí nā-sī kā lí ê ku̍t-chhí sóa--chi̍t-ē ia̍h-sī chhi̍h--chi̍t-ē tō khòaⁿ-ē-tio̍h in sī kāng sek.
Chit-tiuⁿ chhò-kak chhah-tô͘, kiò-chò kāng-sek chhò-kak.
Kho-ha̍k siōng, jîn-lūi nā-sī oân-choân óa-khò sī-kak, khó-lêng ē tú-tio̍h khòaⁿ m̄-tio̍h ia̍h-sī khòaⁿ bē-chheng, tiō-sǹg-sī ti̍t-chiap khòaⁿ siong-tùi sek-chhái, mā ū khó-lêng jīn m̄-tio̍h.
Thiⁿ-téng mā ū chiok chē chhò-kak hiān-siōng, chhiūⁿ goe̍h-niû tī tē-pêng-sòaⁿ hù-kīn ê chhùn-chhioh khòaⁿ--khí-lâi khah tōa, ia̍h-sī thian-thé ê gōa-hêng khòaⁿ--khí-lâi chhin-chhiūⁿ bó͘ chi̍t-hāng mi̍h-kiāⁿ.
Chhiūⁿ CCD chit-khoán chū-tōng-hòa, ē-tàng tiông-ho̍k chhek-liông ê siat-pī, ē-tàng hō͘ it-poaⁿ kho-ha̍k kah thian-bûn-ha̍k khah mài siū-tio̍h lîn-lūi chhò-kak ê éng-hióng, sui-jiân kóng bô-hoat-tō͘ oân-choân bē éng-hióng-tio̍h.

## [KIP] Kāng-sik tshò-kak
Keh-á A kah keh-á B kám-sī kāng sik?
Khak-si̍t sī án-ne!
Lí nā-sī kā lí ê ku̍t-tshí suá--tsi̍t-ē ia̍h-sī tshi̍h--tsi̍t-ē tō khuànn-ē-tio̍h in sī kāng sik.
Tsit-tiunn tshò-kak tshah-tôo, kiò-tsò kāng-sik tshò-kak.
Kho-ha̍k siōng, jîn-luī nā-sī uân-tsuân uá-khò sī-kak, khó-lîng ē tú-tio̍h khuànn m̄-tio̍h ia̍h-sī khuànn bē-tshing, tiō-sǹg-sī ti̍t-tsiap khuànn siong-tuì sik-tshái, mā ū khó-lîng jīn m̄-tio̍h.
Thinn-tíng mā ū tsiok tsē tshò-kak hiān-siōng, tshiūnn gue̍h-niû tī tē-pîng-suànn hù-kīn ê tshùn-tshioh khuànn--khí-lâi khah tuā, ia̍h-sī thian-thé ê guā-hîng khuànn--khí-lâi tshin-tshiūnn bóo tsi̍t-hāng mi̍h-kiānn.
Tshiūnn CCD tsit-khuán tsū-tōng-huà, ē-tàng tiông-ho̍k tshik-liông ê siat-pī, ē-tàng hōo it-puann kho-ha̍k kah thian-bûn-ha̍k khah mài siū-tio̍h lîn-luī tshò-kak ê íng-hióng, sui-jiân kóng bô-huat-tōo uân-tsuân bē íng-hióng-tio̍h.

## [English] The Same Color Illusion
Are squares A and B the same color?
They are!
To verify this, either run your cursor over the image or click [here][here] to see them connected.
The [featured illusion][featured illusion], an example of the [same color illusion][same color illusion], illustrates that purely human perceptions in science may be [ambiguous][ambiguous] or inaccurate, even such a seemingly direct [perception][perception] as relative color.
Similar [illusions][illusions 1] exist on the [sky][sky], such as the [size of the Moon near the horizon][size of the Moon near the horizon], or the [apparent shapes of astronomical objects][apparent shapes of astronomical objects].
The advent of automated, reproducible measuring devices such as [CCDs][CCDs] have made [science][science] in general and [astronomy][astronomy] in particular less prone to, but not free of, [human-biased][human-biased] [illusions][illusions 2].

## 詞彙學習

|漢羅|POJ|KIP|華語|English|
|-|-|-|-|-|
|錯覺|chhò-kak|tshò-kak|錯覺|illusion|
|仝色錯覺|kāng-se̍k chhò-kak|kāng-si̍k tshò-kak|同色錯覺|same color illusion|
|地平線|tē-pêng-sòaⁿ|tē-pîng-suànn|地平線|horizon|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[here]:https://apod.nasa.gov/apod/image/0707/samecolor_wikipedia_connected.jpg
[featured illusion]:https://michaelbach.de/ot/lum-adelsonCheckShadow/
[same color illusion]:https://en.wikipedia.org/wiki/Same_color_illusion
[ambiguous]:https://www.quora.com/Optical-Illusions/What-are-some-great-optical-illusions
[perception]:https://www.youtube.com/watch?v=y8U0YPHxiFQ
[illusions 1]:https://apod.nasa.gov/apod/ap121003.html
[sky]:https://www.facebook.com/APOD.Sky
[size of the Moon near the horizon]:https://apod.nasa.gov/apod/ap090616.html
[apparent shapes of astronomical objects]:https://apod.nasa.gov/apod/ap190211.html
[CCDs]:https://en.wikipedia.org/wiki/Charge-coupled_device
[science]:https://science.nasa.gov/
[astronomy]:https://www.iau.org/public/themes/astronomy_in_everyday_life/
[human-biased]:https://www.youtube.com/watch?v=w8Zz05t19dg
[illusions 2]:https://www.michaelbach.de/ot/
