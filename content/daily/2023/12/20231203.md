---
title: Teide 火山後壁 ê 月落
date: 2023-12-03
publishdate: 2023-12-03T11:45:00+0800
tags: [牛奶月, 月圓, 縮時攝影, 長焦鏡頭]
hero: https://www.youtube.com/watch?v=afHfMMC-MJE
summary: 這寡人無危險啦！Ùi 倒爿出現 ê 是月娘，只是較遠爾爾。
---

{{% apod %}}

- 原始文章：[Moon Setting Behind Teide Volcano](https://apod.nasa.gov/apod/ap231203.html)
- 影像來源 kah [版權][copyright]：Daniel López ([El Cielo de Canarias](https://www.elcielodecanarias.com/)); 音樂：Piano della Moon ([Dan Silva](https://vimeo.com/dansilvaworld))
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] Teide 火山後壁 ê 月落
這寡人無危險啦！
Ùi 倒爿出現 ê 是月娘，只是較遠爾爾。
[月娘][Luna] 會遮爾大粒，是因為這是 [用長焦鏡頭翕--ê][photographed through a telescopic lens]。
[月娘][the Moon 1] 振動主要是因為 [地球][the Earth] 咧自轉，伊就沓沓仔出現佇 [Teide 山][Mount Teide] 後壁，彼是一粒佇非洲西北爿 [Canary 群島][Canary Islands] 海岸 ê 火山。
相片內底 ê 人是 [16 公里遠][16 kilometers away]，有足濟台 kha-mé-lah 攏面向日頭，因為 in 嘛咧欣賞佇攝影師後壁 ê [日出][the Sun]。
[月圓][full moon] 出現，[日頭就會落去][Sun sets]。
這毋是 [意外][coincidence]，這是因為太陽佇天頂總是 kah 月圓是佇相對面。
[這支影片][featured video] 是 2018 年 ê [牛奶月][Milk Moon] 彼陣拍--ê。
這毋是 [縮時攝影][time-lapse] 影片，[月娘][the Moon 2] 落去真正就遮爾緊。

## [POJ] Teide hóe-soaⁿ āu-piah ê Goe̍h-lo̍h
Chit-kóa lâng bô gûi-hiám lah!
Ùi tò-pêng chhut-hiān ê sī goe̍h-niû, chí-sī khah hn̄g niā-niā.
Goe̍h-niû ē chiah-nī tōa-lia̍p, sī in-ūi che-sī iōng tn̂g-chiau kiàⁿ-thâu hip--ê.
Goe̍h-niû tín-tāng chú-iàu sī in-ūi Tē-kiû teh chū-choán, i to̍h tau̍h-tau̍h-á chhut-hiān tī Teide soaⁿ āu-piah, he sī chi̍t-lia̍p tī Hui-chiu sai-pak-pêng Canary kûn-tó hái-hōaⁿ ê hóe-soaⁿ.
Siòng-phìⁿ lāi-té ê lâng sī 16 kong-lí hn̄g, ū chiok chē tâi kha-mé-lah lóng bīn-hiòng ji̍t-thâu, in-ūi in mā teh him-sióng tī liap-iáⁿ-su āu-piah ê ji̍t-chhut.
Goe̍h-îⁿ chhut-hiān, ji̍t-thâu to̍h ē lo̍h-khì.
Che m̄-sī ì-gōa, che-sī in-ūi Thài-iông tī thiⁿ-téng chóng-sī kah goe̍h-îⁿ sī tī sio-tùi-bīn.
Chit-ki iáⁿ-phìⁿ sī 2018 nî ê Gû-leng-goe̍h hit-chūn phah--ê.
Che m̄-sī sok-sî-liap-iáⁿ siòng-phìⁿ, goe̍h-niû lo̍h-khì chin-chiàⁿ to̍h chiah-nī kín.

## [KIP] Teide hué-suann āu-piah ê Gue̍h-lo̍h
Tsit-kuá lâng bô guî-hiám lah!
Uì tò-pîng tshut-hiān ê sī gue̍h-niû, tsí-sī khah hn̄g niā-niā.
Gue̍h-niû ē tsiah-nī tuā-lia̍p, sī in-uī tse-sī iōng tn̂g-tsiau kiànn-thâu hip--ê.
Gue̍h-niû tín-tāng tsú-iàu sī in-uī Tē-kiû teh tsū-tsuán, i to̍h ta̍uh-ta̍uh-á tshut-hiān tī Teide suann āu-piah, he sī tsi̍t-lia̍p tī Hui-tsiu sai-pak-pîng Canary kûn-tó hái-huānn ê hué-suann.
Siòng-phìnn lāi-té ê lâng sī 16 kong-lí hn̄g, ū tsiok tsē tâi kha-mé-lah lóng bīn-hiòng ji̍t-thâu, in-uī in mā teh him-sióng tī liap-iánn-su āu-piah ê ji̍t-tshut.
Gue̍h-înn tshut-hiān, ji̍t-thâu to̍h ē lo̍h-khì.
Tse m̄-sī ì-guā, tse-sī in-uī Thài-iông tī thinn-tíng tsóng-sī kah gue̍h-înn sī tī sio-tuì-bīn.
Tsit-ki iánn-phìnn sī 2018 nî ê Gû-ling-gue̍h hit-tsūn phah--ê.
Tse m̄-sī sok-sî-liap-iánn siòng-phìnn, gue̍h-niû lo̍h-khì tsin-tsiànn to̍h tsiah-nī kín.

## [English] Moon Setting Behind Teide Volcano
These people are not in danger.
What is coming down from the left is just the Moon, far in the distance.
[Luna][Luna] appears so large here because she is being [photographed through a telescopic lens][photographed through a telescopic lens].
What is moving is mostly [the Earth][the Earth], whose spin causes [the Moon][the Moon 1] to slowly disappear behind [Mount Teide][Mount Teide], a volcano in the [Canary Islands][Canary Islands] off the northwest coast of [Africa][Africa].
The people pictured are [16 kilometers away][16 kilometers away] and many are facing the camera because they are watching [the Sun][the Sun] rise behind the photographer.
It is not a [coincidence][coincidence] that a [full moon][full moon] rises just when the [Sun sets][Sun sets] because the Sun is always on the opposite side of the sky from a full moon.
The [featured video][featured video] was made in 2018 during the full [Milk Moon][Milk Moon].
The video is not [time-lapse][time-lapse] -- this was really how fast [the Moon][the Moon 2] was setting.

## 詞彙學習（漢羅/POJ/KIP/華語/English）
- 【牛奶月】Gû-leng-goe̍h//Gû-ling-gue̍h牛奶月/Milk Moon
- 【縮時攝影】sok-sî-liap-iáⁿ/sok-sî-liap-iánn/縮時攝影/time-lapsef
- 【長焦鏡頭】tn̂g-chiau kiàⁿ-thâu/tn̂g-tsiau kiànn-thâu/長焦鏡頭/telescope lens

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Luna]:https://en.wikipedia.org/wiki/Luna_(goddess)
[photographed through a telescopic lens]:https://apod.nasa.gov/apod/image/1806/Telescope_Teide.jpg
[the Earth]:https://science.nasa.gov/earth/
[the Moon 1]:https://science.nasa.gov/moon/
[Mount Teide]:https://en.wikipedia.org/wiki/Teide
[Canary Islands]:https://en.wikipedia.org/wiki/Canary_Islands
[Africa]:https://en.wikipedia.org/wiki/Africa
[16 kilometers away]:https://apod.nasa.gov/apod/image/1806/teide_volcan_video.jpg
[the Sun]:https://science.nasa.gov/sun/facts/
[coincidence]:https://atworkandbored.com/jokes-inc/fun-pics/long-neck-cat-8110.jpeg
[full moon]:https://apod.nasa.gov/apod/ap211010.html
[Sun sets]:https://apod.nasa.gov/apod/ap220320.html
[featured video]:https://vimeo.com/272723959
[Milk Moon]:https://www.csmonitor.com/Science/2010/0526/What-is-a-milk-moon-anyway
[time-lapse]:https://apod.nasa.gov/apod/ap170820.html
[the Moon 2]:https://apod.nasa.gov/apod/ap160201.html
