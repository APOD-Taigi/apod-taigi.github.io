---
title: 船底座星雲 內底 ê 恆星 kah 塗粉 ê 相戰
date: 2023-12-06
publishdate: 2023-12-06T11:45:00+0800
tags: [free2share, 船底座星雲, 龍骨座星雲, 恆星風, 恆星托兒所, Hubble 太空望遠鏡, HH1066, 水素, 塗粉柱]
hero: https://apod.nasa.gov/apod/image/2312/TorchedDust_HubbleMecone_960.jpg
summary: 這是船底座星雲內底 ê 恆星佮 kah 塗粉 ê 相戰，恆星贏矣！
categories: [podcast]
vocals: [阿錕]
---

{{% apod %}}

- 原始文章：[Stars Versus Dust in the Carina Nebula](https://apod.nasa.gov/apod/ap231206.html)
- 影像來源：[NASA](https://www.nasa.gov/), [ESA](https://www.esa.int), [Hubble Heritage](https://hubblesite.org/images/hubble-heritage) ([STScI](https://www.stsci.edu/)/[AURA](https://www.aura-astronomy.org/)); 資料處理：[Franco Meconi](https://www.instagram.com/terrazaalcosmos/) ([Terraza al Cosmos](https://www.instagram.com/terrazaalcosmos/))
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clrp79y6601ph010333rhf11u" >}}

## [漢羅] 船底座星雲 內底 ê 恆星 kah 塗粉 ê 相戰
這是船底座星雲內底 ê 恆星 kah 塗粉 ê 相戰，恆星贏矣！
講較詳細咧，拄生出來 ê 大質量 [恆星][stars] ê [高能光][energetic light] kah [恆星風][wind] kā 生 in ê [厚塗粉 ê 恆星托兒所][dusty stellar nurseries] 蒸發、歕予散。
這寡塗粉柱是 tī [船底座星雲][Carina Nebula] 內底，一个私底下叫做 [神祕山][Mystic Mountain] ê 所在。
In 主要是會透光 ê [水素][hydrogen] 氣體，毋過外觀是袂透光 ê 咖啡色塗粉。
雖罔講有一寡 [塗粉柱][dust pillar] 看起來敢若 [火把][torches]，毋過 in 無 [著][fire]。
而且，in 是去予附近 ê 恆星照予光。
這張影像是 [Hubble 太空望遠鏡][Hubble Space Telescope] 翕--ê，是咧強調 7500光年遠 ê 船底座星雲內底一个 1 [光年][light year] 大，叫做 [HH1066][HH1066] ê 部份。
閣幾若百萬年，這寡恆星就 [會贏矣][win out]！
這寡塗粉火把就會完全 [蒸發][evaporate] 去。


## [POJ] Chûn-té-chō Seng-hûn lāi-té ê hêng-chheⁿ kah thô͘-hún ê sio-chiàn
Che-sī Chûn-té-chō Seng-hûn lāi-té ê hêng-chheⁿ kah thô͘-hún ê sio-chiàn, hêng-chheⁿ iâⁿ ah!
Kóng khah siông-sè leh, tú seⁿ-chhut-lâi ê tōa chit-liōng hêng-chheⁿ ê ko-lêng-kng kah hêng-chheⁿ-hong kā seⁿ in ê kāu thô͘-hún ê hêng-chheⁿ thok-jî-só͘ cheng-hoat, pûn hō͘ sòaⁿ.
Chit kóa thô͘-hún-thiāu sī tī Chûn-té-chō Seng-hûn lāi-té, chi̍t-ê su-té-hā kiò-chò Sîn-pì-soaⁿ ê só͘-chāi.
In chú-iàu sī ē thàu-kng ê chúi-sò͘ khì-thé, m̄-koh gōa-koan sī bē thàu-kng ê ka-pi-sek thô͘-hún.
Sui-bóng kóng ū chi̍t-kóa thô͘-hún-thiāu khòaⁿ--khí-lâi káⁿ-ná hóe-pé, m̄-koh in bô to̍h.
Jî-chhiáⁿ, in sī khì hō͘ hù-kīn ê hêng-chheⁿ chiàu hō͘ kng.
Chit-tiuⁿ iáⁿ-siōng sī Hubble Thài-khong Bōng-oán-kiàⁿ hip--ê, sī leh kiông-tiāu 7500 kng-nî hn̄g ê Chûn-té-chō Seng-hûn lāi-té chi̍t-ê 1 kng-nî tōa, kiò-chò HH1066 ê pō͘-hūn.
Koh kúi-nā pah bān-nî, chit kóa hêng-chheⁿ to̍h ē iâⁿ ah!
Chit kóa thô͘-hún hóe-pé tō ē oân-choân cheng-hoat khì.

## [KIP] Tsûn-té-tsō Sing-hûn lāi-té ê hîng-tshenn kah thôo-hún ê sio-tsiàn
Tse-sī Tsûn-té-tsō Sing-hûn lāi-té ê hîng-tshenn kah thôo-hún ê sio-tsiàn, hîng-tshenn iânn ah!
Kóng khah siông-sè leh, tú senn-tshut-lâi ê tuā tsit-liōng hîng-tshenn ê ko-lîng-kng kah hîng-tshenn-hong kā senn in ê kāu thôo-hún ê hîng-tshenn thok-jî-sóo tsing-huat, pûn hōo suànn.
Tsit kuá thôo-hún-thiāu sī tī Tsûn-té-tsō Sing-hûn lāi-té, tsi̍t-ê su-té-hā kiò-tsò Sîn-pì-suann ê sóo-tsāi.
In tsú-iàu sī ē thàu-kng ê tsuí-sòo khì-thé, m̄-koh guā-kuan sī bē thàu-kng ê ka-pi-sik thôo-hún.
Sui-bóng kóng ū tsi̍t-kuá thôo-hún-thiāu khuànn--khí-lâi kánn-ná hué-pé, m̄-koh in bô to̍h.
Jî-tshiánn, in sī khì hōo hù-kīn ê hîng-tshenn tsiàu hōo kng.
Tsit-tiunn iánn-siōng sī Hubble Thài-khong Bōng-uán-kiànn hip--ê, sī leh kiông-tiāu 7500 kng-nî hn̄g ê Tsûn-té-tsō Sing-hûn lāi-té tsi̍t-ê 1 kng-nî tuā, kiò-tsò HH1066 ê pōo-hūn.
Koh kuí-nā pah bān-nî, tsit kuá hîng-tshenn to̍h ē iânn ah!
Tsit kuá thôo-hún hué-pé tō ē uân-tsuân tsing-huat khì.

## [English] Stars Versus Dust in the Carina Nebula
It's stars versus dust in the Carina Nebula and the stars are winning.
More precisely, the [energetic light][energetic light] and [wind][wind]s from massive newly formed [stars][stars] are evaporating and dispersing the [dusty stellar nurseries][dusty stellar nurseries] in which they formed.
Located in the [Carina Nebula][Carina Nebula] and inside a region known informally as [Mystic Mountain][Mystic Mountain], these pillars' appearance is dominated by opaque brown dust even though it is composed mostly of clear [hydrogen][hydrogen] gas.
Even though some of the [dust pillar][dust pillar]s look like [torches][torches], their ends are not on [fire][fire] -- rather, they are illuminated by nearby stars.
About 7,500 light-years distant, the featured image was taken with the [Hubble Space Telescope][Hubble Space Telescope] and highlights an interior region of Carina known as [HH1066][HH1066] which spans nearly a [light year][light year].
Within a few million years, the stars will likely [win out][win out] completely and the dust torches will completely [evaporate][evaporate].

## 詞彙學習

|漢羅|POJ|KIP|華語|English|
|-|-|-|-|-|
|船底座星雲|Chûn-té-chō Seng-hûn|Tsûn-té-tsō Sing-hûn|船底座星雲|Carina Nebula|
|龍骨座星雲|Lêng-kut-chō Seng-hûn|Lîng-kut-tsō Sing-hûn|船底座星雲|Carina Nebula|
|恆星風|hêng-chheⁿ-hong|hîng-tshenn-hong|恆星風|stellar wind|
|恆星托兒所|hêng-chheⁿ thok-jî-só͘|hîng-tshenn thok-jî-sóo|恆星托兒所|stellar nurseries|
|Hubble 太空望遠鏡|Hubble Thài-khong Bōng-oán-kiàⁿ|Hubble Thài-khong Bōng-uán-kiànn|哈伯太空望遠鏡|Hubble Space Telescope|
|HH1066|HH it-khòng-lio̍k-lio̍k|HH it-khòng-lio̍k-lio̍k|HH1066|HH1066|
|水素|chúi-sò͘|tsuí-sòo|氫|hydrogen|
|塗粉柱|thô͘-hún-thiāu|thôo-hún-thiāu|塵埃柱|dust pillar|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[energetic light]:https://science.nasa.gov/ems/10_ultravioletwaves/
[wind]:https://apod.nasa.gov/apod/ap000318.html
[stars]:https://science.nasa.gov/astrophysics/focus-areas/how-do-stars-form-and-evolve/
[dusty stellar nurseries]:https://apod.nasa.gov/apod/ap220314.html
[Carina Nebula]:https://apod.nasa.gov/apod/ap190623.html
[Mystic Mountain]:https://esahubble.org/images/heic1007a/
[hydrogen]:http://apod.nasa.gov/rjn/apod/lib/lament.html
[dust pillar]:https://apod.nasa.gov/apod/ap211214.html
[torches]:https://en.wikipedia.org/wiki/Torch
[fire]:https://apod.nasa.gov/apod/ap180826.html
[Hubble Space Telescope]:https://hubblesite.org/mission-and-telescope
[HH1066]:https://www.semanticscholar.org/paper/HST-WFC3-Imaging-of-Protostellar-Jets-in-Carina%3A-Reiter-Smith/71a6e0755f3b9ec46ca909c34ff0d3b282c6be00/figure/6
[light year]:https://spaceplace.nasa.gov/light-year/
[win out]:https://www.barnorama.com/wp-content/images/2013/01/Cats-Standing/30-Cats-Standing.jpg
[evaporate]:https://www.youtube.com/shorts/avgUGHv2Sl4
