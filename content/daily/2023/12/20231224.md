---
title: NGC 2440：新 ê 白矮星 ê 繭
date: 2023-12-24
publishdate: 2023-12-24T11:45:00+0800
tags: [free2share, NGC 2440, 白矮星, 繭, 行星狀星雲, 刺毛蟲]
hero: https://apod.nasa.gov/apod/image/2312/ngc2440e_hst_960.jpg
summary: 中央彼是啥物？是白矮星！
categories: [podcast]
vocals: [阿綠]
---

{{% apod %}}

- 原始文章：[NGC 2440: Cocoon of a New White Dwarf](https://apod.nasa.gov/apod/ap231224.html)
- 影像來源：[NASA](https://nasa.gov/), [ESA](https://www.esa.int/), [Hubble](https://science.nasa.gov/mission/hubble/); 資料處理：[H. Bond](https://www.stsci.edu/~bond/) ([STScI](https://www.stsci.edu/)), [R. Ciardullo](https://ctoc.igc.psu.edu/faculty-profile-robin-ciardullo/) ([PSU](https://ctoc.igc.psu.edu/)), [Forrest Hamilton](https://annex.exploratorium.edu/origins/hubble/live/4-21.html) (STScI)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clst8dilt2bmh01wd651pbiy6" >}}

## [漢羅] NGC 2440：新 ê 白矮星 ê 繭
中央彼是啥物？是白矮星！
[白矮星][white dwarf star] kah [尾蝶仔][butterfly] 仝款，會 kā 共家己包起來 ê [繭][cocoon]，就是氣體殼，擲出去，開始一个新 ê 性命週期。
照這个比喻，咱 ê [日頭][Sun 1] 是 [刺毛蟲][caterpillar]，去予擲出去 ê 氣體殼就是 [上媠][prettiest] ê 繭。
這張相片內底 ê [繭][featured cocoon]，是 編號 [NGC 2440][NGC 2440] ê [行星形星雲][planetary nebula]，內底有到目前為止 [溫度上懸 ê 白矮星][hottest white dwarf stars]。
[白矮星][white dwarf 1] 就是相片中央附近彼个柑仔色 ê 光點。
咱 ê [太陽][Sun 2] 免 [50 億年][another 5 billion years]，嘛會變做一隻「[白矮星][white dwarf 2] 尾蝶仔」。

## [POJ] NGC 2440: Sin ê Pe̍h-é-chheⁿ ê Kián
Tiong-ng he sī siáⁿ-mi̍h? Sī pe̍h-é-chheⁿ!
Pe̍h-é-chheⁿ kah bóe-ia̍h-á kāng-khoán, ē kā kā ka-kī pau--khí-lâi ê kián, to̍h-sī khì-thé-khak, tàn--chhut-khì, khai-sí chi̍t-ê sin ê sìⁿ-miā chiu-kî.
Chiàu chit-ê pí-jû, lán ê ji̍t-thâu sī chhì-mô͘-thâng, khì hō͘ tàn--chhut-khì ê khì-thé-khak to̍h-sī siōng súi ê kián.
Chit-tiuⁿ siòng-phìⁿ lāi-té ê kián, sī pian-hō NGC 2440 ê kiâⁿ-chheⁿ-hêng seng-hûn, lāi-té ū kàu bo̍k-chêng ûi-chí un-tō͘ siōng koân ê pe̍h-é-chheⁿ.
Pe̍h-é-chheⁿ to̍h-sī siòng-phìⁿ tiong-ng hù-kīn hit-ê kam-á-sek ê kng-tiám.
Lán ê Thài-iông bián 50 ek nî, mā ē piàn-chò chi̍t chiah "pe̍h-é-chheⁿ bóe-ia̍h-á".

## [KIP] NGC 2440: Sin ê Pe̍h-é-tshenn ê Kián
Tiong-ng he sī siánn-mi̍h? Sī pe̍h-é-tshenn!
Pe̍h-é-tshenn kah bué-ia̍h-á kāng-khuán, ē kā kā ka-kī pau--khí-lâi ê kián, to̍h-sī khì-thé-khak, tàn--tshut-khì, khai-sí tsi̍t-ê sin ê sìnn-miā tsiu-kî.
Tsiàu tsit-ê pí-jû, lán ê ji̍t-thâu sī tshì-môo-thâng, khì hōo tàn--tshut-khì ê khì-thé-khak to̍h-sī siōng suí ê kián.
Tsit-tiunn siòng-phìnn lāi-té ê kián, sī pian-hō NGC 2440 ê kiânn-tshenn-hîng sing-hûn, lāi-té ū kàu bo̍k-tsîng uî-tsí un-tōo siōng kuân ê pe̍h-é-tshenn.
Pe̍h-é-tshenn to̍h-sī siòng-phìnn tiong-ng hù-kīn hit-ê kam-á-sik ê kng-tiám.
Lán ê Thài-iông bián 50 ik nî, mā ē piàn-tsò tsi̍t tsiah "pe̍h-é-tshenn bué-ia̍h-á".

## [English] NGC 2440: Cocoon of a New White Dwarf
What's that in the center?
Like a [butterfly][butterfly], a [white dwarf star][white dwarf star] begins its life by casting off a [cocoon][cocoon] of gas that enclosed its former self.
In this analogy, however, the [Sun][Sun 1] would be a [caterpillar][caterpillar] and the ejected shell of gas would become the [prettiest][prettiest] cocoon of all.
In the [featured cocoon][featured cocoon], the [planetary nebula][planetary nebula] designated [NGC 2440][NGC 2440] contains one of the [hottest white dwarf stars][hottest white dwarf stars] known.
The [white dwarf][white dwarf 1] can be seen as the bright orange dot near the image center.
Our [Sun][Sun 2] will eventually become a [white dwarf][white dwarf 2] butterfly, but not for [another 5 billion years][another 5 billion years].

## 詞彙學習

|漢羅|POJ|KIP|華語|English|
|-|-|-|-|-|
|NGC 2440|NGC jī-sù-sù-khòng|NGC jī-sù-sù-khòng|NGC 2440|NGC 2440|
|白矮星|pe̍h-é-chheⁿ|pe̍h-é-tshenn|白矮星|white dwarf|
|繭|kián|kián|繭|cocoon|
|行星狀星雲|kiâⁿ-chheⁿ-hêng seng-hûn|kiânn-tshenn-hîng sing-hûn|行星狀星雲|planetary nebula|
|刺毛蟲|chhì-mô͘-thâng|tshì-môo-thâng|毛毛蟲|caterpillar|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[butterfly]:https://youtu.be/lWOySU_hAz0
[white dwarf star]:https://imagine.gsfc.nasa.gov/science/objects/dwarfs2.html
[cocoon]:https://en.wikipedia.org/wiki/Pupa#Cocoon
[Sun 1]:https://apod.nasa.gov/apod/ap231211.html
[caterpillar]:https://www.woodlandtrust.org.uk/blog/2019/05/are-caterpillars-insects/
[prettiest]:https://s.wsj.net/public/resources/images/NY-CE236_DOG_DV_20130211182422.jpg
[featured cocoon]:https://esahubble.org/images/opo9935e/
[planetary nebula]:https://en.wikipedia.org/wiki/Planetary_nebula
[NGC 2440]:https://apod.nasa.gov/apod/ap070215.html
[hottest white dwarf stars]:https://apod.nasa.gov/apod/ap951130.html
[white dwarf 1]:https://apod.nasa.gov/apod/ap000910.html
[Sun 2]:https://science.nasa.gov/sun/
[white dwarf 2]:https://en.wikipedia.org/wiki/White_dwarf
[another 5 billion years]:https://www.esa.int/ESA_Multimedia/Images/2022/08/The_Sun_s_future
