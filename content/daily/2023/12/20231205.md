---
title: 高能粒子挵著地球
date: 2023-12-05
publishdate: 2023-12-05T11:45:00+0800
tags: [高能粒子, 宇宙線, 電子, 質子, 基本粒子, 天照粒子, 空氣射叢, 粒子西北雨, 天照事件, 原子核, 望遠鏡陣列]
hero: https://apod.nasa.gov/apod/image/2312/Exaray_OsakaU_1080.jpg
summary: 這是目前為止咱所知影挵地球 能量上懸 ê 粒子之一。毋過伊是 ùi 佗位來--ê？
---

{{% apod %}}

- 原始文章：[Energetic Particle Strikes the Earth](https://apod.nasa.gov/apod/ap231205.html)
- 插圖來源：[Osaka Metropolitan U.](https://www.omu.ac.jp/)/[L-INSIGHT](https://www.l-insight.kyoto-u.ac.jp/en/), [Kyoto U.](https://www.kyoto-u.ac.jp/)/[Ryuunosuke Takeshige](https://www.artstation.com/a4sizecg)
- 開放科學：[Browse 3,200+ codes in the Astrophysics Source Code Library](https://ascl.net/code/all)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 高能粒子挵著地球
這是目前為止咱所知影挵地球 能量上懸 ê 粒子之一。
毋過伊是 ùi 佗位來--ê？
這粒粒子 ê 名是 [天照][Amaterasu]，是日本 [神道教][Shinto] [太陽女神][sun goddess] ê 名。
伊佮所有挵 [地球大氣][Earth's atmosphere] ê [宇宙線][cosmic rays] 仝款，會造成電子、質子、佮其他 [基本粒子][elementary particles] ê [空氣射叢][air shower 1]，就是粒子西北雨 ê 意思，噴到地球面頂。
[這張插圖][featured illustration] 內底 ê 宇宙線 ê [空氣射叢][air shower 2]，挵著 [美國][USA] [猶他州][Utah] ê [望遠鏡陣列][Telescope Array]。
這就紀錄佇 2021 年 5 月 ê 「[天照事件][Amaterasu event]」中。
宇宙線空氣射叢是定定有，你嘛可能去予這款事件 ê [粒子噴過][particle spray]，毋過你可能無感覺。
這款高能粒子 ê 源頭可能是 [原子核][nucleus of an atom]，這个 [謎題][mystery] 有留兩个線索落來。
第一，咱毋知影粒子抑是原子核是按怎提著遮爾懸 ê 能量。
第二，科學家捌追蹤這寡粒子，看有法度揣著 in ùi佗位來--ê。
毋過無揣著可能 ê 來源。

## [POJ] Ko-lêng lia̍p-chú lòng-tio̍h Tē-kiû
Che-sī bo̍k-chêng ûi-chí lán só͘ chai-iáⁿ lòng tē-kiû lêng-liōng siōng koân ê lia̍p-chú chi-it.
M̄-koh i sī ùi tó-ūi lâi--ê?
Chit lia̍p lia̍p-chú ê miâ sī Thian-chiàu, sī Ji̍t-pún sîn-tō-kàu Thài-iông lú-sîn ê miâ.
I kah só͘-ū lòng Tē-kiû tāi-khì ê ú-tiū-sòaⁿ kāng-khoán, ē chō-sêng tiān-chú, chit-chú, kah kî-thaⁿ ki-pún lia̍p-chú ê khong-khì siā-châng, to̍h sī lia̍p-chú sai-pak-hō͘ ê ì-sù, phùn kàu Tē-kiû bīn-téng.
Chit-tiuⁿ chhah-tô͘ lāi-té ê ú-tiū-sòaⁿ ê khong-khì siā-châng, lòng-tio̍h Bí-kok Iû-tha chiu ê Bōng-oán-kiàⁿ Tīn-lia̍t.
Che to̍h kì-lo̍k tī 2021 nî 5 goe̍h ê "Thian-chiàu sū-kiāⁿ" tiong.
Ú-tiū-sòaⁿ khong-khì siā-châng sī tiāⁿ-tiāⁿ ū, lí mā khó-lêng khì hō͘ chit-khoán sū-kiāⁿ ê lia̍p-chú phùn-- kòe, m̄-koh lí khó-lêng bô kám-kak.
Chit-khoán ko-lêng lia̍p-chú ê goân-thâu khó-lêng sī goân-chú-he̍k, chit-ê bē-tê ū lâu nn̄g-ê sòaⁿ-soh lo̍h-lâi.
Tē-it, lán m̄-chai-iáⁿ lia̍p-chú ia̍h-sī goân-chú-he̍k sī-án-chóaⁿ the̍h-tio̍h chiah-nī koân ê lêng-liōng.
Tē-jī, kho-ha̍k-ka bat tui-chong chit kóa lia̍p-chú, khòaⁿ ū-hoat-tō͘ chhōe-tio̍h in ùi tó-ūi lâi--ê.
M̄-koh bô chhōe tio̍h khó-lêng ê lâi-goân.

## [KIP] Ko-lîng lia̍p-tsú lòng-tio̍h Tē-kiû
Tse-sī bo̍k-tsîng uî-tsí lán sóo tsai-iánn lòng tē-kiû lîng-liōng siōng kuân ê lia̍p-tsú tsi-it.
M̄-koh i sī uì tó-uī lâi--ê?
Tsit lia̍p lia̍p-tsú ê miâ sī Thian-tsiàu, sī Ji̍t-pún sîn-tō-kàu Thài-iông lú-sîn ê miâ.
I kah sóo-ū lòng Tē-kiû tāi-khì ê ú-tiū-suànn kāng-khuán, ē tsō-sîng tiān-tsú, tsit-tsú, kah kî-thann ki-pún lia̍p-tsú ê khong-khì siā-tsâng, to̍h sī lia̍p-tsú sai-pak-hōo ê ì-sù, phùn kàu Tē-kiû bīn-tíng.
Tsit-tiunn tshah-tôo lāi-té ê ú-tiū-suànn ê khong-khì siā-tsâng, lòng-tio̍h Bí-kok Iû-tha tsiu ê Bōng-uán-kiànn Tīn-lia̍t.
Tse to̍h kì-lo̍k tī 2021 nî 5 gue̍h ê "Thian-tsiàu sū-kiānn" tiong.
Ú-tiū-suànn khong-khì siā-tsâng sī tiānn-tiānn ū, lí mā khó-lîng khì hōo tsit-khuán sū-kiānn ê lia̍p-tsú phùn-- kuè, m̄-koh lí khó-lîng bô kám-kak.
Tsit-khuán ko-lîng lia̍p-tsú ê guân-thâu khó-lîng sī guân-tsú-hi̍k, tsit-ê bē-tê ū lâu nn̄g-ê suànn-soh lo̍h-lâi.
Tē-it, lán m̄-tsai-iánn lia̍p-tsú ia̍h-sī guân-tsú-hi̍k sī-án-tsuánn the̍h-tio̍h tsiah-nī kuân ê lîng-liōng.
Tē-jī, kho-ha̍k-ka bat tui-tsong tsit kuá lia̍p-tsú, khuànn ū-huat-tōo tshuē-tio̍h in uì tó-uī lâi--ê.
M̄-koh bô tshuē tio̍h khó-lîng ê lâi-guân.

## [English] Energetic Particle Strikes the Earth
It was one of the most energetic particles ever known to strike the Earth -- but where did it come from?
Dubbed [Amaterasu][Amaterasu] after the [Shinto][Shinto] [sun goddess][sun goddess], this particle, as do all [cosmic rays][cosmic rays] that strike the [Earth's atmosphere][Earth's atmosphere], caused an [air shower][air shower 1] of electrons, protons, and other [elementary particles][elementary particles] to spray down onto the Earth below.
In the [featured illustration][featured illustration], a cosmic ray [air shower][air shower 2] is pictured striking the [Telescope Array][Telescope Array] in [Utah][Utah], [USA][USA], which recorded the [Amaterasu event][Amaterasu event] in 2021 May.
Cosmic ray air showers are common enough that you likely have been in a [particle spray][particle spray] yourself, although you likely wouldn't have noticed.
The origin of this energetic particle, likely the [nucleus of an atom][nucleus of an atom], remains a [mystery][mystery] in two ways.
First, it is [not known][not known] how any single particle or atomic nucleus can practically acquire [so much energy][so much energy], and second, attempts to trace the particle back to where it originated did not indicate any likely potential source.

## 詞彙學習（漢羅/POJ/KIP/華語/English）
- 【高能粒子】khó-lêng lia̍p-chú/khó-lîng lia̍p-tsú/高能粒子/energetic particles
- 【宇宙線】ú-tiū-sòaⁿ/ú-tiū-suànn/宇宙線/cosmic ray
- 【天照粒子】Thian-chiàu lia̍p-chú/Thian-tsiàu lia̍p-tsú/天照粒子/Amaterasu particle
- 【電子】tiān-chú/tiān-tsú/電子/electron
- 【質子】chit-chú/tsit-tsú/質子/proton
- 【基本粒子】ki-pún lia̍p-chú/ki-pún lia̍p-tsú/基本粒子/elementary particles
- 【空氣射叢】khong-khì siā-châng/khong-khì siā-tsâng/空氣射叢/air shower
- 【粒子西北雨】lia̍p-chú sai-pak-hō͘/lia̍p-tsú sai-pak-hōo/空氣射叢/air shower
- 【天照事件】Thian-chiàu sū-kiāⁿ/Thian-tsiàu sū-kiānn/天照事件/Amaterasu event
- 【原子核】goân-chú-he̍k/guân-tsú-hi̍k/原子核/atom nucleus
- 【望遠鏡陣列】Bōng-oán-kiàⁿ Tīn-lia̍t/Bōng-uán-kiànn Tīn-lia̍t/望遠鏡陣列/Telescope Array

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[Amaterasu]:https://en.wikipedia.org/wiki/Amaterasu_particle
[Shinto]:https://en.wikipedia.org/wiki/Shinto
[sun goddess]:https://en.wikipedia.org/wiki/Amaterasu
[cosmic rays]:https://www.auger.org/outreach/cosmic-rays/cosmic-ray-mystery
[Earth's atmosphere]:https://www.nasa.gov/image-article/earths-atmospheric-layers-3/
[air shower 1]:https://en.wikipedia.org/wiki/Air_shower_(physics)
[elementary particles]:https://en.wikipedia.org/wiki/Elementary_particle
[featured illustration]:https://www.omu.ac.jp/en/info/research-news/entry-39535.html
[air shower 2]:https://apod.nasa.gov/apod/ap060814.html
[Telescope Array]:http://www.telescopearray.org/index.php/about/telescope-array
[Utah]:https://en.wikipedia.org/wiki/Utah
[USA]:https://en.wikipedia.org/wiki/United_States
[Amaterasu event]:https://attheu.utah.edu/facultystaff/cosmic-ray-2023/
[particle spray]:https://youtu.be/j-BBzWlOai0
[nucleus of an atom]:https://www.energy.gov/science/doe-explainsnuclei
[mystery]:https://www.intermountainpet.com/hubfs/Blog_Images/Dogs-tilting-their-heads.jpg
[not known]:https://www.science.org/doi/10.1126/science.abo5095
[so much energy]:https://en.wikipedia.org/wiki/Oh-My-God_particle
