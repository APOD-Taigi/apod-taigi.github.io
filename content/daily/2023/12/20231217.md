---
title: 中國念湖天頂 ê 雙生仔座流星雨
date: 2023-12-17
publishdate: 2023-12-17T11:45:00+0800
tags: [雙生仔座, 雙生仔座流星雨, 輻射點, 3200 號小行星 Phaethon]
hero: https://apod.nasa.gov/apod/image/2312/Geminids_Hongyang_3840.jpg
summary: 這寡流星是 tùi 佗位來--ê？
categories: [podcast]
vocals: [阿錕]
---

{{% apod %}}

- 原始文章：[Geminids over China's Nianhu Lake](https://apod.nasa.gov/apod/ap231217.html)
- 影像來源 kah 版權：[Hongyang Luo](mailto:mgsluo@gmail.com)
- 2023 年 ê APOD 回顧：[RJN's Night Sky Network Lecture](https://www.youtube.com/watch?v=S00SNpSNKZo)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clrku7peo00ea01uxe33ya5gi" >}}

## [漢羅] 中國念湖天頂 ê 雙生仔座流星雨
這寡流星是 tùi 佗位來--ê？
以天頂 ê 方位來看，這个答案應該是指向 雙生仔[座][constellation]。
這就是是按怎 12 月主要 ê 流星雨叫做 [雙生仔座流星雨][Geminids]，因為這寡流星雨攏是 ùi 一个 tī [雙生仔座 ê 輻射點][radiant toward Gemini] 來--ê。
Ùi 3D 空間來看，這粒 [編號 3200 ê 奇怪小行星 Phaethon][3200 Phaethon] 噴出來--ê [沙塗大細 ê 屑仔][sand-sized debris]，就落 tī 踅太陽 ê 軌道頂懸，其中較倚 [地球][Earth] ê 部份就出現 tī [雙生仔座][constellation of Gemini] 頭前。
地球 [行過這粒小行星 ê 軌道][crosses this orbit] ê 時陣，因為這寡 [落落來][falling] ê 沙塗屑仔 出現 tī 雙生仔座方向，所以 [輻射點][radiant] 看起來就 tī 雙生仔座內底。
這張相片是 kā 幾若工前 tī [中國][China] [念湖][Nianhu Lake] 暗暝翕--ê [足濟張][many] 相片鬥做伙 ê 組合影像。
咱會當看著內底有超過 100 粒較光 ê [雙生仔座流星雨][Geminids meteor shower] ê [流星][bright meteor] 軌跡。

## [POJ] Tiong-kok Liām-ô͘ thiⁿ-téng ê Siang-seⁿ-á-chō Liû-chheⁿ-hō͘
Chit kóa liû-chheⁿ sī tùi tó-ūi lâi--ê?
Í thiⁿ-téng ê hong-ūi lâi-khòaⁿ, chit-ê tap-àn eng-kai sī chí-hiòng Siang-seⁿ-á-chō.
Che to̍h-sī sī-án-chóaⁿ 12 goe̍h chú-iàu ê liû-chheⁿ-hō͘ kiò-chò Siang-seⁿ-á-chō liû-chheⁿ-hō͘, in-ūi chit kóa liû-chheⁿ-hō͘ lóng sī ùi chi̍t-ê tī Siang-seⁿ-á-chō ê hok-siā-tiám lâi--ê.
Ùi 3D khong-kan lâi-khòaⁿ, chit lia̍p pian-hō 3200 ê kî-koài sió-kiâⁿ-chheⁿ Phaethon phùn--chhut-lâi--ê soa-thô͘ tōa-sè ê sap-á, to̍h lak tī se̍h Thài-iông ê kúi-tō téng-koân, kî-tiong khah óa Tē-kiû ê pō͘-hūn to̍h chhut-hiān tī Siang-seⁿ-á-chō thâu-chêng.
Tē-kiû kiâⁿ-kè chit lia̍p sió-kiâⁿ-chheⁿ ê kúi-tō ê sî-chūn, in-ūi chit kóa lak-lo̍h-lâi ê soa-thô͘ sap-á chhut-hiān tī Siang-seⁿ-á-chō hong-hiòng, só͘-í hok-siā-tiám khòaⁿ--khí-lâi to̍h tī Siang-seⁿ-á-chō lāi-té.
Chit-tiuⁿ siòng-phìⁿ sī kā kúi-nā kang chêng tī Tiong-kok Liām-ô͘ àm-mê hip--ê chiok chē tiuⁿ siòng-phìⁿ tàu-chò-hóe ê cho͘-ha̍p iáⁿ-siōng.
Lán ē-tàng khòaⁿ-tio̍h lāi-té ū chhiau-kòe 100 lia̍p khah kng ê Siang-seⁿ-á-chō liû-chheⁿ-hō͘ ê liû-chheⁿ khúi-jiah.

## [KIP] Tiong-kok Liām-ôo thinn-tíng ê Siang-senn-á-tsō Liû-tshenn-hōo
Tsit kuá liû-tshenn sī tuì tó-uī lâi--ê?
Í thinn-tíng ê hong-uī lâi-khuànn, tsit-ê tap-àn ing-kai sī tsí-hiòng Siang-senn-á-tsō.
Tse to̍h-sī sī-án-tsuánn 12 gue̍h tsú-iàu ê liû-tshenn-hōo kiò-tsò Siang-senn-á-tsō liû-tshenn-hōo, in-uī tsit kuá liû-tshenn-hōo lóng sī uì tsi̍t-ê tī Siang-senn-á-tsō ê hok-siā-tiám lâi--ê.
Uì 3D khong-kan lâi-khuànn, tsit lia̍p pian-hō 3200 ê kî-kuài sió-kiânn-tshenn Phaethon phùn--tshut-lâi--ê sua-thôo tuā-sè ê sap-á, to̍h lak tī se̍h Thài-iông ê kuí-tō tíng-kuân, kî-tiong khah uá Tē-kiû ê pōo-hūn to̍h tshut-hiān tī Siang-senn-á-tsō thâu-tsîng.
Tē-kiû kiânn-kè tsit lia̍p sió-kiânn-tshenn ê kuí-tō ê sî-tsūn, in-uī tsit kuá lak-lo̍h-lâi ê sua-thôo sap-á tshut-hiān tī Siang-senn-á-tsō hong-hiòng, sóo-í hok-siā-tiám khuànn--khí-lâi to̍h tī Siang-senn-á-tsō lāi-té.
Tsit-tiunn siòng-phìnn sī kā kuí-nā kang tsîng tī Tiong-kok Liām-ôo àm-mê hip--ê tsiok tsē tiunn siòng-phìnn tàu-tsò-hué ê tsoo-ha̍p iánn-siōng.
Lán ē-tàng khuànn-tio̍h lāi-té ū tshiau-kuè 100 lia̍p khah kng ê Siang-senn-á-tsō liû-tshenn-hōo ê liû-tshenn khuí-jiah.

## [English] Geminids over China's Nianhu Lake
Where are all of these meteors coming from?
In terms of direction on the sky, the pointed answer is the [constellation][constellation] of Gemini.
That is why the major meteor shower in December is known as the [Geminids][Geminids] -- because shower meteors all appear to come from a [radiant toward Gemini][radiant toward Gemini].
Three dimensionally, however, [sand-sized debris][sand-sized debris] expelled from the unusual asteroid [3200 Phaethon][3200 Phaethon] follows a well-defined orbit about our Sun, and the part of the orbit that approaches [Earth][Earth] is superposed in front of the [constellation of Gemini][constellation of Gemini].
Therefore, when Earth [crosses this orbit][crosses this orbit], the [radiant][radiant] point of [falling][falling] debris appears in Gemini.
Featured here is a composite of [many][many] images taken a few days ago through dark skies from [Nianhu Lake][Nianhu Lake] in [China][China].
Over 100 [bright meteor][bright meteor] streaks from the [Geminids meteor shower][Geminids meteor shower] are visible.

## 詞彙學習（漢羅/POJ/KIP/華語/English）
- 【雙生仔座】Siang-seⁿ-á-chō/Siang-senn-á-tsō/雙子座/Gemini
- 【雙生仔座流星雨】Siang-seⁿ-á-chō liû-chheⁿ-hō͘/Siang-senn-á-tsō liû-tshenn-hōo/雙子座流星雨/Geminids
- 【輻射點】hok-siā-tiám/hok-siā-tiám/輻射點/radiant
- 【3200 號小行星 Phaethon】3200 hō sió-kiâⁿ-chheⁿ Phaethon/3200 hō sió-kiânn-tshenn Phaethon/3200 號小行星 Phaethon/asteroid 3200 Phaethon

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/3.0/

[constellation]:https://en.wikipedia.org/wiki/Gemini_(constellation)
[Geminids]:https://science.nasa.gov/solar-system/meteors-meteorites/geminids/
[radiant toward Gemini]:https://apod.nasa.gov/apod/ap221225.html
[sand-sized debris]:https://en.wikipedia.org/wiki/Meteors
[3200 Phaethon]:https://en.wikipedia.org/wiki/3200_Phaethon
[Earth]:https://science.nasa.gov/earth/facts/
[constellation of Gemini]:https://en.wikipedia.org/wiki/Gemini_(constellation)
[crosses this orbit]:https://apod.nasa.gov/apod/ap180808.html
[radiant]:https://en.wikipedia.org/wiki/Radiant_(meteor_shower)
[falling]:https://apod.nasa.gov/apod/ap210815.html
[many]:https://live.staticflickr.com/5613/15634745431_af629b9374.jpg
[Nianhu Lake]:https://english.www.gov.cn/news/photos/202011/23/content_WS5fbb23bcc6d0f72576940628.html
[China]:https://en.wikipedia.org/wiki/China
[bright meteor]:https://apod.nasa.gov/apod/ap081125.html
[Geminids meteor shower]:https://en.wikipedia.org/wiki/Geminids
