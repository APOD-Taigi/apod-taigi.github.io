---
title: Dinkinesh 小行星 ê 月出
date: 2023-11-04
publishdate: 2023-11-04T11:45:00+0800
tags: [free2share, Dinkinesh 小行星, 雙小行星系統, 內沿主小行星帶小行星, 主小行星, Lucy 長距離偵察影像儀]
hero: https://apod.nasa.gov/apod/image/2311/dinkinesh-firstlook-llorri.png
summary: 頂禮拜三，旅行中 ê Lucy 太空船 頭一擺拄著一粒小行星，編號  152830 ê Dinkinesh，而且發現這粒 內主小行星帶 ê 小行星有一粒衛星。
categories: [podcast]
vocals: [阿錕]
---

{{% apod %}}

- 原始文章：[Dinkinesh Moonrise](https://apod.nasa.gov/apod/ap231104.html)
- 影像來源：[NASA/Goddard](https://www.gsfc.nasa.gov/), [SwRI](https://lucy.swri.edu/), [Johns Hopkins APL](https://www.jhuapl.edu/), [NOIRLab](https://noirlab.edu/public/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clpmubowv02ij01wc19zzeoo3" >}}

## [漢羅] Dinkinesh 小行星 ê 月出
頂禮拜三，[旅行中 ê Lucy][voyaging Lucy] 太空船 頭一擺 [拄著][encountered] 一粒小行星，[編號 152830][152830] ê Dinkinesh，而且發現這粒 內沿主小行星帶 ê 小行星有一粒衛星。
Lucy 長距離偵察影像儀 tī 400 外公里遠 ê 所在，翕著這个雙小行星系統 ê [特寫][captured this close-up]，伊 ê 速度是 一秒鐘 4.5 公里。
[Dinkinesh 小行星是一个奇妙 ê 世界][A marvelous world, Dinkinesh]，伊是一粒細細粒 ê 小行星，上闊嘛無夠 800 公尺闊。
Ùi 太空船 ê 角度來看，伊 ê 衛星是 ùi 主小行星 ê 後壁出現。
小行星 ê 衛星，照估算應該差不多才 220 公尺闊爾爾。

## [POJ] Dinkinesh Sió-kiânn-tshenn ê Gue̍h-tshut
Tíng lé-pài-sann, lú-hîng tiong ê Lucy Thài-khong-tsûn thâu-tsi̍t-pái tú-tio̍h tsi̍t-lia̍p sió-kiânn-tshenn, pian-hō 152830 ê Dinkinesh, jî-tshiánn huat-hiān tsit lia̍p lāi-iân tsú-sió-kiânn-tshenn-tuà ê sió-kiânn-tshenn ū tsi̍t-lia̍p uī-tshenn.
Lucy Tn̂g-kū-lî tsing-tshat Iánn-siōng-gî tī 400 guā kong-lí hn̄g ê sóo-tsāi, hip-tio̍h tsit-ê siang-sió-kiânn-tshenn hē-thóng ê ti̍k-siá, i ê sok-tōo sī tsi̍t bió-tsing 4.5 kong-lí.
Dinkinesh sió-kiânn-tshenn sī tsi̍t-ê kî-miāu ê sè-kài, i sī tsi̍t-lia̍p sè-sè-lia̍p ê sió-kiânn-tshenn, siōng khuah mā bô-kàu 800 kong-tshioh khuah.
Uì thài-khong-tsûn ê kak-tōo lâi-khuànn, i ê uī-tshenn sī uì tsú-sió-kiânn-tshenn ê āu-piah tshut-hiān.
Sió-kiânn-tshenn ê uī-tshenn, tsiàu kóo-sǹg ìng-kai tsha-put-to tsiah 220 kong-tshioh khuah niā-niā.

## [KIP] Dinkinesh Sió-kiânn-tshenn ê Gue̍h-tshut
Tíng lé-pài-sann, lú-hîng tiong ê Lucy Thài-khong-tsûn thâu-tsi̍t-pái tú-tio̍h tsi̍t-lia̍p sió-kiânn-tshenn, pian-hō 152830 ê Dinkinesh, jî-tshiánn huat-hiān tsit lia̍p lāi-iân tsú-sió-kiânn-tshenn-tuà ê sió-kiânn-tshenn ū tsi̍t-lia̍p uī-tshenn.
Lucy Tn̂g-kū-lî tsing-tshat Iánn-siōng-gî tī 400 guā kong-lí hn̄g ê sóo-tsāi, hip-tio̍h tsit-ê siang-sió-kiânn-tshenn hē-thóng ê ti̍k-siá, i ê sok-tōo sī tsi̍t bió-tsing 4.5 kong-lí.
Dinkinesh sió-kiânn-tshenn sī tsi̍t-ê kî-miāu ê sè-kài, i sī tsi̍t-lia̍p sè-sè-lia̍p ê sió-kiânn-tshenn, siōng khuah mā bô-kàu 800 kong-tshioh khuah.
Uì thài-khong-tsûn ê kak-tōo lâi-khuànn, i ê uī-tshenn sī uì tsú-sió-kiânn-tshenn ê āu-piah tshut-hiān.
Sió-kiânn-tshenn ê uī-tshenn, tsiàu kóo-sǹg ìng-kai tsha-put-to tsiah 220 kong-tshioh khuah niā-niā.

## [English] Dinkinesh Moonrise
Last Wednesday the [voyaging Lucy][voyaging Lucy] spacecraft [encountered][encountered] its first asteroid, [152830][152830] Dinkinesh, and discovered the inner-main belt asteroid has a moon.
From a distance of just over 400 kilometers, Lucy's Long-Range Reconnaissance Imager [captured this close-up][captured this close-up] of the binary system during a flyby at 4.5 kilometer per second or around 10,000 miles per hour.
[A marvelous world, Dinkinesh][A marvelous world, Dinkinesh] itself is small, less than 800 meters (about 0.5 miles) across at its widest.
Its satellite is seen from the spacecraft's perspective to emerge from behind the primary asteroid.
The asteroid moon is estimated to be only about 220 meters wide.

## 詞彙學習

|漢羅|POJ|KIP|華語|English|
|-|-|-|-|-|
|Dinkinesh 小行星|Dinkinesh sió-kiâⁿ-chheⁿ|Dinkinesh sió-kiânn-tshenn|丁基內什小行星|asteroid 152830 Dinkinesh|
|雙小行星系統|siang sió-kiâⁿ-chheⁿ hē-thóng|siang sió-kiânn-tshenn hē-thóng|雙小行星系統|binary asteroid system|
|內沿主小行星帶小行星|lāi-iân chú-sió-kiâⁿ-chheⁿ-tòa sió-kiâⁿ-chheⁿ|lāi-iân tsú-sió-kiânn-tshenn-tuà sió-kiânn-tshenn|內主小行星帶小行星|inner-main belt asteroid|
|主小行星|chú-sió-kiâⁿ-chheⁿ|tsú-sió-kiânn-tshenn|主小行星|primary asteroid|
|Lucy 長距離偵察影像儀|Lucy Tn̂g-kū-lî Cheng-chhat Iáⁿ-siōng-gî|Lucy Tn̂g-kū-lî Tsing-tshat Iánn-siōng-gî|露西長距離偵察成像儀|Lucy's Long-Range Reconnaissance Imager|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[voyaging Lucy]:https://science.nasa.gov/mission/lucy/
[encountered]:https://lucy.swri.edu/DinkineshEncounter.html
[152830]:https://www.minorplanetcenter.net/db_search/show_object?utf8=%E2%9C%93&object_id=dinkinesh
[captured this close-up]:https://www.nasa.gov/image-article/nasas-lucy-spacecraft-discovers-2nd-asteroid-during-dinkinesh-flyby/
[A marvelous world, Dinkinesh]:https://www.nasa.gov/solar-system/nasas-lucy-asteroid-target-gets-a-name/
