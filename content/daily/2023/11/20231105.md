---
title: 挪威天頂 ê 極光生物
date: 2023-11-05
publishdate: 2023-11-05T11:45:00+0800
tags: [極光, 萬聖節, 酸素, 窒素, 白樺樹, 地磁風暴, 挪威]
hero: https://apod.nasa.gov/apod/image/2311/CreatureAurora_Salomonsen_960.jpg
summary: 這工是萬聖節，天頂看起來敢若有一款生物 tī 遐。
categories: [podcast]
vocals: [阿錕]
---

{{% apod %}}

- 原始文章：[Creature Aurora Over Norway](https://apod.nasa.gov/apod/ap231105.html)
- 影像來源 kah 版權：[Ole C. Salomonsen](http://www.arcticlightphoto.no/about/) ([Arctic Light Photo](http://www.arcticlightphoto.no/))
- 超空間：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clppqm3o90bcm01tseowgg4w0" >}}

## [漢羅] 挪威天頂 ê 極光生物
這工是萬聖節，天頂看起來敢若有一款生物 tī 遐。
是啥物生物呢？[天文攝影師嘛毋知][astrophotographer was unsure]，[毋過你會使臆看覓咧][possibly you can suggest one]。
是講，到底是啥物原因 tī 2013 年造成這款 [奇怪現象][eerie apparition]？這咱知影。是彼年上精彩 ê [極光表演][auroral displays]。
這个 [壯觀 ê 極光][spectacular aurora] 有足濟 [細節][detail] 通看。
[這張][here] 相片有活潑 ê 青色 kah 茄仔色 [極光][auroral colors]。
這是高層大氣內底 ê [酸素][oxygen] kah [窒素][nitrogen] tùi 太空中入來 ê 一大陣 [電子][electrons] ê 反應。
[前景看起來仝款足奇怪][eerie foreground] ê 生物，是 [挪威][Norway] [Tromsø][Tromsø] ê 白樺 [樹][trees]。
這款 [翕起來足媠 ê 極光][photogenic auroras]，kah [地磁風暴][geomagnetic storms] 是定定做伙出現。

## [POJ] Ná-ui thiⁿ-téng ê ke̍k-kng seng-bu̍t
Chit kang sī Bān-sèng-cheh, thiⁿ-téng khòaⁿ--khí-lâi káⁿ-nā ū chi̍t-khoán seng-bu̍t tī hiah.
Sī siáⁿ-mih seng-bu̍t neh?
Thian-bûn liap-iáⁿ-su mā m̄-chai, m̄-koh lí ē-sái ioh khòaⁿ-māi leh.
Sī-kóng, tàu-té sī siáⁿ-mih goân-in tī 2013 nî chō-sêng chit-khoán kî-koài hiān-siōng?
Che lán chai-iáⁿ.
Sī hit nî siōng cheng-chhái ê ke̍k-kng piáu-ián.
Chit-ê chòng-koan ê ke̍k-kng ū chiok chē sè-chiat thang khòaⁿ.
Chit-tiuⁿ siòng-phìⁿ ū hoa̍t-phoat ê chheⁿ-sek kah kiô-á-sek ke̍k-kng.
Che-sī ko-chân tāi-khì lāi-té ê sàng-sò͘ kah chit-sò͘ tùi thài-khong tiong ji̍p-lâi ê chi̍t-tōa-tīn tiān-chú ê hoán-èng.
Chiân-kéng khòaⁿ--khí-lâi kāng-khoán chiok kî-koài ê seng-bu̍t, sī Ná-ui Tromsø ê Pe̍h-hôa-chhiū.
Chit-khoán hip--khí-lâi chiok súi ê ke̍k-kng, kah tē-chû hong-pō sī tiāⁿ-tiāⁿ chò-hóe chhut-hiān.

## [KIP] Ná-ui thinn-tíng ê ki̍k-kng sing-bu̍t
Tsit kang sī Bān-sìng-tseh, thinn-tíng khuànn--khí-lâi kánn-nā ū tsi̍t-khuán sing-bu̍t tī hiah.
Sī siánn-mih sing-bu̍t neh?
Thian-bûn liap-iánn-su mā m̄-tsai, m̄-koh lí ē-sái ioh khuànn-māi leh.
Sī-kóng, tàu-té sī siánn-mih guân-in tī 2013 nî tsō-sîng tsit-khuán kî-kuài hiān-siōng?
Tse lán tsai-iánn.
Sī hit nî siōng tsing-tshái ê ki̍k-kng piáu-ián.
Tsit-ê tsòng-kuan ê ki̍k-kng ū tsiok tsē sè-tsiat thang khuànn.
Tsit-tiunn siòng-phìnn ū hua̍t-phuat ê tshenn-sik kah kiô-á-sik ki̍k-kng.
Tse-sī ko-tsân tāi-khì lāi-té ê sàng-sòo kah tsit-sòo tuì thài-khong tiong ji̍p-lâi ê tsi̍t-tuā-tīn tiān-tsú ê huán-ìng.
Tsiân-kíng khuànn--khí-lâi kāng-khuán tsiok kî-kuài ê sing-bu̍t, sī Ná-ui Tromsø ê Pe̍h-huâ-tshiū.
Tsit-khuán hip--khí-lâi tsiok suí ê ki̍k-kng, kah tē-tsû hong-pō sī tiānn-tiānn tsò-hué tshut-hiān.

## [English] Creature Aurora Over Norway
It was Halloween and the sky looked like a creature.
Exactly which creature, the [astrophotographer was unsure][astrophotographer was unsure] (but [possibly you can suggest one][possibly you can suggest one]).
Exactly what caused this [eerie apparition][eerie apparition] in 2013 was sure: one of the best [auroral displays][auroral displays] that year.
This [spectacular aurora][spectacular aurora] had an unusually high degree of [detail][detail].
Pictured [here][here], the vivid green and purple [auroral colors][auroral colors] are caused by high atmospheric [oxygen][oxygen] and [nitrogen][nitrogen] reacting to a burst of incoming [electrons][electrons].
Birch [trees][trees] in [Tromsø][Tromsø], [Norway][Norway] formed an also [eerie foreground][eerie foreground].
Frequently, new [photogenic auroras][photogenic auroras] accompany new [geomagnetic storms][geomagnetic storms].

## 詞彙學習（漢羅/POJ/KIP/華語/English）
- 【極光】ke̍k-kng/ki̍k-kng/極光/aurora
- 【萬聖節】bān-sèng-cheh/bān-sìng-tseh/萬聖節/Halloween
- 【酸素】sàng-sò͘/sàng-sòo/酸素/oxygen
- 【酸素】sng-sò͘/sng-sòo/酸素/oxygen
- 【窒素】chit-sò͘/tsit-sòo/窒素/nitrogen
- 【窒素】chek-sò͘/tsik-sòo/窒素/nitrogen
- 【白樺樹】Pe̍h-hôa-chhiu/Pe̍h-huâ-tshiu/白樺樹/Birch tree
- 【地磁風暴】tē-chû hong-pō/tē-tsû hong-pō/地磁風暴/geomagnetic storm
- 【挪威】Ná-ui/Ná-ui/挪威/Norway

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[astrophotographer was unsure]:http://asterisk.apod.com/viewtopic.php?f=29&t=32252&start=225#p212559
[possibly you can suggest one]:https://asterisk.apod.com/discuss_apod.php?date=231105
[eerie apparition]:https://apod.nasa.gov/apod/ap221030.html
[auroral displays]:https://apod.nasa.gov/apod/ap130609.html
[spectacular aurora]:https://spaceweathergallery.com/index.php?title=aurora
[detail]:https://apod.nasa.gov/apod/ap020115.html
[here]:http://arcticlightphoto.photoshelter.com/gallery-image/News/G0000ABqHEeXXLF8/I0000s_hNlyttARI
[auroral colors]:https://annex.exploratorium.edu/learning_studio/auroras/difcolors.html
[oxygen]:https://periodic.lanl.gov/8.shtml
[nitrogen]:https://periodic.lanl.gov/7.shtml
[electrons]:https://www.aps.org/publications/apsnews/200010/history.cfm
[trees]:https://en.wikipedia.org/wiki/Birch
[Tromsø]:https://youtu.be/kSMgRWt9NHg
[Norway]:https://en.wikipedia.org/wiki/Norway
[eerie foreground]:https://i.pinimg.com/736x/c4/da/bf/c4dabff6de32983eb430ff204334fb5b.jpg
[photogenic auroras]:http://apod.nasa.gov/cgi-bin/apod/apod_search?tquery=aurora
[geomagnetic storms]:https://svs.gsfc.nasa.gov/31248/
