---
title: 天爐座星系團
date: 2023-11-02
publishdate: 2023-11-02T11:45:00+0800
tags: [天爐座星系團, 天爐座, 仙女座星系, 室女座星系團, 長株圓星系, 棍螺仔星系, NGC 1399, NGC 1404, NGC 1365]
hero: https://apod.nasa.gov/apod/image/2311/ClusterFornax1024.jpg
summary: 南半球 ê 天爐座星系團是離咱上倚 ê 星系團之一，會按呢號名只是因為大部份星系攏會當 tī 天爐座方向揣著。
categories: [podcast]
vocals: [阿綠]
---

{{% apod %}}

- 原始文章：[The Fornax Cluster of Galaxies](https://apod.nasa.gov/apod/ap231102.html)
- 影像來源 kah [版權][copyright]：[Marcelo Rivera](https://www.astrobin.com/users/@Anthonyominning/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clqvmuq0m01oi01tnhmnk0vty" >}}

## [漢羅] 天爐座星系團
南半球 ê [天爐座星系團][Fornax Cluster] 是離咱上倚 ê 星系團之一，會按呢號名只是因為大部份星系攏會當 tī 天爐[座][constellation] 方向揣著。
天爐座 tī 差不多 6200 萬光年遠 ê 所在，比咱 ê 厝邊 [仙女座星系][Andromeda Galaxy] 較遠 20 外倍，伊比成員數量較濟 ê [室女座星系團][Virgo Galaxy Cluster] 才遠 10 葩爾爾。
[Tī 這个 3 度闊][this three degree wide] ê 視野內底，差不多每一个黃色光點攏是天爐座星系團內底 ê 長株圓星系。
長株圓星系 [NGC 1399 kah NGC 1404][NGC 1399 and NGC 1404] 是下底中央彼个星系團內底上光、上主要 ê 成員。
正爿頂懸彼个引人注目 ê 大型棍螺仔星系 [NGC 1365][NGC 1365]，嘛是天爐座星系團內底上主要 ê 成員之一。

## [POJ] Thian-lô͘-chō Seng-hē-thoân
Lâm-pòaⁿ-kiû ê Thian-lô͘-chō seng-hē-thoân sī lī lán siōng óa ê seng-hē-thoân chi-it, ē án-ne hō-miâ chí-sī in-ūi tōa-pō͘-hūn seng-hē lóng ē-tàng tī Thian-lô͘-chō hong-hiòng chhōe-tio̍h.
Thian-lô͘-chō tī chha-put-to 6200 bān kng-nî hn̄g ê só͘-chāi, pí lán ê chhù-piⁿ seng-hē Sian-lú-chō Seng-hē khah hn̄g 20 gōa pōe, i pí sêng-oân sò͘-liōng khah chē ê Sek-lú-chō Seng-hē-thoân chiah hn̄g 10 pha niā-niā.
Tī chit-ê 3 tō͘ khoah ê sī-iá lāi-té, chha-put-to múi chi̍t-ê n̂g-sek kng-tiám lóng sī Thian-lô͘-chō seng-hē-thoân lāi-té ê tn̂g-tu-îⁿ seng-hē.
Tn̂g-tu-îⁿ seng-hē NGC 1399 kah NGC 1404 sī ē-té tiong-ng hit-ê seng-hē-thoân lāi-té siōng kng, siōng chú-iàu ê sêng-oân.
Chiàⁿ-pêng téng-koân hit-ê ín-lâng-chù-bo̍k ê tōa-hêng kùn-lê-á seng-hē NGC 1365, mā-sī Thian-lô͘-chō Seng-hē-thoân lāi-té siōng chú-iàu ê sêng-oân chi-it.

## [KIP] Thian-lôo-tsō Sing-hē-thuân
Lâm-puànn-kiû ê Thian-lôo-tsō sing-hē-thuân sī lī lán siōng uá ê sing-hē-thuân tsi-it, ē án-ne hō-miâ tsí-sī in-uī tuā-pōo-hūn sing-hē lóng ē-tàng tī Thian-lôo-tsō hong-hiòng tshuē-tio̍h.
Thian-lôo-tsō tī tsha-put-to 6200 bān kng-nî hn̄g ê sóo-tsāi, pí lán ê tshù-pinn sing-hē Sian-lú-tsō sing-hē khah hn̄g 20 guā puē, i pí sîng-uân sòo-liōng khah tsē ê Sik-lú-tsō Sing-hē-thuân tsiah hn̄g 10 pha niā-niā.
Tī tsit-ê 3 tōo khuah ê sī-iá lāi-té, tsha-put-to muí tsi̍t-ê n̂g-sik kng-tiám lóng sī Thian-lôo-tsō sing-hē-thuân lāi-té ê tn̂g-tu-înn sing-hē.
Tn̂g-tu-înn sing-hē NGC 1399 kah NGC 1404 sī ē-té tiong-ng hit-ê sing-hē-thuân lāi-té siōng kng, siōng tsú-iàu ê sîng-uân.
Tsiànn-pîng tíng-kuân hit-ê ín-lâng-tsù-bo̍k ê tuā-hîng kùn-lê-á sing-hē NGC 1365, mā-sī Thian-lôo-tsō sing-hē-thuân lāi-té siōng tsú-iàu ê sîng-uân tsi-it.

## [English] The Fornax Cluster of Galaxies
Named for the southern [constellation][constellation] toward which most of its galaxies can be found, the [Fornax Cluster][Fornax Cluster] is one of the closest clusters of galaxies.
About 62 million light-years away, it's over 20 times more distant than our neighboring [Andromeda Galaxy][Andromeda Galaxy], but only about 10 percent farther along than the better known and more populated [Virgo Galaxy Cluster][Virgo Galaxy Cluster].
Seen across [this three degree wide][this three degree wide] field-of-view, almost every yellowish splotch on the image is an elliptical galaxy in the Fornax cluster.
Elliptical galaxies [NGC 1399 and NGC 1404][NGC 1399 and NGC 1404] are the dominant, bright cluster members toward the bottom center.
A standout, large barred spiral galaxy, [NGC 1365][NGC 1365], is visible on the upper right as a prominent Fornax cluster member.

## 詞彙學習（漢羅/POJ/KIP/華語/English）
- 【天爐座星系團】Thian-lô͘-chō Seng-hē-thoân/Thian-lôo-tsō Sing-hē-thuân/天爐座星系團/Fornax Cluster of Galaxies
- 【仙女座星系】Sian-lú-chō Seng-hē/Sian-lú-tsō Sing-hē/仙女座星系/Andromeda Galaxy
- 【室女座星系團】Sek-lú-chō Seng-hē-thoân/Sik-lú-tsō Sing-hē-thuân/室女座星系團/Virgo Galaxy Cluster
- 【長株圓星系】tn̂g-tu-îⁿ seng-hē/tn̂g-tu-înn sing-hē/橢圓星系/elliptical galaxy
- 【棍螺仔星系】kùn-lê-á seng-hē/kùn-lê-á sing-hē/棒旋星系/barred spiral galaxy
- 【NGC 1399】NGC it-sam-kiú-kiú/NGC it-sam-kiú-kiú/NGC 1399/NGC 1399
- 【NGC 1404】NGC it-sù-khòng-sù/NGC it-sù-khòng-sù/NGC 1404/NGC 1404
- 【NGC 1365】NGC it-sam-lio̍k-ngó͘/NGC it-sam-lio̍k-ngóo/NGC 1365/NGC 1365

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[constellation]:https://earthsky.org/constellations/fornax-the-furnace-galaxy-hubble-ultra-deep-field/
[Fornax Cluster]:http://en.wikipedia.org/wiki/Fornax_cluster
[Andromeda Galaxy]:https://apod.nasa.gov/apod/ap130927.html
[Virgo Galaxy Cluster]:https://apod.nasa.gov/apod/ap110422.html
[this three degree wide]:https://www.astrobin.com/z2lojf/
[NGC 1399 and NGC 1404]:https://noirlab.edu/public/news/noirlab2126/
[NGC 1365]:https://webbtelescope.org/contents/media/images/2023/104/01GS812G7AGRG6D1WCXPS3EYZ5
