---
title: 瑞典山頂 ê 膨月
date: 2023-11-12
publishdate: 2023-11-12T11:45:00+0800
tags: [膨月, 月圓, 月眉, 新月, 月相, 飛龍機]
hero: https://apod.nasa.gov/apod/fap/image/2311/GibbousMoon_Strand_960.jpg
summary: 大部份地球人較熟悉 ê 月娘，是伊規爿去予太陽照著 ê 月圓相，kah 伊邊緣去予太陽照著 ê 月眉相。
---

{{% apod %}}

- 原始文章：[Gibbous Moon beyond Swedish Mountain](https://apod.nasa.gov/apod/ap231112.html)
- 影像來源 kah 版權：[Göran Strand](https://astrofotografen.se/om/)
- **Almost Hyperspace:** [Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 瑞典山頂 ê 膨月
這是膨月。
大部份 [地球人][Earthlings] 較熟似 ê 月娘，是 [伊][Luna] 規爿去予 [太陽][Sun] 照著 ê 月圓相，kah [伊][Moon's face] 邊緣去予太陽照著 ê [月眉相][crescent moon]。
是講月球若是有超過一半去予太陽照著，毋過猶袂到規爿面 ê [月相][phase]，就叫做 [膨月][gibbous]。
雖罔講電視 kah 電影足少看著 [膨月][gibbous moon 1]，毋過其實伊 tī 夜空是定定出現--ê。
[這張相片][featured image] 是 2018 年 10 月左右 tī [瑞典][Sweden] [Jämtland][Jämtland] 翕--ê。
幾若工後，[膨月][gibbous moon 2] 就會轉做月眉、[新月][new moon]、月眉，落尾閣轉來膨月。
攝影師準備好勢，欲翕這粒媠噹噹 ê 膨月 ê 時陣，煞 [意外][quite surprised] 翕著飛龍機，[就][surely] ùi 月娘面頭前飛過去。

## [POJ] Sūi-tián soaⁿ-téng ê Phòng-goe̍h
Che-sī phòng-goe̍h.
Tōa-pō͘-hūn Tē-kiû-lâng khah se̍k-sāi ê goe̍h-niû, sī i kui-pêng khì hō͘ Thài-iông chiò-tio̍h ê goe̍h-îⁿ-siòng, kah i pian-iân khì hō͘ Thài-iông chiò-tio̍h ê goe̍h-bâi-sio.
Sī-kóng Goe̍h-kiû nā-sī ū chhiau-kòe chi̍t-pòaⁿ khì hō͘ Thài-iông chiò-tio̍h, m̄-koh iáu-bē kàu kui-pêng-bīn ê goe̍h-siòng, to̍h kiò-chò phòng-goe̍h.
Sui-bóng kóng tiān-sī kah tiān-iáⁿ chiok chió khòaⁿ-tio̍h phòng-goe̍h, m̄-koh kî-si̍t i tī iā-khong sī tiāⁿ-tiāⁿ chhut-hiān--ê.
Chit-tiuⁿ siòng-phìⁿ sī 2018 nî 10 goe̍h chó-iū tī Sūi-tián Jämtland hip--ê.
Kúi-nā kang āu, phòng-goe̍h to̍h ē choán-chò goe̍h-bâi, sin-goe̍h, goe̍h-bâi, lo̍h-bóe koh tńg-lâi phòng-goe̍h.
Liap-iáⁿ-su chún-pī hó-sè, beh hip chit lia̍p súi-tang-tang ê phòng-goe̍h ê sî-chūn, soah ì-gōa hip-tio̍h poe-lêng-ki, to̍h ùi goe̍h-niû bīn-thâu-chêng poe kòe-khì.

## [KIP] Suī-tián suann-tíng ê Phòng-gue̍h
Tse-sī phòng-gue̍h.
Tuā-pōo-hūn Tē-kiû-lâng khah si̍k-sāi ê gue̍h-niû, sī i kui-pîng khì hōo Thài-iông tsiò-tio̍h ê gue̍h-înn-siòng, kah i pian-iân khì hōo Thài-iông tsiò-tio̍h ê gue̍h-bâi-sio.
Sī-kóng Gue̍h-kiû nā-sī ū tshiau-kuè tsi̍t-puànn khì hōo Thài-iông tsiò-tio̍h, m̄-koh iáu-bē kàu kui-pîng-bīn ê gue̍h-siòng, to̍h kiò-tsò phòng-gue̍h.
Sui-bóng kóng tiān-sī kah tiān-iánn tsiok tsió khuànn-tio̍h phòng-gue̍h, m̄-koh kî-si̍t i tī iā-khong sī tiānn-tiānn tshut-hiān--ê.
Tsit-tiunn siòng-phìnn sī 2018 nî 10 gue̍h tsó-iū tī Suī-tián Jämtland hip--ê.
Kuí-nā kang āu, phòng-gue̍h to̍h ē tsuán-tsò gue̍h-bâi, sin-gue̍h, gue̍h-bâi, lo̍h-bué koh tńg-lâi phòng-gue̍h.
Liap-iánn-su tsún-pī hó-sè, beh hip tsit lia̍p suí-tang-tang ê phòng-gue̍h ê sî-tsūn, suah ì-guā hip-tio̍h pue-lîng-ki, to̍h uì gue̍h-niû bīn-thâu-tsîng pue kuè-khì.

## [English] Gibbous Moon beyond Swedish Mountain
This is a gibbous Moon.
More [Earthlings][Earthlings] are familiar with a full moon, when the entire face of [Luna][Luna] is lit by the [Sun][Sun], and a [crescent moon][crescent moon], when only a sliver of the [Moon's face][Moon's face] is lit.
When more than half of the Moon is illuminated, though, but still short of full illumination, the [phase][phase] is called [gibbous][gibbous].
Rarely seen in television and movies, [gibbous moon][gibbous moon 1]s are quite common in the actual night sky.
The [featured image][featured image] was taken in [Jämtland][Jämtland], [Sweden][Sweden] near the of 2018 October.
That [gibbous moon][gibbous moon 2] turned, in a few days, into a crescent moon, and then a [new moon][new moon], then back to a crescent, and a few days past that, back to gibbous.
Setting up to capture a picturesque gibbous moonscape, the photographer was [quite surprised][quite surprised] to find an airplane, [surely][surely] well in the foreground, appearing to fly past it.

## 詞彙學習（漢羅/POJ/KIP/華語/English）
- 【膨月】phòng-goe̍h/phòng-gue̍h/凸月/gibbous moon
- 【月圓】goe̍h-îⁿ/gue̍h-îⁿ/滿月/full moon
- 【月眉】goe̍h-bâi/gue̍h-bâi/眉月/crescent moon
- 【新月】sin-goe̍h/sin-gue̍h/新月/new moon
- 【月相】goe̍h-siòng/gue̍h-siòng/月相/phase
- 【飛龍機】poe-lêng-ki/pue-lîng-ki/飛機/airplane

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Earthlings]:https://apod.nasa.gov/apod/ap080421.html
[Luna]:https://en.wikipedia.org/wiki/Luna_(goddess)
[Sun]:https://science.nasa.gov/sun/
[crescent moon]:https://apod.nasa.gov/apod/ap230527.html
[Moon's face]:https://apod.nasa.gov/apod/ap220612.html
[phase]:https://spaceplace.nasa.gov/moon-phases/
[gibbous]:https://www.universetoday.com/20324/gibbous-moon/
[gibbous moon 1]:https://svs.gsfc.nasa.gov/5048
[featured image]:https://www.facebook.com/fotografgoranstrand/photos/a.10150527145460560/10156547207320560/?type=3&theater
[Jämtland]:https://youtu.be/cu8UVfRtnuw
[Sweden]:https://en.wikipedia.org/wiki/Sweden
[gibbous moon 2]:http://astronomy.swin.edu.au/cosmos/G/Gibbous+Moon
[new moon]:https://en.wikipedia.org/wiki/New_moon
[quite surprised]:https://i-h2.pinimg.com/564x/6f/6a/21/6f6a214624e5499b1cacfdaa88f28592.jpg
[surely]:https://apod.nasa.gov/apod/ap140113.html
