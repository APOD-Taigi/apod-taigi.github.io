---
title: 意大利天頂 ê 紅色極光
date: 2023-11-06
publishdate: 2023-11-06T11:45:00+0800
tags: [極光, 紮電原子核, 日冕物質噴射, 銀河系, 中央帶, 意大利]
hero: https://apod.nasa.gov/apod/image/2311/RedAuroraItaly_Hofer_1080.jpg
summary: Chăng 暝 地平線頂懸發紅光 ê 是啥毋？是極光啦！
---

{{% apod %}}

- 原始文章：[Red Aurora over Italy](https://apod.nasa.gov/apod/)
- 影像來源 kah 版權：[Giorgia Hofer](https://www.giorgiahoferphotography.com/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 意大利天頂 ê 紅色極光
Chăng 暝 地平線頂懸發紅光 ê 是啥毋？是極光啦！
咱 ê [太陽][Sun] 最近是 [特別活跳跳][unusually active]，幾若工前伊發生 [表面爆發][surface explosion]，噴出一大堆電子、光子、kah 大質量紮電原子核。
[日冕物質噴射][coronal mass ejection] 會驅動地球 ê [極光][auroras]，這咱知影通常是發生 tī 地球 [北半球][northern hemisphere] [較倚南部][unusually far south] ê 所在。
舉例講，這是頭一擺 [天文攝影師][the astrophotographer] tī in 兜 [意大利][Italy] 翕著極光。
而且，足濟極光影像 ê 色光，實在是[紅甲][red in color]。
[這張影像][featured image 1] ê 前景 tī 意大利這爿 ê Alps 山 ê [Comelico Superiore][Comelico Superiore] 庄頭，天頂閣有 ùi 倒爿下跤 peh--起來 ê [銀河系][Milky Way galaxy] [中央帶][central band]。
毋過上吸引人 ê 猶是上正爿 ê 紅色 [極光][aurora]。
[這張相片][featured image 2] 是 tī 仝一个地點用仝一台 kha-mé-lah 連煞翕 ê 前景相片 kah 背景相片鬥做伙 ê 組合影像。

## [POJ] I-tá-lī thiⁿ-téng ê Âng-sek ke̍k-kng
Cha̋ng-mê tē-pêng-sòaⁿ téng-koân hoat âng-kng ê sī siáⁿ m̄ih? Sī ke̍k-kng lah!
Lán ê Thài-iông chòe-kīn sī te̍k-pia̍t oa̍h-thiàu-thiàu, kúi-nā kang chêng i hoat-seng piáu-bīn po̍k-hoat, phùn-chhut chi̍t-tōa-tui tiān-chú, kng-chú, kah tōa chit-liōng chah-tiān goân-chú-he̍k.
Ji̍t-bián bu̍t-chit phùn-siā ē khu-tōng Tē-kiû ê ke̍k-kng, che lán chai-iáⁿ thong-siông sī hoat-seng tī Tē-kiû Pak-pòaⁿ-kiû khah óa lâm-pō͘ ê só͘-chāi.
Kí-lē kóng, che-sī thâu-chi̍t-pái thian-bûn liap-iáⁿ-su tī in tau I-tá-lī hip-tio̍h ke̍k-kng.
Jî-chhiáⁿ, chiok chē ke̍k-kng iáⁿ-siōng ê sek-kng, si̍t-chāi sī âng kah.
Chit-tiuⁿ iáⁿ-siōng ê chiân-kéng-tī I-tá-lī chit-pêng ê Alps soaⁿ ê Comelico Superiore chng-thâu, thiⁿ-téng koh-ū ùi tò-pêng ē-kha peh--khí-lâi ê Gîn-hô-hē tiong-ng tòa.
M̄-koh siōng khip-ín lâng ê á-sī siōng chiàⁿ-pêng ê âng-sek ke̍k-kng.
Chit-tiuⁿ siòng-phìⁿ sī tī kāng chi̍t-ê tē-tiám iōng kāng chi̍t tâi kha-mé-lah liân-soah hip ê chiân-kéng siòng-phìⁿ kah pōe-kéng siòng-phìⁿ tàu-chò-hóe ê cho͘-ha̍p iáⁿ-siōng.

## [KIP] I-tá-lī thinn-tíng ê Âng-sik ki̍k-kng
Tsa̋ng-mê tē-pîng-suànn tíng-kuân huat âng-kng ê sī siánn m̄ih? Sī ki̍k-kng lah!
Lán ê Thài-iông tsuè-kīn sī ti̍k-pia̍t ua̍h-thiàu-thiàu, kuí-nā kang tsîng i huat-sing piáu-bīn po̍k-huat, phùn-tshut tsi̍t-tuā-tui tiān-tsú, kng-tsú, kah tuā tsit-liōng tsah-tiān guân-tsú-hi̍k.
Ji̍t-bián bu̍t-tsit phùn-siā ē khu-tōng Tē-kiû ê ki̍k-kng, tse lán tsai-iánn thong-siông sī huat-sing tī Tē-kiû Pak-puànn-kiû khah uá lâm-pōo ê sóo-tsāi.
Kí-lē kóng, tse-sī thâu-tsi̍t-pái thian-bûn liap-iánn-su tī in tau I-tá-lī hip-tio̍h ki̍k-kng.
Jî-tshiánn, tsiok tsē ki̍k-kng iánn-siōng ê sik-kng, si̍t-tsāi sī âng kah.
Tsit-tiunn iánn-siōng ê tsiân-kíng-tī I-tá-lī tsit-pîng ê Alps suann ê Comelico Superiore tsng-thâu, thinn-tíng koh-ū uì tò-pîng ē-kha peh--khí-lâi ê Gîn-hô-hē tiong-ng tuà.
M̄-koh siōng khip-ín lâng ê á-sī siōng tsiànn-pîng ê âng-sik ki̍k-kng.
Tsit-tiunn siòng-phìnn sī tī kāng tsi̍t-ê tē-tiám iōng kāng tsi̍t tâi kha-mé-lah liân-suah hip ê tsiân-kíng siòng-phìnn kah puē-kíng siòng-phìnn tàu-tsò-hué ê tsoo-ha̍p iánn-siōng.

## [English] Red Aurora over Italy
What was that red glow on the horizon last night?
Aurora.
Our [unusually active][unusually active] [Sun][Sun] produced a [surface explosion][surface explosion] a few days ago that sent out a burst of electrons, protons, and more massive charged nuclei.
This [coronal mass ejection][coronal mass ejection] (CME) triggered [auroras][auroras] here on Earth that are being reported [unusually far south][unusually far south] in Earth's [northern hemisphere][northern hemisphere].
For example, this was the first time that [the astrophotographer][the astrophotographer] captured aurora from her home country of [Italy][Italy].
Additionally, many images from these auroras appear quite [red in color][red in color].
In the [featured image][featured image 1], the town of [Comelico Superiore][Comelico Superiore] in the Italian Alps is visible in the foreground, with the [central band][central band] of our [Milky Way galaxy][Milky Way galaxy] seen rising from the lower left.
What draws the eye the most, though, is the bright red [aurora][aurora] on the far right.
The [featured image][featured image 2] is a composite with the foreground and background images taken consecutively with the same camera and from the same location.

## 詞彙學習（漢羅/POJ/KIP/華語/English）
- 【極光】ke̍k-kng/ki̍k-kng/極光/aurora
- 【日冕物質噴射】Ji̍t-bián Bu̍t-chit Phùn-chhut Sū-kiāⁿ/Ji̍t-bián Bu̍t-tsit Phùn-tshut Sū-kiānn/日冕物質拋射/coronal mass ejection (CME)
- 【紮電原子核】chah-tiān goân-chú-he̍k/tsah-tiān guân-tsú-hi̍k/帶電原子核/charged nuclei
- 【銀河系】Gîn-hô-hē/Gîn-hô-hē/銀河系/Milky Way galaxy
- 【中央帶】tiong-ng-tòa/tiong-ng-tuà/中央帶/central band
- 【意大利】I-tá-lī/I-tá-lī/意大利/Italy

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[unusually active]:https://apod.nasa.gov/apod/ap230222.html
[Sun]:https://science.nasa.gov/sun/facts/
[surface explosion]:https://apod.nasa.gov/apod/ap180902.html
[coronal mass ejection]:https://www.nasa.gov/image-article/what-coronal-mass-ejection-or-cme/
[auroras]:https://spaceweathergallery2.com/index.php?title=aurora
[unusually far south]:https://cdn.petcarerx.com/blog/wp-content-uploads-2015-07-surprise-dog.jpg
[northern hemisphere]:https://en.wikipedia.org/wiki/Northern_Hemisphere
[the astrophotographer]:https://www.giorgiahoferphotography.com/about-me
[Italy]:https://en.wikipedia.org/wiki/Italy
[red in color]:https://www.theaurorazone.com/about-the-aurora/the-science-of-the-northern-lights/the-northern-lights-colours
[featured image 1]:https://www.instagram.com/p/CzR9tpTOS7k/
[Comelico Superiore]:https://youtu.be/6-feWbfrYio
[central band]:https://apod.nasa.gov/apod/ap220301.html
[Milky Way galaxy]:https://science.nasa.gov/resource/the-milky-way-galaxy/
[aurora]:https://spaceplace.nasa.gov/aurora/
[featured image 2]:https://www.instagram.com/p/CzR9tpTOS7k/
