---
title: 美國猶他州 ê 日環食
date: 2023-11-01
publishdate: 2023-11-01T11:45:00+0800
tags: [日環食, 系列, 工場山, 猶他州, 光圈, 繞射, 火環日食, 太陽星, 日全食]
hero: https://apod.nasa.gov/apod/image/2311/UtahEclipse_Kiczenski_960.jpg
summary: 一部份 ê 日頭 tī 這個月初無去矣，毋過無啥物人咧煩惱。
categories: [podcast]
vocals: [阿綠]
---

{{% apod %}}

- 原始文章：[Annular Solar Eclipse over Utah](https://apod.nasa.gov/apod/ap231101.html)
- 影像來源 kah 版權：[MaryBeth Kiczenski](https://www.shelbydiamondstar.com/emotional)
- 今仔日來申請 (美國):[來做 NASA ê 日食大使](https://astrosociety.org/education-outreach/amateur-astronomers/eclipse-ambassadors/program.html)
- 日食相簿：[投稿到 APOD ê 相片](https://www.facebook.com/media/set/?set=a.312184138176837&type=3)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clqsd9dtn0cyo01s73nmo11rj" >}}

## [漢羅] 美國猶他州 ê 日環食
一部份 ê [日頭][Sun] tī 這個月初無去矣，毋過無啥物人咧煩惱。
無去 ê 部份，tī 一寡所在 看著 ê 是連中央就攏無去。
這是因為 [月球][Moon] tī 伊頭前 kā 閘去，就是咱知影 ê [日環食][annular solar eclipse]。
這張相片是日食 [系列相片][eclipse sequence]，是月球 tī 天頂行超過 peh 起來 ê 太陽。
前景 ê 山崙是 [美國][USA] [猶他州][Utah] ê [工場山][Factory Butte]。
Ùi 日頭中央 ê 放射光毋 [是真--ê][real]，是 kha-mé-lah ê [光圈繞射現象][aperture diffraction]，這就叫做 [太陽星][sunstar]。
月娘是真--ê，毋過有 kā 伊調較光咧，予伊 ê 外形較清楚。
按呢就會當 tī [火環日食][ring-of-fire eclipse] ê 階段，看著月娘 ê 位置 leh 改變。
是講這个 [日食系列相片][eclipse sequence] 實在是予人讚嘆，毋過這張相片其實是天文攝影師 leh 練習爾爾。
是按怎講？
因為明年 2024 年 4 月 8 號 [北美洲][North America] 會出現 [日全食][total solar eclipse]，伊向望會當利用這擺機會，tī 日全食 ê 時陣翕著較好 ê 相片。

## [POJ] Bí-kok Iû-thaⁿ-chiu ê Ji̍t-khoân-si̍t
Chi̍t-pō͘-hūn ê ji̍t-thâu tī chit kò goe̍h-chhe bô-khì-ah, m̄-koh bô siáⁿ-mih-lâng leh hoân-ló.
Bô--khì ê pō͘-hūn, tī chi̍t-kóa só͘-chāi khòaⁿ-tio̍h ê sī liân tiong-ng tō lóng bô--khì.
Che-sī in-ūi Goe̍h-kiû tī i thâu-chêng kā cha̍h khì, to̍h-sī lán chai-iáⁿ ê ji̍t-khoân-si̍t.
Chit-tiuⁿ siòng-phìⁿ sī ji̍t-si̍t hē-lia̍t siòng-phìⁿ, sī Goe̍h-kiû tī thiⁿ-téng kiâⁿ chhiau-kòe peh--khí-lâi ê Thài-iông.
Chiân-kéng ê soaⁿ-lūn sī Bí-kok Iû-thaⁿ-chiu ê Kang-tiûⁿ-soaⁿ.
Ùi ji̍t-thâu tiong-ng ê hòng-siā-kng m̄-sī chin--ê, sī kha-mé-lah ê kng-khoan jiàu-siā hiān-siōng, che tō kiò-chò Thài-iâng-chheⁿ.
Goe̍h-niû sī chin--ê,m̄-koh ū kā i tiâu khah kng--leh, hō͘ i ê gōa-hêng khah chheng-chhó.
Án-ne to̍h ē-tàng tī hóe-khoân ji̍t-si̍t ê kai-tōaⁿ, khòaⁿ-tio̍h Goe̍h-niû ê ūi-tì leh kái-piàn.
Sī-kóng chit-ê ji̍t-si̍t hē-lia̍t siòng-phìⁿ si̍t-chāi sī hō͘ lâng chàn-thàn, m̄-koh chit-tiuⁿ siòng-phìⁿ kî-si̍t sī thian-bûn liap-iáⁿ-su leh liān-si̍p niā-niā.
Sī án-ná kóng?
In-ūi mê-nî 2024 nî 4 goe̍h 8 hō Pak-bí-chiu ē chhut-hiān ji̍t-choân-si̍t, i ǹg-bāng ē-tàng lī-iōng chit pái ki-hōe, tī ji̍t-choân-si̍t ê sî-chūn hip-tio̍h khah-hó ê siòng-phìⁿ.

## [KIP] Bí-kok Iû-thann-tsiu ê Ji̍t-khuân-si̍t
Tsi̍t-pōo-hūn ê ji̍t-thâu tī tsit kò gue̍h-tshe bô-khì-ah, m̄-koh bô siánn-mih-lâng leh huân-ló.
Bô--khì ê pōo-hūn, tī tsi̍t-kuá sóo-tsāi khuànn-tio̍h ê sī liân tiong-ng tō lóng bô--khì.
Tse-sī in-uī Gue̍h-kiû tī i thâu-tsîng kā tsa̍h khì, to̍h-sī lán tsai-iánn ê ji̍t-khuân-si̍t.
Tsit-tiunn siòng-phìnn sī ji̍t-si̍t hē-lia̍t siòng-phìnn, sī Gue̍h-kiû tī thinn-tíng kiânn tshiau-kuè peh--khí-lâi ê Thài-iông.
Tsiân-kíng ê suann-lūn sī Bí-kok Iû-thann-tsiu ê Kang-tiûnn-suann.
Uì ji̍t-thâu tiong-ng ê hòng-siā-kng m̄-sī tsin--ê, sī kha-mé-lah ê kng-khuan jiàu-siā hiān-siōng, tse tō kiò-tsò Thài-iâng-tshenn.
Gue̍h-niû sī tsin--ê,m̄-koh ū kā i tiâu khah kng--leh, hōo i ê guā-hîng khah tshing-tshó.
Án-ne to̍h ē-tàng tī hué-khuân ji̍t-si̍t ê kai-tuānn, khuànn-tio̍h Gue̍h-niû ê uī-tì leh kái-piàn.
Sī-kóng tsit-ê ji̍t-si̍t hē-lia̍t siòng-phìnn si̍t-tsāi sī hōo lâng tsàn-thàn, m̄-koh tsit-tiunn siòng-phìnn kî-si̍t sī thian-bûn liap-iánn-su leh liān-si̍p niā-niā.
Sī án-ná kóng?
In-uī mê-nî 2024 nî 4 gue̍h 8 hō Pak-bí-tsiu ē tshut-hiān ji̍t-tsuân-si̍t, i ǹg-bāng ē-tàng lī-iōng tsit pái ki-huē, tī ji̍t-tsuân-si̍t ê sî-tsūn hip-tio̍h khah-hó ê siòng-phìnn.

## [English] Annular Solar Eclipse over Utah

Part of the [Sun][Sun] disappeared earlier this month, but few people were worried.
The missing part, which included the center from some locations, just went behind the [Moon][Moon] in what is known as an [annular solar eclipse][annular solar eclipse].
Featured here is an [eclipse sequence][eclipse sequence] taken as the Moon was overtaking the rising Sun in the sky.
The foreground hill is [Factory Butte][Factory Butte] in [Utah][Utah], [USA][USA].
The rays flaring out from the Sun are not real -- they result from camera [aperture diffraction][aperture diffraction] and are known as [sunstar][sunstar].
The Moon is [real][real], but it is artificially brightened to enhance its outline -- which helps the viewer better visualize the Moon's changing position during this [ring-of-fire eclipse][ring-of-fire eclipse].
As stunning as this [eclipse sequence][eclipse sequence] is, it was considered just practice by the astrophotographer.
The reason?
She hopes to use this experience to better photograph the [total solar eclipse][total solar eclipse] that will occur over [North America][North America] on April 8, 2024.

## 詞彙學習

|漢羅|POJ|KIP|華語|English|
|-|-|-|-|-|
|日環食|ji̍t-khoân-si̍t|ji̍t-khuân-si̍t|日環食|annular solar eclipse|
|系列|hē-lia̍t|hē-lia̍t|系列|sequence|
|工場山|kang-tiûⁿ-soaⁿ|kang-tiûnn-suann|工場山|Factory Butte|
|猶他州|Iû-thaⁿ-chiu|Iû-thann-tsiu|猶他州|Utah|
|光圈|kng-khoan|kng-khuan|光圈|aperture|
|繞射|jiàu-siā|jiàu-siā|繞射|diffraction|
|火環日食|hóe-khoân ji̍t-si̍t|hué-khuân ji̍t-si̍t|火環日食|ring-of-fire eclipse|
|太陽星|thài-iông-chheⁿ|thài-iông-tshenn|太陽星|sunstar|
|日全食|ji̍t-choân-si̍t|ji̍t-tsuân-si̍t|日全食|total solar eclipse|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Sun]:https://science.nasa.gov/sun/
[Moon]:https://science.nasa.gov/moon/
[annular solar eclipse]:https://science.nasa.gov/eclipses/future-eclipses/eclipse-2023/where-when
[eclipse sequence]:https://apod.nasa.gov/apod/ap190122.html
[Factory Butte]:https://youtu.be/D0GxV5zpagQ
[Utah]:https://en.wikipedia.org/wiki/Utah
[USA]:https://en.wikipedia.org/wiki/United_States
[aperture diffraction]:https://apod.nasa.gov/apod/ap010415.html
[sunstar]:https://www.blueskytraveler.com/how-to-create-sunstars-in-your-photos/
[real]:https://i.pinimg.com/originals/3d/3d/bc/3d3dbcf8a4f9dbee8fc608c8d62dbb8c.jpg
[ring-of-fire eclipse]:https://apod.nasa.gov/apod/ap230924.html
[eclipse sequence]:https://apod.nasa.gov/apod/ap231005.html
[total solar eclipse]:https://science.nasa.gov/eclipses/future-eclipses/eclipse-2024/where-when/
[North America]:https://en.wikipedia.org/wiki/North_America
