---
title: Euclid 太空望遠鏡翕--ê 英仙座星系團
date: 2023-11-08
publishdate: 2023-11-08T11:45:00+0800
tags: [free2share, Euclid 太空望遠鏡, 英仙座星系團, 主鏡, 全景相機, 闊幅視野, 巡天觀測, 烏暗物質, 烏暗能量, 像數, 光學系統]
hero: https://apod.nasa.gov/apod/fap/image/2311/Perseus_Euclid_960.jpg
summary: 這馬天頂有一台新 ê 太空望遠鏡，叫做 Euclid。
categories: [podcast]
vocals: [阿錕]
---

{{% apod %}}

- 原始文章：[Perseus Galaxy Cluster from Euclid](https://apod.nasa.gov/apod/ap231108.html)
- 影像來源 kah [許可][License]：[ESA](https://www.esa.int/), [Euclid](https://www.esa.int/Science_Exploration/Space_Science/Euclid), [Euclid Consortium](https://www.euclid-ec.org/), [NASA](https://www.nasa.gov/); 資料處理：[Jean-Charles Cuillandre](https://www.facebook.com/jeancharles.cuillandre) ([CEA Paris-Saclay](https://irfu.cea.fr/en/Phocea/Vie_des_labos/Ast/ast_groupe.php?id_groupe=977&voir=2328)) & [Giovanni Anselmi](https://www.facebook.com/giovanni.anselmi1/); 文稿：[Jean-Charles Cuillandre](https://www.iau.org/administration/membership/individual/16206/)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clpr5om920h4701ts81v03m8y" >}}

## [漢羅] Euclid 太空望遠鏡翕--ê 英仙座星系團
這馬天頂有一台新--ê 太空望遠鏡，叫做 [Euclid][Euclid 1]。
[Euclid][Euclid captures] 有鬥 2 台大台全景相機，會當翕相 ê 範圍 ùi [可見光][visible] 到 近[紅外線][infrared]。
[Euclid 主鏡 ê 直徑有 1.2 公尺闊][Euclid's 1.2-meter diameter primary mirror]，利用伊 [較利 ê 光學系統][sharp optics]，開 5 點鐘 ê 觀測時間，通看著 2.5 億 [光年][light years] 遠 ê [英仙座星系團][Perseus cluster] 內底 ê 千外粒星系。
嘛有翕著背景超過 10 萬粒 ê 星系，有一寡是 100 億光年 [遠][far away]。
[Euclid][Euclid 2] 太空望遠鏡 革命性 ê 改變，是伊有 2 倍月娘大 ê 闊幅視野，kah [620 百萬像數][620 Megapixel camera] 懸解析度 ê kha-mé-lah，而且伊 tī 紅外線是會當同齊翕著影像 kah [光譜][spectra]。
[Euclid 開始做 ê 巡天觀測][Euclid's initial surveys]，看 ê 範圍包括 3 分 1 ê 天區，紀錄了 20 億粒星系。
這會當予咱 [研究][study] [烏暗物質][dark matter] kah [烏暗能量][dark energy]，通予咱了解 [咱 ê 宇宙][our universe]。

## [POJ] Euclid Thài-khong Bōng-oán-kiàⁿ hip--ê Eng-sian-chō Seng-hē-thoân
Chit-má thiⁿ-téng ū chi̍t-tâi sin--ê thài-khong bōng-oán-kiàⁿ, kiò-chò Euclid.
Euclid ū tàu 2 tâi tōa-tâi choân-kéng siòng-ki, ē-tàng hip-siòng ê hoān-ûi ùi khó-kiàn-kng kàu kīn-âng-gōa-sòaⁿ.
Euclid chú-kiàⁿ ê ti̍t-kèng ū 1.2 kong-chhioh khoah, lī-iōng i khah lāi ê kng-ha̍k hē-thóng, khai 5 tiám-cheng ê koan-chhek sî-kan, thang khòaⁿ-tio̍h 2.5 ek kng-nî hn̄g ê Eng-sian-chō Seng-hē-thoân lāi-té ê chheng-gōa lia̍p seng-hē.
Mā ū hip-tio̍h pōe-kéng chhiau-kòe 10 bān lia̍p ê seng-hē, ū chi̍t-kóa sī 100 ek kng-nî hn̄g.
Euclid Thài-khong Bōng-oán-kiàⁿ kek-bēng sèng ê kái-piàn, sī i ū 2 pōe goe̍h-niû tōa ê khoah-pak sī-iá, kah 620 pah-bān siōng-sò͘ koân kái-sek-tō͘ ê kha-mé-lah, jî-chhiáⁿ i tī âng-gōa-sòaⁿ sī ē-tàng tâng-chê hip-tio̍h iáⁿ-siōng kah kng-phó͘.
Euclid khai-sí chò ê sûn-thian koan-chhek, khòaⁿ--ê hoān-ûi pau-koat 3 hun 1 ê thian-khu, kì-lo̍k liáu 20 ek lia̍p seng-hē.
Che ē-tàng hō͘ lán gián-kiù o͘-àm bu̍t-chit kah o͘-àm lêng-liōng, thang hō͘ lán liáu-kái lán ê ú-tiū.

## [KIP] Euclid Thài-khong Bōng-uán-kiànn hip--ê Ing-sian-tsō Sing-hē-thuân
Tsit-má thinn-tíng ū tsi̍t-tâi sin--ê thài-khong bōng-uán-kiànn, kiò-tsò Euclid.
Euclid ū tàu 2 tâi tōa-tâi tsuân-kíng siòng-ki, ē-tàng hip-siòng ê huān-uî uì khó-kiàn-kng kàu kīn-âng-guā-suànn.
Euclid tsú-kiànn ê ti̍t-kìng ū 1.2 kong-tshioh khuah, lī-iōng i khah lāi ê kng-ha̍k hē-thóng, khai 5 tiám-tsing ê kuan-tshik sî-kan, thang khuànn-tio̍h 2.5 ik kng-nî hn̄g ê Ing-sian-tsō Sing-hē-thuân lāi-té ê tshing-guā lia̍p sing-hē.
Mā ū hip-tio̍h puē-kíng tshiau-kuè 10 bān lia̍p ê sing-hē, ū tsi̍t-kuá sī 100 ik kng-nî hn̄g.
Euclid Thài-khong Bōng-uán-kiànn kik-bīng sìng ê kái-piàn, sī i ū 2 puē gue̍h-niû tuā ê khuah-pak sī-iá, kah 620 pah-bān siōng-sò͘ kuân kái-sik-tōo ê kha-mé-lah, jî-tshiánn i tī âng-guā-suànn sī ē-tàng tâng-tsê hip-tio̍h iánn-siōng kah kng-phóo.
Euclid khai-sí tsò ê sûn-thian kuan-tshik, khuànn--ê huān-uî pau-kuat 3 hun 1 ê thian-khu, kì-lo̍k liáu 20 ik lia̍p sing-hē.
Tse ē-tàng hōo lán gián-kiù oo-àm bu̍t-tsit kah oo-àm lîng-liōng, thang hōo lán liáu-kái lán ê ú-tiū.

## [English] Perseus Galaxy Cluster from Euclid
There's a new space telescope in the sky: [Euclid][Euclid 1].
Equipped with two large panoramic cameras, [Euclid captures][Euclid captures] light from the [visible][visible] to the near-[infrared][infrared].
It took five hours of observing for [Euclid's 1.2-meter diameter primary mirror][Euclid's 1.2-meter diameter primary mirror] to capture, through its [sharp optics][sharp optics], the 1000+ galaxies in the [Perseus cluster][Perseus cluster], which lies 250 million [light years][light years] away.
More than 100,000 galaxies are visible in the background, some as [far away][far away] as 10 billion light years.
The revolutionary nature of [Euclid][Euclid 2] lies in the combination of its wide field of view (twice the area of the full moon), its high angular resolution (thanks to its [620 Megapixel camera][620 Megapixel camera]), and its infrared vision, which captures both images and [spectra][spectra].
[Euclid's initial surveys][Euclid's initial surveys], covering a third of the sky and recording over 2 billion galaxies, will enable a [study][study] of how [dark matter][dark matter] and [dark energy][dark energy] have shaped [our universe][our universe].

## 詞彙學習（漢羅/POJ/KIP/華語/English）
- 【Euclid 太空望遠鏡】Euclid Thài-khong Bōng-oán-kiàⁿ/Euclid Thài-khong Bōng-uán-kiànn/歐幾裡得太空望遠鏡s/Euclid space telescope
- 【英仙座星系團】Eng-sian-chō Seng-hē-thoân/Ing-sian-tsō Sing-hē-thuân/英仙座星系團/Perseus Galaxy Cluster
- 【全景相機】choân-kéng siòng-ki/tsuân-kíng siòng-ki/全景相機/panoramic camera
- 【主鏡】chú-kiàⁿ/tsú-kiànn/主鏡/primary mirror
- 【光學系統】kng-ha̍k/kng-ha̍k/光學系統/optics
- 【闊幅視野】khoah-pak sī-iá/khuah-pak sī-iá/廣角視野/wide field of view
- 【巡天觀測】sûn-thian/sûn-thian/巡天觀測/survey
- 【烏暗物質】o͘-àm bu̍t-chit/oo-àm bu̍t-tsit/暗物質/dark matter
- 【烏暗能量】o͘-àm lêng-liōng/o͘-àm lêng-liōng/暗能量/dark energy
- 【像數】siōng-sò͘/siōng-sòo/像數/pixel

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Euclid 1]:https://www.esa.int/Science_Exploration/Space_Science/Euclid
[Euclid captures]:https://en.wikipedia.org/wiki/Euclid_(spacecraft)
[visible]:https://science.nasa.gov/ems/09_visiblelight/
[infrared]:https://science.nasa.gov/ems/07_infraredwaves/
[Euclid's 1.2-meter diameter primary mirror]:https://sci.esa.int/web/euclid/-/57042-euclid-primary-mirror
[sharp optics]:https://images.fineartamerica.com/images/artworkimages/mediumlarge/3/cat-looking-surprised-peering-over-the-edge-of-the-picture-john-daniels.jpg
[Perseus cluster]:https://apod.nasa.gov/apod/ap110712.html
[light years]:https://spaceplace.nasa.gov/light-year/
[far away]:https://apod.nasa.gov/apod/ap220316.html
[Euclid 2]:https://www.euclid-ec.org/public/science/
[620 Megapixel camera]:https://irfu.cea.fr/dap/en/Phocea/Vie_des_labos/Ast/ast.php?t=fait_marquant&id_ast=4736
[spectra]:https://astronomy.swin.edu.au/cosmos/s/Spectroscopy
[Euclid's initial surveys]:https://www.euclid-ec.org/public/data/surveys/
[study]:https://youtu.be/-rHGTVJfcWI
[dark matter]:https://en.wikipedia.org/wiki/Dark_matter
[dark energy]:https://science.nasa.gov/astrophysics/focus-areas/what-is-dark-energy/
[our universe]:https://ui.adsabs.harvard.edu/abs/2008AmJPh..76..265N/abstract
