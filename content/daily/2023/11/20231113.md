---
title: Alps 山天頂 ê 仙女座星系
date: 2023-11-13
publishdate: 2023-11-13T11:45:00+0800
tags: [仙女座星系, M31, 厝邊星系, 銀河]
hero: https://apod.nasa.gov/apod/fap/image/2311/M31Alps_Kananovich_960.jpg
summary: 雖罔講 M31 對咱目睭來講是一个暗暗霧霧 ê 斑，毋過你看著 ê 光是 200 萬年以前發出來--ê，這真有可能是你會當直接看著--ê 上老 ê 光。。
categories: [podcast]
vocals: [阿錕]
---

{{% apod %}}

- 原始文章：[Andromeda over the Alps](https://apod.nasa.gov/apod/ap231103.html)
- 影像來源 kah 版權：[Dzmitry Kananovich](https://www.instagram.com/p/CyyyKh4Iq1X/)
- 來追蹤 APOD ê Facebook：[Arabic](https://www.facebook.com/APODArabic), [English](https://www.facebook.com/AstronomyPictureOfTheDay), [Catalan](https://www.facebook.com/apod.cat), [Portuguese](https://www.facebook.com/apodbrasil/), 抑是 [台文版](https://www.facebook.com/APOD.Taigi)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clqts0gck0fpp01s76i2j1rr3" >}}

## [漢羅] Alps 山天頂 ê 仙女座星系
你敢有看過仙女座星系 M31？
雖罔講 [M31][M31] 對咱目睭來講是一个暗暗霧霧 ê 斑，毋過你看著 ê 光是 200 萬年以前發出來--ê，這真有可能是你會當 [直接看著--ê][see directly] 上老 ê 光。。
[這張相片][featured image] 是舊年年初 ê 時陣翕--ê，這个時陣 [仙女座星系][Andromeda] 欲落落去 [瑞士][Swiss] ê [Alps 山][Alps] 後壁矣。
咱會當用目睭直接看著咱 [銀河系][Milky Way 1] ê [厝邊星系][neighboring galaxy]，是一件足 cool ê 代誌。
而且長時間感光，嘛會當看著足濟 [較暗][faint]、[hŏng 讚嘆 ê 細節][breathtaking details]。
這張組合[影像][image] ê 前景影像 kah 背景影像，是用仝一台 kha-mé-lah tī 仝一个地點 [連煞][consecutively] 翕出來--ê。
最近 ê 資料表示講，咱 ê [銀河][Milky Way 2] 會 tī 未來幾若十億年 kah 仙女座星系相挵 kah 合併。

## [POJ] Alps soaⁿ thiⁿ-téng ê Sian-lú-chō Seng-hē
lí kám-ū khòaⁿ-kòe Sian-lú-chō Seng-hē M̀1?
Sui-bóng kóng M̀1 tùi lán ba̍k-chiu lâi-kóng sī chi̍t-ê àm-àm bū-bū ê pan, m̄-koh lí khòaⁿ--tio̍h ê kng sī 200 bān-nî í-chêng hoat--chhut-lâi--ê, che chin ū khó-lêng sī lí ē-tàng ti̍t-chiap khòaⁿ--tio̍h--ê siōng láu ê kng..
Chit-tiuⁿ siòng-phìⁿ sī kū-nî nî-chhe ê sî-chūn hip--ê, chit-ê sî-chūn Sian-lú-chō Seng-hē beh lak-lo̍h-khì Sūi-sū ê Alps soaⁿ āu-piah--ah.
Lán ē-tàng iōng ba̍k-chiu ti̍t-chiap khòaⁿ-tio̍h lán Gîn-hô-hē ê chhù-piⁿ seng-hē, sī chi̍t kiāⁿ chiok cool ê tāi-chì.
Jî-chhiáⁿ tn̂g sî-kan kám kng, mā ē-tàng khòaⁿ-tio̍h chiok chē khah àm, hőng chàn-thàn ê sè-chiat.
Chit-tiuⁿ cho͘-ha̍p iáⁿ-siōng ê chiân-kéng iáⁿ-siōng kah pōe-kéng iáⁿ-siōng, sī iōng kāng chi̍t tâi kha-mé-lah tī kāng chi̍t-ê tē-tiám liân-soah hip--chhut-lâi--ê.
Chòe-kīn ê chu-liāu piáu-sī kóng, lán ê Gîn-hô ē tī bī-lâi kúi-nā cha̍p-ek nî kah Sian-lú-chō Seng-hē sio-lòng kah ha̍p-pèng.

## [KIP] Alps suann thinn-tíng ê Sian-lú-tsō Sing-hē
lí kám-ū khuànn-kuè Sian-lú-tsō Sing-hē M31?
Sui-bóng kóng M31 tuì lán ba̍k-tsiu lâi-kóng sī tsi̍t-ê àm-àm bū-bū ê pan, m̄-koh lí khuànn--tio̍h ê kng sī 200 bān-nî í-tsîng huat--tshut-lâi--ê, tse tsin ū khó-lîng sī lí ē-tàng ti̍t-tsiap khuànn--tio̍h--ê siōng láu ê kng..
Tsit-tiunn siòng-phìnn sī kū-nî nî-tshe ê sî-tsūn hip--ê, tsit-ê sî-tsūn Sian-lú-tsō Sing-hē beh lak-lo̍h-khì Suī-sū ê Alps suann āu-piah--ah.
Lán ē-tàng iōng ba̍k-tsiu ti̍t-tsiap khuànn-tio̍h lán Gîn-hô-hē ê tshù-pinn sing-hē, sī tsi̍t kiānn tsiok cool ê tāi-tsì.
Jî-tshiánn tn̂g sî-kan kám kng, mā ē-tàng khuànn-tio̍h tsiok tsē khah àm, hőng tsàn-thàn ê sè-tsiat.
Tsit-tiunn tsoo-ha̍p iánn-siōng ê tsiân-kíng iánn-siōng kah puē-kíng iánn-siōng, sī iōng kāng tsi̍t tâi kha-mé-lah tī kāng tsi̍t-ê tē-tiám liân-suah hip--tshut-lâi--ê.
Tsuè-kīn ê tsu-liāu piáu-sī kóng, lán ê Gîn-hô ē tī bī-lâi kuí-nā tsa̍p-ik nî kah Sian-lú-tsō Sing-hē sio-lòng kah ha̍p-pìng.

## [English] Andromeda over the Alps
Have you ever seen the Andromeda galaxy?
Although [M31][M31] appears as a faint and fuzzy blob to the unaided eye, the light you see will be over two million years old, making it likely the oldest light you ever will [see directly][see directly].
The [featured image][featured image] captured [Andromeda][Andromeda] just before it set behind the [Swiss][Swiss] [Alps][Alps] early last year.
As cool as it may be to see this [neighboring galaxy][neighboring galaxy] to our [Milky Way][Milky Way 1] with your own eyes, long duration camera exposures can pick up many [faint][faint] and [breathtaking details][breathtaking details].
The [image][image] is composite of foreground and background images taken [consecutively][consecutively] with the same camera and from the same location.
Recent data indicate that our [Milky Way][Milky Way 2] Galaxy [will collide and coalesce][will collide and coalesce] with Andromeda galaxy in a few billion years.

## 詞彙學習

|漢羅|POJ|KIP|華語|English|
|-|-|-|-|-|
|仙女座星系|Sian-lú-chō Seng-hē|Sian-lú-tsō Sing-hē|仙女座星系|Andromeda galaxy|
|厝邊星系|chhù-piⁿ seng-hē|tshù-pinn sing-hē|鄰近星系|neighboring galaxy|
|銀河|Gîn-hô|Gîn-hô|銀河|Milky Way|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[M31]:https://en.wikipedia.org/wiki/Andromeda_Galaxy
[see directly]:http://www.wikihow.com/Find-the-Andromeda-Galaxy
[featured image]:https://www.instagram.com/p/CyyyKh4Iq1X/
[Andromeda]:https://apod.nasa.gov/apod/ap230322.html
[Swiss]:https://en.wikipedia.org/wiki/Switzerland
[Alps]:https://youtu.be/FCPdIvXo2rU
[neighboring galaxy]:https://apod.nasa.gov/apod/ap231006.html
[Milky Way 1]:https://science.nasa.gov/resource/the-milky-way-galaxy/
[faint]:https://apod.nasa.gov/apod/ap140730.html
[breathtaking details]:https://apod.nasa.gov/apod/ap150724.html
[image]:https://www.astrobin.com/4eg8q4/B/
[consecutively]:https://c8.alamy.com/comp/2A5EKK8/two-beautiful-fluffy-cats-in-a-row-closeup-profile-view-the-cat-on-the-left-is-a-norwegian-forest-cat-on-the-right-his-foster-brother-2A5EKK8.jpg
[Milky Way 2]:https://science.nasa.gov/resource/the-milky-way-galaxy/
[will collide and coalesce]:https://apod.nasa.gov/apod/ap220606.html
