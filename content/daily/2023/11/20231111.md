---
title: 穩定極光紅弧 kah 銀河
date: 2023-11-11
publishdate: 2023-11-11T11:45:00+0800
tags: [天頂點, 銀河, 銀河弧, 穩定極光紅弧, SAR 弧, 地磁風暴, 極光, 公民科學, 海拔, 磁層, 電流, 熁燒, 拼鬥影像]
hero: https://apod.nasa.gov/apod/image/2311/SARarcLooten1024.jpg
summary: 這張相片是 tī 法國北部 天拄暗 ê 時陣翕--ê。地平線方向有淡薄仔雲，天頂有一條 闊闊闊、光光光 ê 紅弧，是一个意外 ê 人客。
---

{{% apod %}}

- 原始文章：[The SAR Arc and the Milky Way](https://apod.nasa.gov/apod/ap231111.html)
- 影像來源 kah [版權][copyright]：[Julien Looten](https://www.flickr.com/photos/julienlooten/)
- 台文翻譯：[An-Li Tsai][An-Li Tsai] ([NSYSU][NSYSU])

## [漢羅] 穩定極光紅弧 kah 銀河
這張相片是 tī 法國北部 天拄暗 ê 時陣翕--ê。
地平線方向有淡薄仔雲，天頂有一條 闊闊闊、[光光光 ê 紅弧][luminous red arc]，是一个意外 ê 人客。
這是 11 月 5 號 向天頂點方向翕--ê，是一張 ùi [西爿到東爿 ê 拼鬥影像][west-to-east mosaic]。
暗暗 ê 大氣光帶 是 穩定極光紅弧 (SAR 弧) ê 一个例。
這个真罕得看著 ê [夜空現象][night sky phenomenon] 嘛出現 tī 世界各地真罕得出現--ê 足低海拔 ê 所在，而且 [較強地磁風暴][intense geomagnetic storm] 出現 ê 時陣嘛有活動力較強 ê 極光現象。
[公民科學][explored by citizen science] kah [衛星][satellite] 調查 對 穩定極光紅弧 和 in kah 極光反射線 ê 關係 有一寡研究。
若是 uì 比一般極光較懸海拔 ê 所在來看，較深 ê 紅色發射線應該是 地球內部 [磁層][magnetosphere] 電流 ê 強熁燒引起--ê。
Tī 法國北部 ê 夜空，除了穩定極光紅弧以外，[地平線][along the horizon] 頂懸 ê 雲帶 kah 天頂 ê 銀河弧，是定定出現 ê 人客。

## [POJ] Ún-tēng Ke̍k-kng Âng-hô͘ kah Gîn-hô
Chit-tiuⁿ siòng-phìⁿ sī tī Hoat-kok pak-pō͘ thiⁿ tú àm ê sî-chūn hip--ê.
Tē-pêng-sòaⁿ hong-hiòng ū tām-po̍h-á hûn, thiⁿ-téng ū chi̍t tiâu khoah-khoah-khoah, kng-kng-kng ê âng-hô͘, sī chi̍t-ê ì-gōa ê lâng-kheh.
Che-sī 11 goe̍h 5 hō hiòng thian-téng-tiám hong-hiòng hip--ê,sī chit tiuⁿ ùi sai-pêng kàu tang-pêng ê pheng-tàu iáⁿ-siōng.
Àm-àm ê tāi-khì kng-tòa sī Ún-tēng Ke̍k-kng Âng-hô͘ (SAR hô͘) ê chi̍t-ê lē.
Chit-ê chin hán-tit khòaⁿ--tio̍h ê iā-khong hiān-siōng mā chhut-hiān tī sè-kài kok-tē chin hán-tit chhut-hiān--ê chok kē hái-poa̍t ê só͘-chāi, jî-chhiáⁿ khah kióng tē chû hong-pō chhut-hiān ê sî-chūn mā ū oa̍h-tōng-le̍k khah kiông ê ke̍k-kng hiān-siōng.
Kong-bîn kho-ha̍k kah ūi-chheⁿ tiâu-cha tùi ún-tēng ke̍k-kng âng-hô͘ hām in kah ke̍k-kng hoán-siā-sòaⁿ ê koan-hē ū chi̍t-kóa gián-kiù.
Nā-sī ùi pí it-poaⁿ ke̍k-kng khah koân hái-poa̍t ê só͘-chāi lâi-khòaⁿ, khah chhim ê âng-sek hoat-siā-sòaⁿ eng-kai sī Tē-kiû lōe-pō͘ chû-chân tiān-liû ê kiông haⁿh-sio ín-khí--ê.
Tī Hoat-kok pak-pō͘ ê iā-khong, tû-liáu Ún-tēng Ke̍k-kng Âng-hô͘ í-gōa, tē-pêng-sòaⁿ téng-koân ê hûn-tòa kah thiⁿ-téng ê Gîn-hô-hô͘, sī tiāⁿ-tiāⁿ chhut-hiān ê lâng-kheh.

## [KIP] Ún-tīng Ki̍k-kng Âng-hôo kah Gîn-hô
Tsit-tiunn siòng-phìnn sī tī Huat-kok pak-pōo thinn tú àm ê sî-tsūn hip--ê.
Tē-pîng-suànn hong-hiòng ū tām-po̍h-á hûn, thinn-tíng ū tsi̍t tiâu khuah-khuah-khuah, kng-kng-kng ê âng-hôo, sī tsi̍t-ê ì-guā ê lâng-kheh.
Tse-sī 11 gue̍h 5 hō hiòng thian-tíng-tiám hong-hiòng hip--ê,sī tsit tiunn uì sai-pîng kàu tang-pîng ê phing-tàu iánn-siōng.
Àm-àm ê tāi-khì kng-tuà sī Ún-tīng Ki̍k-kng Âng-hôo (SAR hôo) ê tsi̍t-ê lē.
Tsit-ê tsin hán-tit khuànn--tio̍h ê iā-khong hiān-siōng mā tshut-hiān tī sè-kài kok-tē tsin hán-tit tshut-hiān--ê tsok kē hái-pua̍t ê sóo-tsāi, jî-tshiánn khah kióng tē tsû hong-pō tshut-hiān ê sî-tsūn mā ū ua̍h-tōng-li̍k khah kiông ê ki̍k-kng hiān-siōng.
Kong-bîn kho-ha̍k kah uī-tshenn tiâu-tsa tuì ún-tīng ki̍k-kng âng-hôo hām in kah ki̍k-kng huán-siā-suànn ê kuan-hē ū tsi̍t-kuá gián-kiù.
Nā-sī uì pí it-puann ki̍k-kng khah kuân hái-pua̍t ê sóo-tsāi lâi-khuànn, khah tshim ê âng-sik huat-siā-suànn ing-kai sī Tē-kiû luē-pōo tsû-tsân tiān-liû ê kiông hannh-sio ín-khí--ê.
Tī Huat-kok pak-pōo ê iā-khong, tû-liáu Ún-tīng Ki̍k-kng Âng-hôo í-guā, tē-pîng-suànn tíng-kuân ê hûn-tuà kah thinn-tíng ê Gîn-hô-hôo, sī tiānn-tiānn tshut-hiān ê lâng-kheh.

## [English] The SAR Arc and the Milky Way
This broad, [luminous red arc][luminous red arc] was a surprising visitor to partly cloudy evening skies over northern France.
Captured extending toward the zenith in a [west-to-east mosaic][west-to-east mosaic] of images from November 5, the faint atmospheric ribbon of light is an example of a Stable Auroral Red (SAR) arc.
The rare [night sky phenomenon][night sky phenomenon] was also spotted at unusually low latitudes around world, along with more dynamic auroral displays during an [intense geomagnetic storm][intense geomagnetic storm].
SAR arcs and their relation to auroral emission have been [explored by citizen science][explored by citizen science] and [satellite][satellite] investigations.
From altitudes substantially above the normal auroral glow, the deep red SAR emission is thought to be caused by strong heating due to currents flowing in planet Earth's inner [magnetosphere][magnetosphere].
Beyond this SAR, the Milky Way arcs above the cloud banks [along the horizon][along the horizon], a regular visitor to night skies over northern France.

## 詞彙學習（漢羅/POJ/KIP/華語/English）
- 【天頂點】thian-téng-tiám/thian-tíng-tiám/天頂/zenith
- 【銀河】Gîn-hô/Gîn-hô/銀河/Milky Way
- 【銀河弧】Gîn-hô-hô͘/Gîn-hô-hôo/銀河弧/Milky Way arc
- 【穩定極光紅弧】Ún-tēng Ke̍k-kng Âng-hô͘/Ún-tīng Ki̍k-kng Âng-hôo/穩定極光紅弧/Stable Auroral Red (SAR) arc
- 【拼鬥影像】pheng-tàu iáⁿ-siōng/phing-tàu iánn-siōng/馬賽克影像/mosaic image
- 【地磁風暴】tē-chû hong-pō/tē-tsû hong-pō/地磁風暴/geomagnetic storm
- 【磁層】chû-chân/tsû-tsân/磁層/magnetosphere
- 【極光】ke̍k-kng/ki̍k-kng/極光/aurora
- 【電流】tiān-liû/tiān-liû/電流/currents
- 【公民科學】kong-bîn kho-ha̍k/kong-bîn kho-ha̍k/公民科學/citizen science
- 【海拔】hái-poa̍t/hái-pua̍t/海拔/altitudes
- 【熁燒】haⁿh-sio/hannh-sio/加熱/heating

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[luminous red arc]:https://agupubs.onlinelibrary.wiley.com/doi/full/10.1029/2022GL098511
[west-to-east mosaic]:https://www.flickr.com/photos/julienlooten/53311294522/
[night sky phenomenon]:https://agupubs.onlinelibrary.wiley.com/doi/full/10.1029/2022GL101205
[intense geomagnetic storm]:https://spaceweather.com/archive.php?view=1&day=07&month=11&year=2023
[explored by citizen science]:https://eos.org/research-spotlights/from-sar-arc-to-steve-an-atmospheric-evolution
[satellite]:https://earth.esa.int/eogateway/missions/swarm
[magnetosphere]:https://science.nasa.gov/science-research/planetary-science/earths-magnetosphere/
[along the horizon]:https://apod.nasa.gov/apod/ap230927.html
