---
title: 馬頭星雲
date: 2023-11-20
publishdate: 2023-11-20T11:45:00+0800
tags: [馬頭星雲, 星際塗粉雲, 恆星風, 獵戶座星雲複合體, Barnard 33, 發射星雲, IC 434, 烏暗雲, 反射星雲, NGC 2023, 狹頻, 闊頻]
hero: https://apod.nasa.gov/apod/image/2311/Horsehead_Hanson_960.jpg
summary: 這个美麗 ê 星際塗粉雲是恆星風 kah 輻射 kā 雕塑出來的，當時仔看起來就敢若是咱知影 ê 某一个形體。
categories: [podcast]
vocals: [阿錕]
---

{{% apod %}}

- 原始文章：[The Horsehead Nebula](https://apod.nasa.gov/apod/ap231120.html)
- 影像來源 kah 版權：[Mark Hanson](https://www.hansonastronomy.com/bio) & [Martin Pugh](https://www.martinpughastrophotography.space/about), [SSRO](http://www.starshadows.com/), [PROMPT](https://en.wikipedia.org/wiki/PROMPT_Telescopes), [CTIO](https://noirlab.edu/public/programs/ctio/), [NSF](https://www.nsf.gov/)
- 新的社群媒體：[Follow APOD on Telegram](https://t.me/apod_telegram)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clqxzeljb004301w63cqp45ez" >}}

## [漢羅] 馬頭星雲
這个美麗 ê 星際塗粉雲是恆星風 kah 輻射 kā [雕塑出來的][Sculpted by]。
彼當時仔看起來就敢若是咱知影 ê 某一个形體。
照伊 ê 形體，伊去 hŏng 叫做 [馬頭星雲][Horsehead Nebula]，chhāi tī 1500 光年 [遠][distant] ê 所在，就藏 tī 大型 [獵戶座星雲][Orion cloud] 複合體內底。
這片烏暗雲 ê 懸度差不多有 5 光年，伊 ê 編號是 [Barnard 33][Barnard 33]。
咱看會著伊只是因為後壁 ê 紅色發射星雲 IC 434 咧發光，所以咱才看會著 [伊閘光 ê 塗粉形體][obscuring dust is silhouetted]。
烏暗雲內底 有 [恆星當 leh 形成][Stars are forming]。
[相對來講][Contrasting]，[這張影像][the full image] 倒爿下底 ê 藍色反射星雲 NGC 2023，是踅 tī 一粒高溫、少年 [恆星][star] ê 四箍圍仔。
這張美麗 ê [彩色相片][color image]，是 kā 幾若台望遠鏡紀錄 ê [狹頻][narrowband] kah [闊頻][broadband] 影像鬥出來 ê 結果。

## [POJ] Bé-thâu Seng-hûn
Chit-ê bí-lē ê seng-chè thô͘-hún-hûn sī hêng-chheⁿ-hong kah hok-siā kā tiau-sok chhut-lâi ê.
Hit tang-sî-á khòaⁿ--khí-lâi to̍h káⁿ-ná sī lán chai-iáⁿ ê bó͘ chi̍t-ê hêng-thé.
Chiàu i ê hêng-thé, i khì hőng kiò-chò Bé-thâu Seng-hûn, chhāi tī 1500 kng-nî hn̄g ê só͘-chāi, to̍h chhàng tī tōa-hêng La̍h-hō͘- chō Seng-hûn ho̍k-ha̍p-thé lāi-té.
Chit phiàn o͘-àm-hûn ê koân-tō͘ chha-put-to ū 5 kng-nî, i ê pian-hō sī Barnard 33.
Lán khòaⁿ-ē-tio̍h i chí-sī in-ūi āu-piah ê âng-sek hoat-siā seng-hûn IC 434 leh hoat-kng, só͘-í lán chiah khòaⁿ-ē-tio̍h i cha̍h-kng ê thô͘-hún hêng-thé.
O͘-àm-hûn lāi-té ū hêng-chheⁿ tng leh hêng-sêng.
Siong-tùi lâi-kóng, chit-tiuⁿ iáⁿ-siōng tò-pêng ē-té ê nâ-sek hoán-siā seng-hûn NGC 2023, sī se̍h tī chi̍t-lia̍p ko-un, siàu-liân hêng-chheⁿ ê sì-kho͘-ûi-á.
Chit-tiuⁿ bí-lē ê chhái-sek siòng-phìⁿ, sī kā kúi-nā tâi bōng-oán-kiàⁿ kì-lio̍k ê e̍h-pîn kah khoah-pîn iáⁿ-siōng tàu chhut-lâi ê kiat-kó.

## [KIP] Bé-thâu Sing-hûn
Tsit-ê bí-lē ê sing-tsè thôo-hún-hûn sī hîng-tshenn-hong kah hok-siā kā tiau-sok tshut-lâi ê.
Hit tang-sî-á khuànn--khí-lâi to̍h kánn-ná sī lán tsai-iánn ê bóo tsi̍t-ê hîng-thé.
Tsiàu i ê hîng-thé, i khì hőng kiò-tsò Bé-thâu Sing-hûn, tshāi tī 1500 kng-nî hn̄g ê sóo-tsāi, to̍h tshàng tī tuā-hîng La̍h-hōo- tsō Sing-hûn ho̍k-ha̍p-thé lāi-té.
Tsit phiàn oo-àm-hûn ê kuân-tōo tsha-put-to ū 5 kng-nî, i ê pian-hō sī Barnard 33.
Lán khuànn-ē-tio̍h i tsí-sī in-uī āu-piah ê âng-sik huat-siā sing-hûn IC 434 leh huat-kng, sóo-í lán tsiah khuànn-ē-tio̍h i tsa̍h-kng ê thôo-hún hîng-thé.
Oo-àm-hûn lāi-té ū hîng-tshenn tng leh hîng-sîng.
Siong-tuì lâi-kóng, tsit-tiunn iánn-siōng tò-pîng ē-té ê nâ-sik huán-siā sing-hûn NGC 2023, sī se̍h tī tsi̍t-lia̍p ko-un, siàu-liân hîng-tshenn ê sì-khoo-uî-á.
Tsit-tiunn bí-lē ê tshái-sik siòng-phìnn, sī kā kuí-nā tâi bōng-uán-kiànn kì-lio̍k ê e̍h-pîn kah khuah-pîn iánn-siōng tàu tshut-lâi ê kiat-kó.

## [English] The Horsehead Nebula
[Sculpted by][Sculpted by] stellar winds and radiation, a magnificent interstellar dust cloud by chance has assumed this [recognizable shape][recognizable shape].
Fittingly named the [Horsehead Nebula][Horsehead Nebula], it is some 1,500 light-years [distant][distant], embedded in the vast [Orion cloud][Orion cloud] complex.
About five light-years "tall," the dark cloud is cataloged as [Barnard 33][Barnard 33] and is visible only because its [obscuring dust is silhouetted][obscuring dust is silhouetted] against the glowing red emission nebula IC 434.
[Stars are forming][Stars are forming] within the dark cloud.
[Contrasting][Contrasting] blue reflection nebula NGC 2023, surrounding a hot, young [star][star], is at the lower left of [the full image][the full image].
The featured gorgeous [color image][color image] combines both [narrowband][narrowband] and [broadband][broadband] images recorded using several different telescopes.

## 詞彙學習

|漢羅|POJ|KIP|華語|English|
|-|-|-|-|-|
|馬頭星雲|Bé-thâu seng-hûn|Bé-thâu sing-hûn|馬頭星雲|Horsehead Nebula|
|星際塗粉雲|seng-chè thô͘-hún-hûn|sing-tsè thôo-hún-hûn|星際塵埃雲|interstellar dust cloud|
|恆星風|hêng-chheⁿ-hong|hîng-tshenn-hong|恆星風|stellar wind|
|獵戶座星雲複合體|La̍h-hō͘-chō seng-hûn ho̍k-ha̍p-thé|La̍h-hōo-tsō sing-hûn ho̍k-ha̍p-thé|獵戶座星雲複合體|Orion cloud complex|
|Barnard 33|Barnard saⁿ-cha̍p-saⁿ|Barnard sann-tsa̍p-sann|巴納德 33|Barnard 33|
|發射星雲|hoat-siā seng-hûn|huat-siā sing-hûn|發射星雲|emission nebula|
|IC 434|IC sù-sam-sù|IC sù-sam-sù|IC 434|IC 434|
|烏暗雲|o͘-àm-hûn|oo-àm-hûn|暗雲|dark cloud|
|反射星雲|hoán-siā seng-hûn|huán-siā sing-hûn|反射星雲|reflection nebula|
|NGC 2023|NGC jī-khòng-jī-sam|NGC jī-khòng-jī-sam|NGC 2023|NGC 2023|
|狹頻|e̍h-pîn|e̍h-pîn|窄頻|narrowband|
|闊頻|khoah-pîn|khuah-pîn|寬頻|broadband|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Sculpted by]:http://sprite.phys.ncku.edu.tw/astrolab/mirrors/apod_e/ap080313.html
[recognizable shape]:https://en.wikipedia.org/wiki/Seahorse
[Horsehead Nebula]:https://en.wikipedia.org/wiki/Horsehead_Nebula
[distant]:https://youtu.be/hgTrLozRj40
[Orion cloud]:http://sprite.phys.ncku.edu.tw/astrolab/mirrors/apod_e/ap070125.html
[Barnard 33]:http://messier.seds.org/xtra/ngc/b33.html
[obscuring dust is silhouetted]:http://sprite.phys.ncku.edu.tw/astrolab/mirrors/apod_e/ap230129.html
[Stars are forming]:https://science.nasa.gov/astrophysics/focus-areas/how-do-stars-form-and-evolve/
[Contrasting]:http://sprite.phys.ncku.edu.tw/astrolab/mirrors/apod_e/ap160608.html
[star]:https://science.nasa.gov/astrophysics/focus-areas/how-do-stars-form-and-evolve
[the full image]:http://sprite.phys.ncku.edu.tw/astrolab/mirrors/apod_e/image/1912/Horsehead_Hanson_2604.jpg
[color image]:https://www.hansonastronomy.com/ic-434ngc2023
[narrowband]:https://www.thepoke.co.uk/wp-content/uploads/2016/09/pets-vs-furniture-cat-squeezed-in-couch.jpg
[broadband]:https://s-media-cache-ak0.pinimg.com/736x/e1/6c/e4/e16ce47242406ac2d278f10619282d13.jpg
