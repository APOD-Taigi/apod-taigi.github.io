---
title: LBN 86：燕魟星雲
date: 2023-11-27
publishdate: 2023-11-27T11:45:00+0800
tags: [LBN 86, 燕魟星雲, SH2-63, 次毫米波, 星際塗粉, 可見光, 紅外線, 炭素, sir-lí-khóng, 酸素, 一氧化碳, 一酸化炭素, 窒素, 烏暗星雲, 分子雲, 水素]
hero: https://apod.nasa.gov/apod/image/2311/EagleRay_Chander_960.jpg
summary: 這个烏暗星雲 ê 正式編號是 SH2-63 kah LBN 86，是氣體 kah 塗粉組成--ê，伊 ê 外形就親像是海內底 ê 魚仔。
categories: [podcast]
vocals: [阿錕]
---

{{% apod %}}

- 原始文章：[LBN 86: The Eagle Ray Nebula](https://apod.nasa.gov/apod/ap231127.html)
- 影像來源 kah 版權：[Vikas Chander](https://www.instagram.com/vikaschanderastrophotography/)
- 追蹤 APOD:[Discord](https://discord.com/api/oauth2/authorize?client_id=875759903740948520&permissions=34628291664&scope=bot%20applications.commands)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clr3or01t02v901tz2gct2s4r" >}}

## [漢羅] LBN 86：燕魟星雲
這隻 [燕魟][eagle ray] tī 宇宙海內底 leh [飛][glides]。
這个烏暗星雲 ê 正式編號是 [SH2-63 抑是 LBN 86][SH2-63 and LBN 86]，是氣體 kah 塗粉組成--ê，伊 ê 外形就親像是 [海底 ê 魚仔][common ocean fish]。
這个 [星際塗粉][interstellar dust] 星雲 ê 光是咖啡色--ê，因為伊 kā 伊後壁 ê 可見光 [閘 leh][blocks]、予光 [變較紅][reddens]。
烏暗星雲主要是 tī [紅外線][infrared light] leh 發光，毋過伊嘛會 tī [可見光][visible light] 反射伊邊仔 ê 恆星光。
烏暗星雲內底 ê 塗粉粒，一般攏是 tī 次毫米波看會著 ê [炭素、sir-lí-khóng、酸素][carbon, silicon, and oxygen]，in ê 表面定定有 堅一重 [一酸化炭素][carbon monoxide] kah [窒素][nitrogen]。
烏暗星雲嘛是 [分子雲][molecular clouds]，因為𪜶 內底有足濟 [水素][hydrogen] [分子][molecular] kah [較大 ê 分子][larger molecules]。
伊進前無號名，這馬叫做 [燕魟][Eagle Ray] 星雲，平常時是 [足暗--ê][quite dim]。
毋過這張感光超過 20 點鐘 ê 清楚影像，是 tī [智利][Chile] ê [夜空中][dark skies] 翕--ê。

## [POJ] LBN 86: Iàn-kong Seng-hûn
Chit chiah iàn-kong tī ú-tiū-hái lāi-té leh poe.
Chit-ê o͘-àm seng-hûn ê chèng-sek pian-hō sī SH2-63 ia̍h-sī LBN 86, sī khì-thé kah thô͘-hún cho͘-sêng--ê, i ê gōa-hêng tō chhin-chhiūⁿ sī hái-té ê hî-á.
Chit-ê seng-chè thô͘-hún seng-hûn ê kng sī ka-pi-sek--ê, in-ūi i kā i āu-piah ê khó-kiàn-kng cha̍h leh, hō͘ kng piàn khah âng.
O͘-àm seng-hûn chú-iàu sī tī âng-gōa-sòaⁿ leh hoat-kng, m̄-koh i mā ē tī khó-kiàn-kng hoán-siā i piⁿ-á ê hêng-chheⁿ-kng.
O͘-àm seng-hûn lāi-té ê thô͘-hún lia̍p, it-poaⁿ lóng sī tī chhù-hô-bí-pho khòaⁿ-ē-tio̍h ê thòaⁿ-sò͘, sir-lí-khóng, sàng-sò͘, in ê piáu-bīn tiāⁿ-tiāⁿ ū kian chi̍t têng it-sng-hòa-thòaⁿ-sò͘ kah chek-sò͘.
O͘-àm seng-hûn mā-sī hun-chú-hûn, in-ūi in lāi-té ū chiok chē chúi-sò͘ hun-chú kah khah tōa ê hun-chú.
I chìn-chêng bô hō-miâ, chit-má kiò-chò Iàn-kong Seng-hûn, pêng-siông-sî sī chiok àm--ê.
M̄-koh chit-tiuⁿ kám-kng chhiau-kòe 20 tiám-cheng ê chheng-chhó iáⁿ-siōng, sī tī Tì-lī ê iā-khong-tiong hip--ê.

## [KIP] LBN 86: Iàn-kong Sing-hûn
Tsit tsiah iàn-kong tī ú-tiū-hái lāi-té leh pue.
Tsit-ê oo-àm sing-hûn ê tsìng-sik pian-hō sī SH2-63 ia̍h-sī LBN 86, sī khì-thé kah thôo-hún tsoo-sîng--ê, i ê guā-hîng tō tshin-tshiūnn sī hái-té ê hî-á.
Tsit-ê sing-tsè thôo-hún sing-hûn ê kng sī ka-pi-sik--ê, in-uī i kā i āu-piah ê khó-kiàn-kng tsa̍h leh, hōo kng piàn khah âng.
Oo-àm sing-hûn tsú-iàu sī tī âng-guā-suànn leh huat-kng, m̄-koh i mā ē tī khó-kiàn-kng huán-siā i pinn-á ê hîng-tshenn-kng.
Oo-àm sing-hûn lāi-té ê thôo-hún lia̍p, it-puann lóng sī tī tshù-hô-bí-pho khuànn-ē-tio̍h ê thuànn-sòo, sir-lí-khóng, sàng-sò͘, in ê piáu-bīn tiānn-tiānn ū kian tsi̍t tîng it-sng-huà-thuànn-sòo kah tsik-sòo.
Oo-àm sing-hûn mā-sī hun-tsú-hûn, in-uī in lāi-té ū tsiok tsē tsuí-sòo hun-tsú kah khah tuā ê hun-tsú.
I tsìn-tsîng bô hō-miâ, tsit-má kiò-tsò Iàn-kong Sing-hûn, pîng-siông-sî sī tsiok àm--ê.
M̄-koh tsit-tiunn kám-kng tshiau-kuè 20 tiám-tsing ê tshing-tshó iánn-siōng, sī tī Tì-lī ê iā-khong-tiong hip--ê.

## [English] LBN 86: The Eagle Ray Nebula
This [eagle ray][eagle ray] [glides][glides] across a cosmic sea.
Officially cataloged as [SH2-63 and LBN 86][SH2-63 and LBN 86], the dark nebula is composed of gas and dust that just happens to appear shaped like a [common ocean fish][common ocean fish].
The [interstellar dust][interstellar dust] nebula appears light brown as it [blocks][blocks] and [reddens][reddens] visible light emitted behind it.
Dark nebulas glow primarily in [infrared light][infrared light], but also reflect [visible light][visible light] from surrounding stars.
The dust in dark nebulas is usually sub-millimeter chunks of [carbon, silicon, and oxygen][carbon, silicon, and oxygen], frequently coated with frozen [carbon monoxide][carbon monoxide] and [nitrogen][nitrogen].
Dark nebulas are also known as [molecular clouds][molecular clouds] because they also contain relatively high amounts of [molecular][molecular] [hydrogen][hydrogen] and [larger molecules][larger molecules].
Previously unnamed, the here dubbed [Eagle Ray][Eagle Ray] Nebula is normally [quite dim][quite dim] but has been imaged clearly over 20-hours through [dark skies][dark skies] in [Chile][Chile].

## 詞彙學習

|漢羅|POJ|KIP|華語|English|
|-|-|-|-|-|
|LBN 86|LBN peh-cha̍p-la̍k|LBN peh-tsa̍p-la̍k|LBN 86|LBN 86|
|燕魟星雲|Iàn-kong Seng-hûn|Iàn-kong Sing-hûn|燕魟星雲|Eagle Ray Nebula|
|SH2-63|SH jī la̍k-cha̍p-saⁿ|SH jī la̍k-tsa̍p-sann|SH2-63|SH2-63|
|星際塗粉|seng-chè thô͘-hún|sing-tsè thôo-hún|星際塵埃|interstellar dust|
|次毫米波|chhù-hô-bí-pho|tshù-hô-bí-pho|次毫米波|sub-millimeter|
|可見光|khó-kiàn-kng|khó-kiàn-kng|可見光|visible light|
|紅外線|âng-gōa-sòaⁿ|âng-guā-suànn|紅外線|infrared light|
|炭素|thòaⁿ-sò͘|thuànn-sòo|碳|carbon|
|sir-lí-khóng|sir-lí-khóng|sir-lí-khóng|矽|silicon|
|酸素|sàng-sò͘|sàng-sòo|氧|oxygen|
|酸素|sng-sò͘|sng-sòo|氧|oxygen|
|窒素|chit-sò͘|tsit-sòo|氮|nitrogen|
|窒素|chek-sò͘|tsik-sòo|氮|nitrogen|
|水素|chúi-sò͘|tsuí-sòo|氫|hydrogen|
|一酸化炭素|it-sng-hòa-thòaⁿ-sò͘|it-sng-huà-thuànn-sòo|一氧化碳|carbon monoxide|
|一氧化碳|it-ióng-hòa-thòaⁿ|it-ióng-huà-thuànn|一氧化碳|carbon monoxide|
|烏暗星雲|o͘-àm seng-hûn|oo-àm sing-hûn|暗星雲|dark nebulas|
|分子雲|hun-chú-hûn|hun-chú-hûn|分子雲|molecular cloud|

{{% /apod %}}
[An-Li Tsai]: thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[eagle ray]:https://en.wikipedia.org/wiki/Eagle_ray
[glides]:https://youtu.be/sHgPqrBF8bA
[SH2-63 and LBN 86]:https://www.astrobin.com/qa64zs/
[common ocean fish]:https://www.georgiaaquarium.org/animal/spotted-eagle-ray/
[interstellar dust]:https://apod.nasa.gov/apod/ap990509.html
[blocks]:https://apod.nasa.gov/apod/ap230129.html
[reddens]:http://burro.astr.cwru.edu/Academics/Astr221/StarProp/dust.html
[infrared light]:https://science.nasa.gov/ems/07_infraredwaves/
[visible light]:https://science.nasa.gov/ems/09_visiblelight/
[carbon, silicon, and oxygen]:https://apod.nasa.gov/apod/ap230108.html
[carbon monoxide]:https://earthobservatory.nasa.gov/global-maps/MOP_CO_M
[nitrogen]:https://youtu.be/qVKod6Rv6dE
[molecular clouds]:https://apod.nasa.gov/apod/ap231123.html
[molecular]:https://en.wikipedia.org/wiki/Diatomic_molecule
[hydrogen]:https://en.wikipedia.org/wiki/Hydrogen
[larger molecules]:https://apod.nasa.gov/apod/ap120821.html
[Eagle Ray]:https://youtu.be/sHgPqrBF8bA
[quite dim]:https://media.istockphoto.com/id/1326946398/photo/curious-dog-funny-pug-looking-through-binoculars.jpg?s=1024x1024&w=is&k=20&c=daD-I9x7Ukt1qUsyqChchDFUt6vaI5vfvswI3dzJCUM=
[dark skies]:https://apod.nasa.gov/apod/ap200408.html
[Chile]:https://en.wikipedia.org/wiki/Chile
