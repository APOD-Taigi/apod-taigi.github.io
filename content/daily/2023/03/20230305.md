---
title: 意大利天頂 ê 木星 kah 金星
date: 2023-03-05
publishdate: 2023-03-05T11:45:00+0800
tags: [木星, 金星, 合相, 視距離, 金木合相]
hero: https://apod.nasa.gov/apod/image/2303/VenusJupiterSky_Tumino_1080_annotated.jpg
summary: 天頂彼兩个光點是啥物？是行星啦！
categories: [podcast]
vocals: [阿錕]
---

{{% apod %}}

- 原始文章：[Jupiter and Venus over Italy](https://apod.nasa.gov/apod/ap230305.html)
- 影像來源 kah 版權：[Giovanni Tumino](https://www.facebook.com/giovanni.tumino.58)
- 木金合相 ê 相簿:[投稿到 APOD](https://www.facebook.com/media/set/?set=a.183908144337771&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "clg9nrdr401as01skeujp6fuy" >}}

## [漢羅] 意大利天頂 ê 木星 kah 金星
天頂彼兩个光點是啥物？是行星啦！
幾若工前，這兩粒 tī [夜空][night sky] 上光 ê 行星，tī 天頂才拄行到無到 1 度遠 ê 距離，這就是咱講 ê 合相。 
全世界攏會使 tī 日落無偌久看著這个現象。
這兩个光點就是 [木星][Jupiter 1] (倒爿彼粒) kah [金星][Venus 1] (正爿彼粒)。
[這張相片][featured image] 是 金木合相前後 tī [意大利][Italy] [Sicily 島][Sicily] ê [Cirica][Cirica] 海邊仔翕--ê。
翕相 ê 前一禮拜，金星 tī [日落][sunset sky] 彼陣 tī 天頂是愈來愈懸，去拄著欲落去 ê 木星。
毋過這馬 in 已經 [換位][switched places] 矣。
是講，kah 木星比--起來，[金星][Venus 2] 是離 [太陽][Sun]、嘛離 [地球][Earth] kah 近。
所以咱看 金星 kah 木星 tī 天頂 ê 視距離，其實是 [角度上][angular] ê 距離。
這個月，你猶是會當 tī 日落了後一點鐘左右 ê 時間，[看著][see] [這兩粒熱門天體][popular pair]。
毋過 in 會愈行愈遠，[木星][Jupiter 2] 逐暗嘛會愈來愈早落去。

## [POJ] I-tá-lī thiⁿ-téng ê Bo̍k-chheⁿ kah Kim-chheⁿ
Thiⁿ-téng hit nn̄g ê kng-tiám sī siáⁿ-mi̍h? Sī kiâⁿ-chheⁿ lah!
Kúi-ā kang chêng, chit nn̄g lia̍p tī iā-khong siōng kng ê kiâⁿ-chheⁿ, tī thiⁿ-téng chiah tú kiâⁿ kàu bô kàu 1 tō͘ hn̄g ê kū-lī, che to̍h sī lán kóng ê ha̍p-siòng. 
Choân sè-kài lóng ē-sái tī ji̍t-lo̍h bô gōa-kú khòaⁿ-tio̍h chit-ê hiān-siōng.
Chit nn̄g ê kng-tiám to̍h sī Bo̍k-chheⁿ (tò-pêng hit-lia̍p) kah Kim-chheⁿ (chiàⁿ-pêng hit-lia̍p).
Chit tiuⁿ siòng-phìⁿ sī Kim-bo̍k-ha̍p-siòng chêng-āu tī I-tá-lī Sicily tó ê Cirica hái-piⁿ-á hip--ê.
Hip-siòng ê chêng chi̍t lé-pài, Kim-chheⁿ tī ji̍t-lo̍h hit-chūn tī thiⁿ-téng sī lú lâi lú koân, khì tú-tio̍h beh lo̍h-khì ê Bo̍k-chheⁿ.
M̄-koh chit-má in í-keng ōaⁿ ūi ah.
Sī kóng, kah Bo̍k-chheⁿ pí--khí-lâi, Kim-chheⁿ sī lī Thài-iông, mā lī Tē-kiû kah kīn.
Só͘-í lán khòaⁿ Kim-chheⁿ kah Bo̍k-chheⁿ tī thiⁿ-téng ê sī-kū-lī, kî-si̍t sī kak-tō͘ siōng ê kū-lī.
Chit kò goe̍h, lí iáu-sī ē-tàng tī ji̍t-lo̍h liáu-āu chi̍t tiám-cheng chó-iū ê sî-kan, khòaⁿ-tio̍h chit nn̄g lia̍p jia̍t-mn̂g thian-thé.
M̄-koh in ē lú kiâⁿ lú hn̄g, Bo̍k-chheⁿ ta̍k-àm mā ē lú lâi lú chá lo̍h-khì.


## [KIP] I-tá-lī thinn-tíng ê Bo̍k-tshenn kah Kim-tshenn
Thinn-tíng hit nn̄g ê kng-tiám sī siánn-mi̍h? Sī kiânn-tshenn lah!
Kuí-ā kang tsîng, tsit nn̄g lia̍p tī iā-khong siōng kng ê kiânn-tshenn, tī thinn-tíng tsiah tú kiânn kàu bô kàu 1 tōo hn̄g ê kū-lī, tse to̍h sī lán kóng ê ha̍p-siòng. 
Tsuân sè-kài lóng ē-sái tī ji̍t-lo̍h bô guā-kú khuànn-tio̍h tsit-ê hiān-siōng.
Tsit nn̄g ê kng-tiám to̍h sī Bo̍k-tshenn (tò-pîng hit-lia̍p) kah Kim-tshenn (tsiànn-pîng hit-lia̍p).
Tsit tiunn siòng-phìnn sī Kim-bo̍k-ha̍p-siòng tsîng-āu tī I-tá-lī Sicily tó ê Cirica hái-pinn-á hip--ê.
Hip-siòng ê tsîng tsi̍t lé-pài, Kim-tshenn tī ji̍t-lo̍h hit-tsūn tī thinn-tíng sī lú lâi lú kuân, khì tú-tio̍h beh lo̍h-khì ê Bo̍k-tshenn.
M̄-koh tsit-má in í-king uānn uī ah.
Sī kóng, kah Bo̍k-tshenn pí--khí-lâi, Kim-tshenn sī lī Thài-iông, mā lī Tē-kiû kah kīn.
Sóo-í lán khuànn Kim-tshenn kah Bo̍k-tshenn tī thinn-tíng ê sī-kū-lī, kî-si̍t sī kak-tōo siōng ê kū-lī.
Tsit kò gue̍h, lí iáu-sī ē-tàng tī ji̍t-lo̍h liáu-āu tsi̍t tiám-tsing tsó-iū ê sî-kan, khuànn-tio̍h tsit nn̄g lia̍p jia̍t-mn̂g thian-thé.
M̄-koh in ē lú kiânn lú hn̄g, Bo̍k-tshenn ta̍k-àm mā ē lú lâi lú tsá lo̍h-khì.


## [English] Jupiter and Venus over Italy
What are those two bright spots?
Planets.
A few days ago, the two brightest planets in the [night sky][night sky] passed within a single degree of each other in what is termed a [conjunction][conjunction].
Visible just after sunset in much of the world, the two bright spots were [Jupiter][Jupiter 1] (left) and [Venus][Venus 1] (right).
The [featured image][featured image] was taken near closest approach from [Cirica][Cirica], [Sicily][Sicily], [Italy][Italy].
The week before, Venus was rising higher in the [sunset sky][sunset sky] to meet the dropping Jupiter.
Now they have [switched places][switched places].
Of course, [Venus][Venus 2] remains much closer to both the [Sun][Sun] and the Earth than Jupiter -- the apparent closeness between the planets in the sky of [Earth][Earth] was only [angular][angular].
You can still [see][see] the [popular pair][popular pair] for an hour or so after sunset this month although they continue to separate, and [Jupiter][Jupiter 2] continues to set earlier each night.


## 詞彙學習（漢羅/POJ/KIP/華語/English）
- 【金星】Kim-chheⁿ/Kim-tshenn/金星/Venus
- 【木星】Bo̍k-chheⁿ/Bo̍k-tshenn/木星/Jupiter
- 【合相】ha̍p-siòng/ha̍p-siòng/合相/conjunction
- 【視距離】sī-kū-lī/sī-kū-lī/視距離/apparent distance
- 【金木合相】Kim-bo̍k-ha̍p-siòng/Kim-bo̍k-ha̍p-siòng/金木合相/conjunction of Venus and Jupiter


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[night sky]:https://solarsystem.nasa.gov/skywatching/home/
[conjunction]:https://en.wikipedia.org/wiki/Conjunction_(astronomy)
[Jupiter 1]:https://apod.nasa.gov/apod/ap220828.html
[Venus 1]:https://solarsystem.nasa.gov/planets/venus/in-depth/
[featured image]:https://www.facebook.com/photo/?fbid=184295934298992&set=a.183908144337771
[Cirica]:https://beachoo.com/beach/cirica
[Sicily]:https://youtu.be/CSbL2-slXuA
[Italy]:https://en.wikipedia.org/wiki/Italy
[sunset sky]:https://apod.nasa.gov/apod/ap230102.html
[switched places]:https://apod.nasa.gov/apod/ap230304.html
[Venus 2]:https://apod.nasa.gov/apod/ap220306.html
[Sun]:https://apod.nasa.gov/apod/ap230222.html
[Earth]:https://earthobservatory.nasa.gov/
[angular]:https://www.mathsisfun.com/angles.html
[see]:https://apod.nasa.gov/apod/ap151108.html
[popular pair]:https://bouncymustard.com/wp-content/uploads/2021/09/2-funny-two-cats-are-better-than-one.jpg
[Jupiter 2]:https://solarsystem.nasa.gov/planets/jupiter/in-depth/


