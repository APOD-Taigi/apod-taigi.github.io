---
title: 地球看著 ê 木星 kah 金星
date: 2023-03-06
publishdate: 2023-03-06T11:45:00+0800
tags: [木星, 金星, 合相, 金木合相]
hero: https://apod.nasa.gov/apod/fap/image/2303/jupiterpersonvenus_nikodem_960.jpg
summary: 2012 年 ê 金木合相，毋管你蹛 tī 地球佗位，日落了後攏看會著。
categories: [podcast]
vocals: [阿錕]
---

{{% apod %}}

- 原始文章：[Jupiter and Venus from Earth](https://apod.nasa.gov/apod/ap230306.html)
- 影像來源 kah 版權：[Marek Nikodem](https://www.instagram.com/marek.nikodem.niki/) ([PPSAE](https://scienceinpoland.pap.pl/en/news/news%2C406244%2Clarge-amateur-telescope-launched-in-niedzwiady.html))
- 木金合相 ê 相簿:[投稿到 APOD](https://www.facebook.com/media/set/?set=a.183908144337771&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "clgb2idqa00bl01x40t7k0l5y" >}}

## [漢羅] 地球看--著 ê 木星 kah 金星
這 tī 地球逐位攏看會著。
2012 年 ê 金木合相，[毋管你蹛 tī 地球佗位][no matter where you lived]，日落了後攏看會著。
毋管你 tī 地球佗位，只要西爿地平線彼搭 ê 天氣袂䆀，你就看會著這个現象。
這張 2012 年翕--ê 相片，是一个有創意 ê 攝影師 tī [波蘭][Poland] 旅行 ê 時陣，行到離 [Szubin 鎮][Szubin] ê 燈火較遠 ê 所在，欲翕 [兩粒行星][two planets] 合相 ê 相片。
因為這兩粒 [遮爾光 ê 行星][bright planets] tī 天頂 ê 視距離才 [3 度遠][three degrees] 爾爾，所以伊 ê 查某囝煞激出這个 [趣味 ê 動作][humorous pose] 來。
背景是 [日落 ê 暗淡紅光][red sunset]。
這個月日落了後，木星 kah 金星 會 [閣出現金木合相][together again] ê 現象。
差不多一禮拜前，in 兩粒 tī 天頂 ê 視距離 是 [比 1 度閣較近][passing within a degree]。

## [POJ] Tē-kiû khòaⁿ--tio̍h ê Bo̍k-chheⁿ kah Kim-chheⁿ
Che tī Tē-kiû ta̍k ūi lóng khòaⁿ-ē-tio̍h.
2012 nî ê Kim-bo̍k-ha̍p-siòng, m̄-koán lí tòa tī Tē-kiû toh-ūi, ji̍t-lo̍h liáu-āu lóng khòaⁿ-ē-tio̍h.
M̄-koán lí tī Tē-kiû toh-ūi, chí-iàu sai-pêng tē-pêng-sòaⁿ hit-tah ê thiⁿ-khì bē-bái, lí to̍h khòaⁿ-ē-tio̍h chit ê hiān-siōng.
Chit tiuⁿ 2012 nî hip--ê siòng-phìⁿ, sī chi̍t-ê ū chhòng-ì ê liap-iáⁿ-su tī Pho-lân lú-hêng ê sî-chūn, kiâⁿ kàu lī Szubin tìn ê teng-hóe khah hn̄g ê só͘-chāi, beh hip nn̄g lia̍p kiâⁿ-chheⁿ ha̍p-siòng ê siòng-phìⁿ.
In-ūi chit nn̄g lia̍p chiah-nī kng ê kiâⁿ-chheⁿ tī thiⁿ-téng ê sī-kū-lī chiah 3 tō͘ hn̄g niā-niā, só͘-í i ê cha-bó͘-kiáⁿ soah kek-chhut chit-ê chhù-bī ê tōng-chok lâi.
Pōe-kéng sī ji̍t-lo̍h ê àm-tām âng-kng.
Chit kò goe̍h ji̍t-lo̍h liáu-āu, Bo̍k-chheⁿ kah Kim-chheⁿ ē koh chhut-hiān Kim-bo̍k-ha̍p-siòng ê hiān-siōng.
Chha-put-to chi̍t lé-pài chêng, in nn̄g-lia̍p tī thiⁿ-téng ê sī-kū-lī sī pí 1 tō͘ koh khah kīn.


## [KIP] Tē-kiû khuànn--tio̍h ê Bo̍k-tshenn kah Kim-tshenn
Tse tī Tē-kiû ta̍k uī lóng khuànn-ē-tio̍h.
2012 nî ê Kim-bo̍k-ha̍p-siòng, m̄-kuán lí tuà tī Tē-kiû toh-uī, ji̍t-lo̍h liáu-āu lóng khuànn-ē-tio̍h.
M̄-kuán lí tī Tē-kiû toh-uī, tsí-iàu sai-pîng tē-pîng-suànn hit-tah ê thinn-khì bē-bái, lí to̍h khuànn-ē-tio̍h tsit ê hiān-siōng.
Tsit tiunn 2012 nî hip--ê siòng-phìnn, sī tsi̍t-ê ū tshòng-ì ê liap-iánn-su tī Pho-lân lú-hîng ê sî-tsūn, kiânn kàu lī Szubin tìn ê ting-hué khah hn̄g ê sóo-tsāi, beh hip nn̄g lia̍p kiânn-tshenn ha̍p-siòng ê siòng-phìnn.
In-uī tsit nn̄g lia̍p tsiah-nī kng ê kiânn-tshenn tī thinn-tíng ê sī-kū-lī tsiah 3 tōo hn̄g niā-niā, sóo-í i ê tsa-bóo-kiánn suah kik-tshut tsit-ê tshù-bī ê tōng-tsok lâi.
Puē-kíng sī ji̍t-lo̍h ê àm-tām âng-kng.
Tsit kò gue̍h ji̍t-lo̍h liáu-āu, Bo̍k-tshenn kah Kim-tshenn ē koh tshut-hiān Kim-bo̍k-ha̍p-siòng ê hiān-siōng.
Tsha-put-to tsi̍t lé-pài tsîng, in nn̄g-lia̍p tī thinn-tíng ê sī-kū-lī sī pí 1 tōo koh khah kīn.

## [English] Jupiter and Venus from Earth
It was visible around the world.
The sunset conjunction of Jupiter and Venus in 2012 was visible almost [no matter where you lived][no matter where you lived] on Earth.
Anyone on the planet with a clear western horizon at sunset could see them.
Pictured here in 2012, a creative photographer traveled away from the town lights of [Szubin][Szubin], [Poland][Poland] to image a near closest approach of the [two planets][two planets].
The [bright planets][bright planets] were then separated only by [three degrees][three degrees] and his daughter struck a [humorous pose][humorous pose].
A faint [red sunset][red sunset] still glowed in the background.
Jupiter and Venus are [together again][together again] this month after sunset, [passing within a degree][passing within a degree] of each other about a week ago.

## 詞彙學習

|漢羅|POJ|KIP|華語|English|
|-|-|-|-|-|
|金星|Kim-chheⁿ|Kim-tshenn|金星|Venus|
|木星|Bo̍k-chheⁿ|Bo̍k-tshenn|木星|Jupiter|
|合相|ha̍p-siòng|ha̍p-siòng|合相|conjunction|
|金木合相|Kim-bo̍k-ha̍p-siòng|Kim-bo̍k-ha̍p-siòng|金木合相|conjunction of Venus and Jupiter|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[no matter where you lived]:https://apod.nasa.gov/apod/ap120307.html
[Szubin]:https://en.wikipedia.org/wiki/Szubin
[Poland]:https://en.wikipedia.org/wiki/Poland
[two planets]:http://www.youtube.com/watch?v=x8br4JiFEik
[bright planets]:https://apod.nasa.gov/apod/ap120316.html
[three degrees]:http://www.universetoday.com/94113/venus-jupiter-conjunction-march-15th-2012/
[humorous pose]:https://i.pinimg.com/originals/03/f3/e5/03f3e504f99ee70a9b29dd472be70483.jpg
[red sunset]:https://apod.nasa.gov/apod/ap050620.html
[together again]:https://apod.nasa.gov/apod/ap230305.html
[passing within a degree]:https://apod.nasa.gov/apod/ap230304.html
