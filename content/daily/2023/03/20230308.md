---
title: 人造夜光
date: 2023-03-08
publishdate: 2023-03-08T11:45:00+0800
tags: [free2share, 光害, 煙霧質, 銀河系, 中央帶, 國際暗空協會]
hero: https://apod.nasa.gov/apod/fap/image/2303/WorldSkyBrightness_JpssLorenz_1080.jpg
summary: Tī 地球足濟所在，包括大城市，是看無夜空內幾若千粒恆星，干焦看會著霧霧 ê 光 kah 一寡恆星爾爾。
categories: [podcast]
vocals: [阿錕]
---

{{% apod %}}

- 原始文章：[Artificial Night Sky Brightness](https://apod.nasa.gov/apod/ap230308.html)
- 影像來源：資料：[JPSS Satellites](https://www.nesdis.noaa.gov/about/our-offices/joint-polar-satellite-system-jpss-program-office); 處理：[David J. Lorenz](https://djlorenz.github.io/)
- Kā 你心內 ê 夜空點予著：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "clgffg0s0025101x435rh72q5" >}}

## [漢羅] 人造夜光
暗淡 ê 恆星是攏走 tùi 佗位去矣？
Tī [地球][Earth] 足濟所在，包括大城市，已經是看袂著夜空內 [幾若千粒恆星][thousands of stars] ê [迷人景色][fascinating display] 矣。
這馬干焦看會著霧霧 ê 光 kah [一寡恆星爾爾][only a few stars]。
[這張地圖][featured map] 是標示 [地球表面][across the Earth] ê 相對 [光害強度][light pollution 1]。
造成光害 ê 原因是人造光反射大氣內底 ê [分子][molecules] kah [煙霧質][aerosols]。
咱來看一寡例，親像講，[美國][United States] 東岸 kah [歐洲][Western Europ] [西岸][e] 有一寡所在標--ê 色是紅色--ê。
這寡 [人造光 tī 暗暝照--出來 ê 光][artificial night sky glow]，是天頂自然光 ê 10 倍以上。
圖內底若是標做柑仔色抑是紅色 ê 所在，遐 ê 人就 [看袂著][no longer visible] 咱銀河系 ê [中央帶][central band]。
所以 [國際暗空協會][International Dark Sky Association] 建議咱使用 較袂產生遐爾強 [光害][light pollution 2] ê [固定式通用照光設備][common types of fixtures]。

## [POJ] Jîn-chō Iā-kng
Àm-tām ê hêng-chheⁿ sī lóng cháu tùi toh-ūi khì--ah?
Tī Tē-kiû chiok chōe só͘-chāi, pau-koat tōa siâⁿ-chhī, í-keng sī khòaⁿ bē-tio̍h iā-khong lāi kúi-ā chheng lia̍p hêng-chheⁿ ê bê-lâng kéng-sek--ah.
Chit-má kan-na khòaⁿ-ē-tio̍h bū-bū ê kng kah chi̍t-kóa hêng-chheⁿ niā-niā.
Chit tiuⁿ tē-tô͘ sī piau-sī Tē-kiû piáu-bīn ê siong-tùi kng-hāi kiông-tō͘.
Chō-sêng kng-hāi ê goân-in sī jîn-chō-kng hoán-siā tōa-khì lāi-té ê hun-chú kah ian-bū-chit.
Lán lāi khòaⁿ chi̍t-kóa lē, chhin-chhiūⁿ kóng, Bí-kok tang-hōaⁿ kah Au-chiu se-hōaⁿ ū chi̍t-kóa só͘-chāi piau--ê sek sī âng-sek--ê.
Chit kóa jîn-chō-kng tī àm-mî chió--chhut-lâi ê kng, sī thiⁿ-téng chū-jiân-kng ê 10 poe í-siōng.
Tô͘ lāi-té nā-sī piau chò kam-á-sek ia̍h-sī âng-sek ê só͘-chāi, hiah ê lâng to̍h khòaⁿ bē-tio̍h lán Gîn-hô-hē ê tiong-ng-tōa.
Só͘-í Kok-chè-àm-khong-hia̍p-hōe kiàn-gī lán sú-iōng khah bōe sán-seng hiah-nī kiông kng-hāi ê kò͘-tēng-sek thong-iōng chiò-kng siat-pī.

## [KIP] Jîn-tsō Iā-kng
Àm-tām ê hîng-tshenn sī lóng tsáu tuì toh-uī khì--ah?
Tī Tē-kiû tsiok tsuē sóo-tsāi, pau-kuat tuā siânn-tshī, í-king sī khuànn bē-tio̍h iā-khong lāi kuí-ā tshing lia̍p hîng-tshenn ê bê-lâng kíng-sik--ah.
Tsit-má kan-na khuànn-ē-tio̍h bū-bū ê kng kah tsi̍t-kuá hîng-tshenn niā-niā.
Tsit tiunn tē-tôo sī piau-sī Tē-kiû piáu-bīn ê siong-tuì kng-hāi kiông-tōo.
Tsō-sîng kng-hāi ê guân-in sī jîn-tsō-kng huán-siā tuā-khì lāi-té ê hun-tsú kah ian-bū-tsit.
Lán lāi khuànn tsi̍t-kuá lē, tshin-tshiūnn kóng, Bí-kok tang-huānn kah Au-tsiu se-huānn ū tsi̍t-kuá sóo-tsāi piau--ê sik sī âng-sik--ê.
Tsit kuá jîn-tsō-kng tī àm-mî tsió--tshut-lâi ê kng, sī thinn-tíng tsū-jiân-kng ê 10 pue í-siōng.
Tôo lāi-té nā-sī piau tsò kam-á-sik ia̍h-sī âng-sik ê sóo-tsāi, hiah ê lâng to̍h khuànn bē-tio̍h lán Gîn-hô-hē ê tiong-ng-tuā.
Sóo-í Kok-tsè-àm-khong-hia̍p-huē kiàn-gī lán sú-iōng khah buē sán-sing hiah-nī kiông kng-hāi ê kòo-tīng-sik thong-iōng tsiò-kng siat-pī.

## [English] Artificial Night Sky Brightness
Where have all the dim stars gone?
From many places on the [Earth][Earth] including major cities, the night sky has been reduced from a [fascinating display][fascinating display] of [thousands of stars][thousands of stars] to a diffuse glow through which [only a few stars][only a few stars] are visible.
The [featured map][featured map] indicates the relative amount of [light pollution][light pollution 1] that occurs [across the Earth][across the Earth].
The cause of the pollution is artificial light reflecting off [molecules][molecules] and [aerosols][aerosols] in the atmosphere.
Parts of the Eastern [United States][United States] and [Western Europ][Western Europ][e][e] colored red, for example, have an [artificial night sky glow][artificial night sky glow] over ten times that of the natural sky.
In any area marked orange or red, the [central band][central band] of our Milky Way Galaxy is [no longer visible][no longer visible].
The [International Dark Sky Association][International Dark Sky Association] suggests [common types of fixtures][common types of fixtures] that provide relatively little amounts of [light pollution][light pollution 2].

## 詞彙學習

|漢羅|POJ|KIP|華語|English|
|-|-|-|-|-|
|光害|kng-hāi|kng-hāi|光害|light pollution|
|煙霧質|ian-bū-chit|ian-bū-tsit|氣溶膠|aerosol|
|銀河系|Gîn-hô-hē|Gîn-hô-hē|銀河系|Milky Way Galaxy|
|中央帶|tiong-ng-tòa|tiong-ng-tuà|中央帶|central band|
|國際暗空協會|Kok-chè-àm-khong-hia̍p-hōe|Kok-tsè-àm-khong-hia̍p-huē|國際暗空協會|International Dark Sky Association|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Earth]:https://solarsystem.nasa.gov/planets/earth/in-depth/
[fascinating display]:https://apod.nasa.gov/apod/ap010110.html
[thousands of stars]:https://coolcosmos.ipac.caltech.edu/ask/206-How-many-stars-can-you-see-at-night-
[only a few stars]:https://apod.nasa.gov/apod/ap200408.html
[featured map]:https://commons.wikimedia.org/wiki/File:World_light_pollution.jpg
[light pollution 1]:https://www.darksky.org/light-pollution/
[across the Earth]:https://apod.nasa.gov/apod/ap220213.html
[molecules]:https://en.wikipedia.org/wiki/Molecule
[aerosols]:https://www.nasa.gov/centers/langley/news/factsheets/Aerosols.html
[United States]:https://www.cia.gov/the-world-factbook/countries/united-states/
[Western Europ]:https://en.wikipedia.org/wiki/Western_Europe
[e]:https://en.wikipedia.org/wiki/File:Western_Europe.ogv
[artificial night sky glow]:http://www.lightpollution.it/dmsp/artbri.html
[central band]:https://apod.nasa.gov/apod/ap070930.html
[no longer visible]:https://farm4.staticflickr.com/3180/3006830170_68269d8ab1.jpg
[International Dark Sky Association]:http://www.darksky.org/
[common types of fixtures]:https://www.darksky.org/our-work/lighting/lighting-for-industry/fsa/fsa-products/
[light pollution 2]:https://nightsky.jpl.nasa.gov/news-display.cfm?News_ID=939
