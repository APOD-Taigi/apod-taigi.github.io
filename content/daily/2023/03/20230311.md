---
title: Bennu 小行星 ê 立體影像
date: 2023-03-11
publishdate: 2023-03-11T11:45:00+0800
tags: [3D 目鏡, 3D 立體圖, Bennu 小行星, 小行星 101955, 紐約, 干樂仔, OSIRIS_REx 太空船]
hero: https://apod.nasa.gov/apod/fap/image/2303/ana03BennuVantuyne1024c.jpg
summary: Kā 你 ê 3D 目鏡囥踮 Bennu 小行星 (編號 101955) 頂懸看。伊 ê 外形就親像一个干樂仔，地表是粗粗缺缺，頂懸攏是岩石。
---

{{% apod %}}

- 原始文章：[3D Bennu](https://apod.nasa.gov/apod/ap230311.html)
- 影像來源：[NASA](https://www.nasa.gov/), [GSFC](https://www.nasa.gov/goddard), [U. Arizona](https://www.lpl.arizona.edu/research/orex) - 立體影像 版權：[Patrick Vantuyne](https://www.hq.nasa.gov/alsj/ApAnPaVa.html)
- 台文翻譯：[An-Li Tsai][An-Li Tsai] ([NCU][NCU])

## [漢羅] Bennu 小行星 ê 立體影像
Kā 你 ê 3D 目鏡囥踮 Bennu 小行星 (嘛叫做 [小行星 101955][101955 Bennu]) 頂懸看。
這粒太陽系內底 ê 小世界 差不多 kah [紐約帝國大樓][one Empire State Building] 平大 (比 500 公尺較細)。
伊 ê 外形就親像一粒干樂仔，地表是粗粗缺缺，頂懸攏是 [岩石][with boulders]。
這幅圖是 2018 年 12 月 3 號這工，[OSIRIS_REx 太空船][OSIRIS_REx spacecraft] tī 80 公里遠 ê 所在 翕--ê。
欲建構這幅 3D 立體圖，是愛用太空船頂懸 ê PolyCam 相機翕才有法度。
OSIRIS_REx 太空船載小行星 [岩石表面][rocky surface] [提著 ê 標本][With a sample]，tī 2021 年 5 月 離開 Bennu 小行星，這馬 tī 轉來地球 ê 路--lih。
機器人太空船按算欲 tī [今年 9 月轉來到咱 ê 地球][Earth this September]。

## [POJ] Bennu Sió-kiâⁿ-chheⁿ ê Li̍p-thé iáⁿ-siōng
Kā lí ê 3D ba̍k-kiàⁿ khǹg tiàm Bennu sió-kiâⁿ-chheⁿ (mā kiò-chò sió-kiâⁿ-chheⁿ 101955) téng-koân khòaⁿ.
Chit lia̍p Thài-iông-hē lāi-té ê sió-sè-kài chha-put-to kah Niú-iok Tè-kok Tōa-lâu pêⁿ tōa (pí 500 kong-chhioh khah sè).
I ê gōa-hêng to̍h chhin-chhiūⁿ chi̍t lia̍p kan-lo̍k-á, tē-piáu sī chho͘-chho͘ khih-khih, téng-koân lóng sī giâm-chio̍h.
Chit pak tô͘ sī 2018 nî 12 goe̍h 3 hō chit-kang, OSIRIS_REx thài-khong-chûn tī 80 kong-lí hn̄g ê só͘-chāi hip--ê.
Beh kiàn-kò͘ chit pak 3D li̍p-thé-tô͘, sī ài iōng thài-khong-chûn téng-koân ê PolyCam siòng-ki chiah ū hoat-tō͘.
OSIRIS_REx thài-khong-chûn chài sió-kiâⁿ-chheⁿ giâm-chio̍h piáu-bīn the̍h-tio̍h ê piau-pún, tī 2021 nî 5 goe̍h lī-khui Bennu sió-kiâⁿ-chheⁿ, chit-má tī tńg-lâi Tē-kiû ê lō͘--lih.
Ke-khì-lâng thài-khong-chûn àn-sǹg beh tī kin-nî 9 goe̍h tńg-lâi kàu lán ê Tē-kiû.

## [KIP] Bennu Sió-kiânn-tshenn ê Li̍p-thé iánn-siōng
Kā lí ê 3D ba̍k-kiànn khǹg tiàm Bennu sió-kiânn-tshenn (mā kiò-tsò sió-kiânn-tshenn 101955) tíng-kuân khuànn.
Tsit lia̍p Thài-iông-hē lāi-té ê sió-sè-kài tsha-put-to kah Niú-iok Tè-kok Tuā-lâu pênn tuā (pí 500 kong-tshioh khah sè).
I ê guā-hîng to̍h tshin-tshiūnn tsi̍t lia̍p kan-lo̍k-á, tē-piáu sī tshoo-tshoo khih-khih, tíng-kuân lóng sī giâm-tsio̍h.
Tsit pak tôo sī 2018 nî 12 gue̍h 3 hō tsit-kang, OSIRIS_REx thài-khong-tsûn tī 80 kong-lí hn̄g ê sóo-tsāi hip--ê.
Beh kiàn-kòo tsit pak 3D li̍p-thé-tôo, sī ài iōng thài-khong-tsûn tíng-kuân ê PolyCam siòng-ki tsiah ū huat-tōo.
OSIRIS_REx thài-khong-tsûn tsài sió-kiânn-tshenn giâm-tsio̍h piáu-bīn the̍h-tio̍h ê piau-pún, tī 2021 nî 5 gue̍h lī-khui Bennu sió-kiânn-tshenn, tsit-má tī tńg-lâi Tē-kiû ê lōo--lih.
Ke-khì-lâng thài-khong-tsûn àn-sǹg beh tī kin-nî 9 gue̍h tńg-lâi kàu lán ê Tē-kiû.

## [English] 3D Bennu
Put on your red/blue glasses and float next to asteroid [101955 Bennu][101955 Bennu].
Shaped like a spinning toy top [with boulders][with boulders] littering its rough surface, the tiny Solar System world is about [one Empire State Building][one Empire State Building] (less than 500 meters) across.
Frames used to construct this 3D anaglyph were taken by PolyCam on the [OSIRIS_REx spacecraft][OSIRIS_REx spacecraft] on December 3, 2018 from a distance of about 80 kilometers.
[With a sample][With a sample] from the asteroid's [rocky surface][rocky surface] on board, OSIRIS_REx departed Bennu's vicinity in May of 2021 and is now enroute to planet Earth.
The robotic spacecraft is scheduled to return the sample to [Earth this September][Earth this September].


## 詞彙學習（漢羅/POJ/KIP/華語/English）
- 【Bennu 小行星】Bennu sió-kiâⁿ-chheⁿ/Bennu sió-kiânn-tshenn/貝努小行星/asteroid 101955 Bennu
- 【小行星 101955】sió-kiâⁿ-chheⁿ it-khòng it-kiú ngó͘-ngó͘/sió-kiânn-tshenn it-khòng it-kiú ngóo-ngóo/小行星 101955/asteroid 101955
- 【紐約】Niú-iok/Niú-iok/紐約/New York
- 【干樂仔】kan-lo̍k-á/kan-lo̍k-á/陀螺/spinning toy top
- 【OSIRIS_REx 太空船】Osiris Rex thài-khong-chûn/Osiris Rex thài-khong-tsûn/OSIRIS_REx 太空船/OSIRIS_REx spacecraft
- 【3D 立體圖】saⁿ D li̍p-thé-tô͘/sann D li̍p-thé-tôo/3D 立體圖/3D anaglyph 
- 【3D 目鏡】saⁿ D ba̍k-kiàⁿ/sann D ba̍k-kiànn/3D 目鏡/ red/blue glasses


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[101955 Bennu]:https://solarsystem.nasa.gov/asteroids-comets-and-meteors/asteroids/101955-bennu/overview/
[with boulders]:https://www.youtube.com/watch?v=QunVAWABQSc
[one Empire State Building]:https://en.wikipedia.org/wiki/Empire_State_Building
[OSIRIS_REx spacecraft]:https://www.nasa.gov/osiris-rex
[With a sample]:https://apod.nasa.gov/apod/ap201022.html
[rocky surface]:https://www.nasa.gov/feature/goddard/2021/nasa-mission-helps-solve-a-mystery-why-are-some-asteroid-surfaces-rocky
[Earth this September]:https://www.nasa.gov/feature/goddard/2022/1st-nasa-asteroid-sample-return-mission-on-track-for-fall-23-delivery

