---
title: 深空影像：大麥哲倫星雲
date: 2023-03-07
publishdate: 2023-03-07T11:45:00+0800
tags: [大麥哲倫星雲, LMC, 捲螺仔星系, 棍螺仔星系, 銀河系, 衛星星系, 不規則矮星系, 劍魚座, 小麥哲倫星雲, SMC, 超新星, SN1987A, 深空, 闊幅, 南半球]
hero: https://apod.nasa.gov/apod/fap/image/2303/LmcDeepWide_Beletsky_960.jpg
summary: 這个敢是捲螺仔星系？毋是呢！實際上，這个是大麥哲倫星雲 (LMC)，是咱銀河系上大 ê 衛星星系。
categories: [podcast]
vocals: [阿錕]
---

{{% apod %}}

- 原始文章：[Deep Field: The Large Magellanic Cloud](https://apod.nasa.gov/apod/ap230307.html)
- 影像來源 kah 版權：[Yuri Beletsky](https://www.instagram.com/yuribeletsky/) ([Carnegie](http://carnegiescience.edu/) [Las Campanas Observatory](http://www.lco.cl/), [TWAN](https://twanight.org/about/))
- 你 ê 生日禮物：[你生日這工 ê APOD 相片是啥物？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NCU][NCU])

{{< podcast "clgdy79wy01ik01x46fnyhnfx" >}}

## [漢羅] 深空影像：大麥哲倫星雲
這个敢是 [捲螺仔星系][spiral galaxy]？毋是呢！
實際上，這个是 [大麥哲倫星雲][Large Magellanic Cloud 1] (LMC)，是咱 [銀河系][Milky Way Galaxy] 上大 ê [衛星星系][satellite galaxy]。
[LMC][LMC 1]  去予 [分類][classified] 做 [不規則矮星系][irregular galaxy]，因為伊 [看起來花 kô-kô、鬍 sap-sap][chaotic appearance]。
毋過這張深空闊幅相片，有 kā 這規个 [LMC][LMC 2] 翕予清楚。
這張長時間感光相片予人感覺意外 ê 是，[LMC][LMC 3] 看起來較成一个 [棍螺仔星系][barred spiral galaxy]。
[大麥哲倫星雲][Large Magellanic Cloud 2] 是 tī 18 萬 [光年][light-years] 遠 ê 所在，就 tī [旗魚][Dolphinfish] 星座 ([劍魚座][Dorado]) 遐。
LMC ê 大細差不多是 1 萬 5000 光年大。
是近代 上光 上近 ê [超新星][supernova] [SN1987A][SN1987A] in 兜。
咱若是 tī 地球南半球，會使直接用目睭 [看著][be seen] LMC [kah][Together] [小麥哲倫星雲][Small Magellanic Cloud] (SMC)。


## [POJ] Chhim-khong iáⁿ-siōng: Tōa Be̍h-tiat-lûn
Chit ê kám sī kńg-lê-á-seng-hē? M̄-sī neh!
Si̍t-chè siōng, chit-ê sī Tōa Be̍h-tiat-lûn-seng-hûn (LMC), sī lán Gîn-hô-hē siōng tōa ê ōe-chheⁿ-seng-hē.
LMC khì hō͘ hun-lūi chò put-kui-chek é-seng-hē, in-ūi i khòaⁿ--khí-lâi hoe-kô-kô, hô͘-sap-sap。
M̄-koh chit tiuⁿ chhim-khòng khoah-pak siòng-phìⁿ, ū kā chit kui-ê LMC hip hō͘ chheng-chhó.
Chit tiuⁿ tn̂g sî-kan kám-kng siòng-phìⁿ hō͘ lâng kám-kak ì-gōa ê sī, LMC khòaⁿ-khí-lâi khah sêng chit ê kùn-lê-á-seng-hē.
Tōa Be̍h-tiat-lûn-seng-hûn sī tī 18 bān kng-nî hn̄g ê só͘-chāi, to̍h tī Kî-hî-seng-chō (Kiàm-hî-chō) hiah.
LMC ê tōa-sè chha-put-to sī 1 bān 5000 kng-nî tōa.
Sī kīn-tāi siōng kng siōng kīn ê chhiau-sin-seng SN1987A in tau.
Lán nā-sī tī Tē-kiû lâm-pòaⁿ-kiû, ē-sái ti̍t-chiap iōng ba̍k-chiu khòaⁿ-tio̍h LMC kah Sió Be̍h-tiat-lûn-seng-hûn (SMC).


## [KIP] Tshim-khong iánn-siōng: Tuā Be̍h-tiat-lûn
Tsit ê kám sī kńg-lê-á-sing-hē? M̄-sī neh!
Si̍t-tsè siōng, tsit-ê sī Tuā Be̍h-tiat-lûn-sing-hûn (LMC), sī lán Gîn-hô-hē siōng tuā ê uē-tshenn-sing-hē.
LMC khì hōo hun-luī tsò put-kui-tsik é-sing-hē, in-uī i khuànn--khí-lâi hue-kô-kô, hôo-sap-sap。
M̄-koh tsit tiunn tshim-khòng khuah-pak siòng-phìnn, ū kā tsit kui-ê LMC hip hōo tshing-tshó.
Tsit tiunn tn̂g sî-kan kám-kng siòng-phìnn hōo lâng kám-kak ì-guā ê sī, LMC khuànn-khí-lâi khah sîng tsit ê kùn-lê-á-sing-hē.
Tuā Be̍h-tiat-lûn-sing-hûn sī tī 18 bān kng-nî hn̄g ê sóo-tsāi, to̍h tī Kî-hî-sing-tsō (Kiàm-hî-tsō) hiah.
LMC ê tuā-sè tsha-put-to sī 1 bān 5000 kng-nî tuā.
Sī kīn-tāi siōng kng siōng kīn ê tshiau-sin-sing SN1987A in tau.
Lán nā-sī tī Tē-kiû lâm-puànn-kiû, ē-sái ti̍t-tsiap iōng ba̍k-tsiu khuànn-tio̍h LMC kah Sió Be̍h-tiat-lûn-sing-hûn (SMC).


## [English] Deep Field: The Large Magellanic Cloud
Is this a [spiral galaxy][spiral galaxy]?
No.
Actually, it is the [Large Magellanic Cloud][Large Magellanic Cloud 1] (LMC), the largest [satellite galaxy][satellite galaxy] of our own [Milky Way Galaxy][Milky Way Galaxy].
The [LMC][LMC 1] is [classified][classified] as a dwarf [irregular galaxy][irregular galaxy] because of its normally [chaotic appearance][chaotic appearance].
In this deep and wide exposure, however, the full extent of the [LMC][LMC 2] becomes visible.
Surprisingly, during longer exposures, the [LMC][LMC 3] begins to resemble a [barred spiral galaxy][barred spiral galaxy].
The [Large Magellanic Cloud][Large Magellanic Cloud 2] lies only about 180,000 [light-years][light-years] distant towards the constellation of the [Dolphinfish][Dolphinfish] ([Dorado][Dorado]).
Spanning about 15,000 light-years, the LMC was the site of [SN1987A][SN1987A], the brightest and closest [supernova][supernova] in modern times.
[Together][Together] with the [Small Magellanic Cloud][Small Magellanic Cloud] (SMC), the LMC can [be seen][be seen] in Earth's southern hemisphere with the unaided eye.

## 詞彙學習（漢羅/POJ/KIP/華語/English）
- 【大麥哲倫星雲】Tōa Be̍h-tiat-lûn-seng-hûn/Tuā Be̍h-tiat-lûn-sing-hûn/大麥哲倫星雲/the Large Magellanic Cloud (LMC)
- 【小麥哲倫星雲】Sió Be̍h-tiat-lûn-seng-hûn/Sió Be̍h-tiat-lûn-sing-hûn/小麥哲倫星雲/the Small Magellanic Cloud (SMC)
- 【捲螺仔星系】kńg-lê-á-seng-hē/kńg-lê-á-sing-hē/螺旋星系/spiral galaxy
- 【棍螺仔星系】kùn-lê-á-seng-hē/kùn-lê-á-sing-hē/棒旋星系/barred spiral galaxy
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【衛星星系】ōe-chheⁿ-seng-hē/uē-tshenn-sing-hē/衛星星系/satellite galaxy
- 【不規則矮星系】put-kui-chek é-seng-hē/put-kui-tsik é-sing-hē/不規則矮星系/irragular dwarf galaxy
- 【劍魚座】Kiàm-hî-chō/Kiàm-hî-tsō/劍魚座/Dorado
- 【超新星】chhiau-sin-seng/tshiau-sin-sing/超新星/supernova
- 【SN1987A】SN it-kiú-pat-chhit/SN it-kiú-pat-tshit/SN1987A/SN1987A
- 【深空】chhim-khong/tshim-khong/深空/deep filed
- 【闊幅】khoah-pak/khuah-pak/廣角/wide-field
- 【南半球】lâm-pòaⁿ-kiû/lâm-puànn-kiû/南半球/southern hemisphere


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[spiral galaxy]:https://en.wikipedia.org/wiki/Spiral_galaxy#/media/File:M101_hires_STScI-PRC2006-10a.jpg
[Large Magellanic Cloud 1]:https://apod.nasa.gov/apod/ap060510.html
[satellite galaxy]:https://spaceplace.nasa.gov/satellite-galaxies/
[Milky Way Galaxy]:http://www.atlasoftheuniverse.com/galaxy.html
[LMC 1]:https://en.wikipedia.org/wiki/Large_Magellanic_Cloud
[classified]:https://www.astr.ua.edu/keel/galaxies/classify.html
[irregular galaxy]:https://en.wikipedia.org/wiki/Irregular_galaxy
[chaotic appearance]:https://apod.nasa.gov/apod/ap180516.html
[LMC 2]:https://apod.nasa.gov/apod/ap060518.html
[LMC 3]:https://apod.nasa.gov/apod/ap060904.html
[barred spiral galaxy]:https://apod.nasa.gov/apod/ap060827.html
[Large Magellanic Cloud 2]:https://apod.nasa.gov/apod/ap070330.html
[light-years]:https://chandra.harvard.edu/photo/cosmic_distance.html
[Dolphinfish]:https://en.wikipedia.org/wiki/Coryphaena
[Dorado]:https://en.wikipedia.org/wiki/Dorado
[SN1987A]:https://www.nasa.gov/feature/goddard/2017/the-dawn-of-a-new-era-for-supernova-1987a
[supernova]:https://spaceplace.nasa.gov/supernova/
[Together]:https://apod.nasa.gov/apod/ap230211.html
[Small Magellanic Cloud]:https://apod.nasa.gov/apod/ap210105.html
[be seen]:https://apod.nasa.gov/apod/ap060806.html

