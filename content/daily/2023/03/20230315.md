---
title: Tī 德國天頂 ê 木金合相
date: 2023-03-15
publishdate: 2023-03-15T11:45:00+0800
tags: [木星, 金星, 行星合相, 合相, 火星, 木金合相, 角距離]
hero: https://apod.nasa.gov/apod/fap/image/2303/JupiterVenus_Luy_960.jpg
summary: 這个天景真適合提來介紹予囡仔知影。這個月初，夜空中上光 ê 兩粒行星，木星 kah 金星，行到合相 ê 位置。
categories: [podcast]
vocals: [阿錕]
---

{{% apod %}}

- 原始文章：[Jupiter and Venus Converge over Germany](https://apod.nasa.gov/apod/ap230315.html)
- 影像來源 kah [版權][copyright]：[Michael Luy](https://www.instagram.com/luy.michael/) ([Trier Observatory](https://www.lux-trier.info/en/a-astronomical-observatory-trier))
- 木金合相 ê 相簿:[投稿到 APOD](https://www.facebook.com/media/set/?set=a.183908144337771&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "clgo2vdo8019d01u30k5lfo9g" >}}

## [漢羅] Tī 德國天頂 ê 木金合相
這个天景真適合提來介紹予囡仔知影。
這個月初，夜空中上光 ê 兩粒行星，[木星 kah 金星][Jupiter and Venus]，行到 [合相][converge] ê 位置。
這 [兩粒行星][two planets] 行上倚 ê 時陣，tī 天頂 ê 角距離才一粒 [月娘][full moon] 大爾爾。
這个 [奇景][spectacle] 發生 tī 日落了後無偌久，毋管你是 tī [地球][planet Earth] 佗位攏有法度翕著。
這張 [影像][displayed image] 是兩粒行星 tī 天頂行到上倚 ê 時陣 tī [德國][Germany] [Wiltingen][Wiltingen] 翕--ê，而且閣有翕著天文攝影師 in 某 kah 伊兩个囝。
是講 kah 木星比起來，[金星][Venus 1] 其實是較倚 [太陽][Sun] kah [地球][Earth]。
咱 tī 地球看著金星 kah 木星相倚，只是視覺上 [角度][angular] ê 關係。
木星 kah [金星][Venus 2] tī 天頂上倚 ê 時陣已經過矣，這馬 in 兩粒是愈來愈遠矣。
毋過像這款 [行星合相][planetary convergence] ê 機會 [猶閣會出現][eventually arise]。
比論講，閣過幾若個月，[火星 kah 金星][Mars and Venus] 會 tī 日落了後做伙出現 tī 天頂仝一个方位。

## [POJ] Tī Tek-kok thiⁿ-téng ê Bo̍k Kim Ha̍p-siòng
Chit ê thian-kéng chit sek-ha̍p the̍h-lâi kài-siāu hō͘ gín-á chai-iáⁿ.
Chit kò goe̍h-chhe, iā-khong tiong siōng kng ê nn̄g lia̍p kiâⁿ-chheⁿ, Bo̍k-chheⁿ kah Kim-chheⁿ, kiâⁿ kàu ha̍p-siòng ê ūi-tì.
Chit nn̄g lia̍p kiâⁿ-chheⁿ kiâⁿ siōng óa ê sî-chūn, tī thiⁿ-téng ê kak-kū-lī chiah chi̍t lia̍p goe̍h-niû tōa niā-niā.
Chit ê kî-kéng hoat-seng tī ji̍t-lo̍h liáu-āu bô gōa-kú, m̄-koán lí sī tī Tē-kiû toh-ūi lóng ū hoat-tō͘ hip tio̍h.
Chit tiuⁿ iáⁿ-siōng sī nn̄g lia̍p kiâⁿ-chheⁿ tī thiⁿ-téng kiâⁿ kàu siōng óa ê sî-chūn tī Tek-kok Wiltingen hip--ê, jî-chhiáⁿ koh ū hip-tio̍h thian-bûn liap-iáⁿ-su in bó͘ kah i nn̄g ê kiáⁿ.
Sī kóng kah Bo̍k-chheⁿ pí--khí-lâi, Kim-chheⁿ kî-si̍t sī khah óa Thài-iông kah Tē-kiû.
Lán tī Tē-kiû khòaⁿ-tio̍h Kim-chheⁿ kah Bo̍k-chheⁿ sio-óa, chí-sī sī-kak siōng kak-tō͘ ê koan-hē.
Bo̍k-chheⁿ kah Kim-chheⁿ tī thiⁿ-téng siōng óa ê sî-chūn í-keng kòe--ah, chit-má in nn̄g lia̍p sī lú lâi lú hn̄g.
M̄-koh chhiūⁿ chit-khoán kiâⁿ-chheⁿ ha̍p-siòng ê ki-hōe iáu koh ē chhut-hiān.
Pí-lūn kóng, koh kòe kúi-ā kò goe̍h, Hóe-chheⁿ kah Kim-chheⁿ ē tī ji̍t-lo̍h liáu-āu chòe-hóe chhut-hiān tī thiⁿ-téng kāng chi̍t ê hong-ūi.

## [KIP] Tī Tik-kok thinn-tíng ê Bo̍k Kim Ha̍p-siòng
Tsit ê thian-kíng tsit sik-ha̍p the̍h-lâi kài-siāu hōo gín-á tsai-iánn.
Tsit kò gue̍h-tshe, iā-khong tiong siōng kng ê nn̄g lia̍p kiânn-tshenn, Bo̍k-tshenn kah Kim-tshenn, kiânn kàu ha̍p-siòng ê uī-tì.
Tsit nn̄g lia̍p kiânn-tshenn kiânn siōng uá ê sî-tsūn, tī thinn-tíng ê kak-kū-lī tsiah tsi̍t lia̍p gue̍h-niû tuā niā-niā.
Tsit ê kî-kíng huat-sing tī ji̍t-lo̍h liáu-āu bô guā-kú, m̄-kuán lí sī tī Tē-kiû toh-uī lóng ū huat-tōo hip tio̍h.
Tsit tiunn iánn-siōng sī nn̄g lia̍p kiânn-tshenn tī thinn-tíng kiânn kàu siōng uá ê sî-tsūn tī Tik-kok Wiltingen hip--ê, jî-tshiánn koh ū hip-tio̍h thian-bûn liap-iánn-su in bóo kah i nn̄g ê kiánn.
Sī kóng kah Bo̍k-tshenn pí--khí-lâi, Kim-tshenn kî-si̍t sī khah uá Thài-iông kah Tē-kiû.
Lán tī Tē-kiû khuànn-tio̍h Kim-tshenn kah Bo̍k-tshenn sio-uá, tsí-sī sī-kak siōng kak-tōo ê kuan-hē.
Bo̍k-tshenn kah Kim-tshenn tī thinn-tíng siōng uá ê sî-tsūn í-king kuè--ah, tsit-má in nn̄g lia̍p sī lú lâi lú hn̄g.
M̄-koh tshiūnn tsit-khuán kiânn-tshenn ha̍p-siòng ê ki-huē iáu koh ē tshut-hiān.
Pí-lūn kóng, koh kuè kuí-ā kò gue̍h, Hué-tshenn kah Kim-tshenn ē tī ji̍t-lo̍h liáu-āu tsuè-hué tshut-hiān tī thinn-tíng kāng tsi̍t ê hong-uī.

## [English] Jupiter and Venus Converge over Germany
This was a sky to show the kids.
Early this month the two brightest planets in the night sky, [Jupiter and Venus][Jupiter and Venus], appeared to [converge][converge].
At their closest, the [two planets][two planets] were separated by only about the angular width of the [full moon][full moon].
The [spectacle][spectacle] occurred just after sunset and was seen and photographed all across [planet Earth][planet Earth].
The [displayed image][displayed image] was taken near to the time of closest approach from [Wiltingen][Wiltingen], [Germany][Germany], and features the astrophotographer, spouse, and their two children.
Of course, [Venus][Venus 1] remains much closer to both the [Sun][Sun] and the Earth than Jupiter -- the apparent closeness between the planets in the sky of [Earth][Earth] was only [angular][angular].
Jupiter and [Venus][Venus 2] have passed and now appear increasingly far apart.
Similar [planetary convergence][planetary convergence] opportunities will [eventually arise][eventually arise].
In a few months, for example, [Mars and Venus][Mars and Venus] will appear to congregate just as the Sun sets.

## 詞彙學習

|漢羅|POJ|KIP|華語|English|
|-|-|-|-|-|
|木星|Bo̍k-chheⁿ|Bo̍k-tshenn|木星|Jupiter|
|金星|Kim-chheⁿ|Kim-tshenn|金星|Venus|
|火星|Hóe-chheⁿ|Hué-tshenn|火星|Mars|
|行星合相|kiâⁿ-chheⁿ ha̍p-siòng|kiânn-tshenn ha̍p-siòng|行星合相|planetary convergence|
|木金合相|Bo̍k Kim ha̍p-siòng|Bo̍k Kim ha̍p-siòng|木金合相|Jupiter and Venus Converge|
|角距離|kak-kū-lī|kak-kū-lī|角距離|angular distance|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Jupiter and Venus]:https://apod.nasa.gov/apod/ap230306.html
[converge]:https://apod.nasa.gov/apod/ap230304.html
[two planets]:https://apod.nasa.gov/apod/ap230305.html
[full moon]:https://apod.nasa.gov/apod/ap211010.html
[spectacle]:https://apod.nasa.gov/apod/ap151108.html"
[planet Earth]:https://apod.nasa.gov/apod/ap220809.html
[displayed image]:https://www.instagram.com/p/CpSqcLYslKQ/
[Wiltingen]:https://en.wikipedia.org/wiki/Wiltingen
[Germany]:https://en.wikipedia.org/wiki/Germany
[Venus 1]:https://apod.nasa.gov/apod/ap220306.html
[Sun]:https://apod.nasa.gov/apod/ap230222.html
[Earth]:https://earthobservatory.nasa.gov/
[angular]:https://www.mathsisfun.com/angles.html
[Venus 2]:https://solarsystem.nasa.gov/planets/venus/in-depth/
[planetary convergence]:https://in-the-sky.org/article.php?term=conjunction&year=2023&tz=0#table
[eventually arise]:https://www.dogalize.com/wp-content/uploads/2017/07/happy-cat.jpg
[Mars and Venus]:https://in-the-sky.org/news.php?id=20230701_15_100
