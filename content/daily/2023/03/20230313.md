---
title: 虹 kah 樹仔
date: 2023-03-13
publishdate: 2023-03-13T11:45:00+0800
tags: [虹, 地平線, 反射, 屈折, 虹弧]
hero: https://apod.nasa.gov/apod/fap/image/2303/RainbowTree_Houck_960.jpg
summary: 虹 ê 尾溜有啥物？每一个人攏有無仝款 ê 答案。
---

{{% apod %}}

- 原始文章：[Rainbow Tree](https://apod.nasa.gov/apod/ap230313.html)
- 影像來源 kah 版權：[Eric Houck](https://www.instagram.com/a_guy_named_eric/)
- 台文翻譯：[An-Li Tsai][An-Li Tsai] ([NCU][NCU])

## [漢羅] 虹 kah 樹仔
虹 ê 尾溜有啥物？
每一个人攏有無仝款 ê 答案。
若是對欲翕這張相片 ê 攝影師來講，[虹 ê 尾溜][end of the rainbow] 是有一欉樹仔。
毋過 tī 附近 ê 人，會看著 [虹][rainbow 1] ê 尾溜是 tī 別位。
這是因為 [虹][rainbow 2] ê 位置 kah 觀測者 ê 角度有關係。
虹 ê 中心總--是出現 tī 日頭 [相對面][opposite the Sun] ê 地平線附近。
毋過 tī 無仝所在看--著 ê 中心，實際上會對應到無仝所在 ê 地平線。
這个 [虹弧][rainbow's arc] 暗示講，伊 ê 中心應該是 tī 倒爿 40 [度][degrees] 遠 ê 所在，而且 tī 地平線下底一屑屑仔 ê 所在。
這个時陣 ê [日頭][Sun] 是 tī kha-mé-lah 後壁，tī 地平線頂懸一屑屑仔 ê 所在。
Tī 虹 ê 方向，因為 [遠方風暴][distant storm] 內底 ê 雨滴 kā 日光 [反射、屈折][Reflections and refractions] 去，才會產生 [七彩][colorful] ê 光帶。
[這張孤張感光相片][This single exposure image]  是一月初 tī [美國][USA] [加州][California] Knight's Ferry 區附近翕--ê。



## [POJ] Khēng kah Chhiū-á
Khēng ê bóe-liu ū siáⁿ-mi̍h?
Múi chi̍t-ê lâng lóng ū bô-kâng-khoán ê tap-àn.
Nā-sī tùi beh hip chit-tiuⁿ siōng ê liap-iáⁿ-su lâi kóng, khēng ê bóe-liu sī ū chi̍t châng chhiū-á.
M̄-koh tī hù-kīn ê lâng, ē khòaⁿ-tio̍h khēng ê bóe-liu sī tī pa̍t-ūi.
Che sī in-ūi khēng ê ūi-tì kah koan-chhek-chiá ê kak-tō͘ ū koan-hē.
Khēng ê tiong-sim chóng--sī chhut-hiān tī ji̍t-thâu sio-tùi-bīn ê tē-pêng-sòaⁿ hù-kīn.
M̄-koh tī bô-kâng só͘-chāi khòaⁿ--tio̍h ê tiong-sim, si̍t-chè-siōng ē tùi-èng kàu bô-kâng só͘-chāi ê tē-pêng-sòaⁿ.
Chit ê khēng-hô͘ àm-sī kóng, i ê tiong-sim èng-kai sī tī tò-pêng 40 tō͘ hn̄g ê só͘-chāi, jî-chhiáⁿ tī tē-pêng-sòaⁿ ē-té chi̍t-sut-sut-á ê só͘-chāi.
Chit ê sî-chūn ê ji̍t-thâu sī tī kha-mé-lah āu-piah, tī tē-pêng-sòaⁿ téng-koân chi̍t-sut-sut-á ê só͘-chāi.
Tī khēng ê hong-hiòng, in-ūi oán-hong hong-pō lāi-té ê hō͘-tih kā ji̍t-kng hoán-siā, khut-chiat khì, chiah ē sán-seng chhit-chhái ê kng-tòa.
Chit tiuⁿ ko͘-tiuⁿ kám-kng siòng-phìⁿ sī it goe̍h chhoe tī Bí-kok Ka-chiu Knight's Ferry khu hù-kīn hip--ê.



## [KIP] Khīng kah Tshiū-á
Khīng ê bué-liu ū siánn-mi̍h?
Muí tsi̍t-ê lâng lóng ū bô-kâng-khuán ê tap-àn.
Nā-sī tuì beh hip tsit-tiunn siōng ê liap-iánn-su lâi kóng, khīng ê bué-liu sī ū tsi̍t tsâng tshiū-á.
M̄-koh tī hù-kīn ê lâng, ē khuànn-tio̍h khīng ê bué-liu sī tī pa̍t-uī.
Tse sī in-uī khīng ê uī-tì kah kuan-tshik-tsiá ê kak-tōo ū kuan-hē.
Khīng ê tiong-sim tsóng--sī tshut-hiān tī ji̍t-thâu sio-tuì-bīn ê tē-pîng-suànn hù-kīn.
M̄-koh tī bô-kâng sóo-tsāi khuànn--tio̍h ê tiong-sim, si̍t-tsè-siōng ē tuì-ìng kàu bô-kâng sóo-tsāi ê tē-pîng-suànn.
Tsit ê khīng-hôo àm-sī kóng, i ê tiong-sim ìng-kai sī tī tò-pîng 40 tōo hn̄g ê sóo-tsāi, jî-tshiánn tī tē-pîng-suànn ē-té tsi̍t-sut-sut-á ê sóo-tsāi.
Tsit ê sî-tsūn ê ji̍t-thâu sī tī kha-mé-lah āu-piah, tī tē-pîng-suànn tíng-kuân tsi̍t-sut-sut-á ê sóo-tsāi.
Tī khīng ê hong-hiòng, in-uī uán-hong hong-pō lāi-té ê hōo-tih kā ji̍t-kng huán-siā, khut-tsiat khì, tsiah ē sán-sing tshit-tshái ê kng-tuà.
Tsit tiunn koo-tiunn kám-kng siòng-phìnn sī it gue̍h tshue tī Bí-kok Ka-tsiu Knight's Ferry khu hù-kīn hip--ê.



## [English] 虹 kah 樹

What lies at the end of a rainbow?
Something different for everyone.
For the photographer taking this picture, for example, one [end of the rainbow][end of the rainbow] ended at a tree.
Others nearby, though, would likely see the [rainbow][rainbow 1] end somewhere else.
The reason is because a [rainbow][rainbow 2]'s position depends on the observer.
The center of a rainbow always appears in the direction [opposite the Sun][opposite the Sun], but that direction lines up differently on the horizon from different locations.
This [rainbow's arc][rainbow's arc] indicates that its center is about 40 [degrees][degrees] to the left and slightly below the horizon, while the [Sun][Sun] is well behind the camera and just above the horizon.
[Reflections and refractions][Reflections and refractions] of sunlight from raindrops in a [distant storm][distant storm] in the direction of the [rainbow][rainbow 3] are what causes the [colorful][colorful] bands of light.
[This single exposure image][This single exposure image] was captured in early January [near Knight's Ferry][near Knight's Ferry], [California][California], [USA][USA].


## 詞彙學習（漢羅/POJ/KIP/華語/English）
- 【虹】khēng/khīng/彩虹/rainbow
- 【地平線】tē-pêng-sòaⁿ/tē-pîng-suànn/地平線/horizon
- 【反射】hoán-siā/huán-siā/反射/reflection
- 【屈折】khut-chiat/khut-tsiat/折射/refraction
- 【虹弧】khēng hô͘/khīng hôo/彩虹弧/rainbow's arc


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[end of the rainbow]:https://youtu.be/PSZxmZmBfnU
[rainbow 1]:https://en.wikipedia.org/wiki/Rainbow
[rainbow 2]:https://youtu.be/xkDhQGXqwCM
[opposite the Sun]:https://apod.nasa.gov/apod/ap190624.html
[rainbow's arc]:https://apod.nasa.gov/apod/ap221227.html
[degrees]:https://www.mathsisfun.com/geometry/degrees.html
[Sun]:https://solarsystem.nasa.gov/solar-system/sun/by-the-numbers/
[Reflections and refractions]:https://atoptics.co.uk/rainbows/primrays.htm
[distant storm]:https://apod.nasa.gov/apod/ap170226.html
[rainbow 3]:https://atoptics.co.uk/bows.htm
[colorful]:https://en.wikipedia.org/wiki/Rainbow#/media/File:Rainbow1.svg
[This single exposure image]:https://www.instagram.com/p/CnFDoMGJCBn/
[near Knight's Ferry]:https://youtu.be/HTTFCm5ueA8?t=39
[California]:https://en.wikipedia.org/wiki/California
[USA]:https://en.wikipedia.org/wiki/United_States
