---
title: W5：靈魂星雲
date: 2023-03-14
publishdate: 2023-03-14T11:45:00+0800
tags: [W5, 靈魂星雲, 仙后座, 恆星形成區, Westerhout 5, 開放星團, 雲脊, 雲柱, 大質量恆星, 恆星風, 心臟星雲, IC 1805, 水素, 硫磺, 酸素, 水頭]
hero: https://apod.nasa.gov/apod/fap/image/2303/Soul_Jimenez_1080.jpg
summary: 咱會當 tī 仙后座方向揣著一个叫做靈魂星雲 ê 大型恆星形成區。
categories: [podcast]
vocals: [草莓大福]
---

{{% apod %}}

- 原始文章：[W5: The Soul Nebula](https://apod.nasa.gov/apod/ap230314.html)
- 影像來源 kah 版權：[José Jiménez](https://www.instagram.com/astrometbcn/) (Astromet)
- 台文翻譯：[An-Li Tsai][An-Li Tsai] ([NCU][NCU])

{{< podcast "clgi9g5g300fz01x4d6xdgs7c" >}}

## [漢羅] W5：靈魂星雲
[Aethopia][Aethopia] 女王 ê 靈魂內底當咧形成恆星。
講較詳細咧，咱會當 tī [仙后座][constellation Cassiopeia] 方向揣著一个叫做 [靈魂星雲][Soul Nebula 1] ê 大型恆星形成區。
遮講--著 ê 仙后是希臘神話內底，tī 古早時代統治 [尼羅河水頭][upper Nile] [地區][lands] ê 國王 [in 兜彼个虛華 ê 某][vain wife]。
[靈魂星雲][Soul Nebula 2] 嘛叫做 Westerhout 5 (W5)，伊內底有幾若个開放 [星團][clusters of stars]、去予宇宙 [塗粉][dust] 閘暗--去 ê 雲脊 kah [雲柱][pillars]、kah 少年大質量 [恆星][stars] ê 恆星風 吹--出來 ê 大型氣泡。
[靈魂星雲][Soul Nebula 3] 就 tī 6500 [光年][light years] 遠 ê 所在，大細差不多有 100 光年闊，定定 kah 伊 ê [厝邊][neighbor] 天體 [心臟星雲][Heart Nebula] (IC 1805) [做伙翕][imaged next to]。
[這張影像][featured image] 是無仝色光感光 ê 合成影像：紅色是 [水素][hydrogen] 氣體 ê 發射光、黃色是 [硫磺][sulfur] 氣體 ê 發射光、藍色是 [酸素][oxygen] 氣體 ê 發射光。



## [POJ] W5: Lêng-hûn-seng-hûn
Aethopia lú-ông ê lêng-hûn lāi-té tn̂g leh hêng-sêng hêng-chheⁿ.
Kóng khah siông-sè leh, lán ē-tàng tī Sian-hiō-chō hong-hiòng chhōe-tio̍h chit ê kiò-chò Lêng-hûn-seng-hûn ê tōa-hêng hêng-chheⁿ hêng-sêng-khu.
Chia kóng--tio̍h ê Sian-hiō-chō sī Hi-la̍h sîn-ōe lāi-té, tī kó͘-chá sî-tāi thóng-tī Nî-lô-hô chúi-thâu tē-khu ê kok-ông in tau hit-ê hi-hoa ê bó͘.
Lêng-hûn-seng-hûn mā kiò-chò Westerhout 5 (W5), i lāi-té ū kúi-ā ê khai-hòng-seng-thoân, khì hō͘ ú-tiū thô͘-hún cha̍h àm--khì ê hûn-chit kah hûn-thiāu, kah siàu-liân tōa-chit-liōng hêng-chheⁿ ê hêng-chheⁿ-hong chhoe--chhut-lâi ê tōa-hêng khì-phàu.
Lêng-hûn-seng-hûn to̍h tī 6500 kng-nî hn̄g ê só͘-chāi, tōa-sè chha-put-to ū 100 kng-nî khoah, tiāⁿ-tiāⁿ kah i ê chhù-piⁿ thian-thé Sim-chōng-seng-hûn (IC 1805) chò-hóe hip.
Chit tiuⁿ iáⁿ-siōng sī bô-kâng sek-kng kám-kng ê ha̍p-sêng iáⁿ-siōng: âng-sek sī chúi-sò͘ khì-thé ê hoat-siā kng, n̂g-sek sī liû-hông khì-thé ê hoat-siā kng, nâ-sek sī sàng-sò͘ khì-thé ê hoat-siā kng.

## [KIP] W5: Lîng-hûn-sing-hûn
Aethopia lú-ông ê lîng-hûn lāi-té tn̂g leh hîng-sîng hîng-tshenn.
Kóng khah siông-sè leh, lán ē-tàng tī Sian-hiō-tsō hong-hiòng tshuē-tio̍h tsit ê kiò-tsò Lîng-hûn-sing-hûn ê tuā-hîng hîng-tshenn hîng-sîng-khu.
Tsia kóng--tio̍h ê Sian-hiō-tsō sī Hi-la̍h sîn-uē lāi-té, tī kóo-tsá sî-tāi thóng-tī Nî-lô-hô tsuí-thâu tē-khu ê kok-ông in tau hit-ê hi-hua ê bóo.
Lîng-hûn-sing-hûn mā kiò-tsò Westerhout 5 (W5), i lāi-té ū kuí-ā ê khai-hòng-sing-thuân, khì hōo ú-tiū thôo-hún tsa̍h àm--khì ê hûn-tsit kah hûn-thiāu, kah siàu-liân tuā-tsit-liōng hîng-tshenn ê hîng-tshenn-hong tshue--tshut-lâi ê tuā-hîng khì-phàu.
Lîng-hûn-sing-hûn to̍h tī 6500 kng-nî hn̄g ê sóo-tsāi, tuā-sè tsha-put-to ū 100 kng-nî khuah, tiānn-tiānn kah i ê tshù-pinn thian-thé Sim-tsōng-sing-hûn (IC 1805) tsò-hué hip.
Tsit tiunn iánn-siōng sī bô-kâng sik-kng kám-kng ê ha̍p-sîng iánn-siōng: âng-sik sī tsuí-sòo khì-thé ê huat-siā kng, n̂g-sik sī liû-hông khì-thé ê huat-siā kng, nâ-sik sī sàng-sòo khì-thé ê huat-siā kng.


## [English] W5: The Soul Nebula

Stars are forming in the Soul of the Queen of [Aethopia][Aethopia].
More specifically, a large star forming region called the [Soul Nebula][Soul Nebula 1] can be found in the direction of the [constellation Cassiopeia][constellation Cassiopeia], whom Greek mythology credits as the [vain wife][vain wife] of a King who long ago ruled [lands][lands] surrounding the [upper Nile][upper Nile] river.
Also known as Westerhout 5 (W5), the [Soul Nebula][Soul Nebula 2] houses several open [clusters of stars][clusters of stars], ridges and [pillars][pillars] darkened by cosmic [dust][dust], and huge evacuated bubbles formed by the winds of young massive [stars][stars].
Located about 6,500 light years away, the [Soul Nebula][Soul Nebula 3] spans about 100 [light years][light years] and is usually [imaged next to][imaged next to] its celestial [neighbor][neighbor] the [Heart Nebula][Heart Nebula] (IC 1805).
The [featured image][featured image] is a composite of exposures made in different colors: red as emitted by [hydrogen][hydrogen] gas, yellow as emitted by [sulfur][sulfur], and blue as emitted by [oxygen][oxygen].

## 詞彙學習（漢羅/POJ/KIP/華語/English）
- 【靈魂星雲】Lêng-hûn-seng-hûn/Lîng-hûn-sing-hûn/靈魂星雲/Soul Nebula
- 【仙后座】Sian-hiō-chō/Sian-hiō-tsō/仙后座/Cassiopeia
- 【水頭】chúi-thâu/tsuí-thâu/上游/upper river
- 【恆星形成區】hêng-chheⁿ hêng-sêng-khu/hîng-tshenn hîng-sîng-khu/恆星形成區/star forming region
- 【開放星團】khai-hòng-seng-thoân/khai-hòng-sing-thuân/開放星團/open clusters of stars
- 【雲脊】hûn-chit/hûn-tsit/雲脊/ridges
- 【雲柱】hûn-thiāu/hûn-thiāu/雲柱/pillars
- 【大質量恆星】tōa-chit-liōng hêng-chheⁿ/tuā-tsit-liōng hîng-tshenn/大質量恆星/massive stars
- 【恆星風】hêng-chheⁿ-hong/hîng-tshenn-hong/恆星風/stellar wind
- 【心臟星雲】Sim-chōng-seng-hûn/Sim-tsōng-sing-hûn/心臟星雲/Heart Nebula
- 【IC 1805】IC it-pat-khòng-ngó͘/IC it-pat-khòng-ngóo/IC 1805/IC 1805
- 【水素】chúi-sò͘/tsuí-sòo/氫/hydrogen
- 【硫磺】liû-hông/liû-hông/硫磺/sulfur
- 【酸素】sàng-sò͘/sàng-sòo/氧/oxygen

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[Aethopia]:https://en.wikipedia.org/wiki/Aethiopia
[Soul Nebula 1]:https://en.wikipedia.org/wiki/Soul_Nebula
[constellation Cassiopeia]:https://en.wikipedia.org/wiki/Cassiopeia_%28constellation%29
[vain wife]:https://en.wikipedia.org/wiki/Cassiopeia_(mother_of_Andromeda)
[lands]:http://en.wikipedia.org/wiki/Ethiopia_%28mythology%29
[upper Nile]:https://en.wikipedia.org/wiki/Nile_Delta
[Soul Nebula 2]:https://apod.nasa.gov/apod/ap181128.html
[clusters of stars]:http://asterisk.apod.com/viewtopic.php?f=24&t=18009
[pillars]:https://apod.nasa.gov/apod/ap221020.html
[dust]:https://apod.nasa.gov/apod/ap030706.html
[stars]:https://science.nasa.gov/astrophysics/focus-areas/how-do-stars-form-and-evolve
[Soul Nebula 3]:https://apod.nasa.gov/apod/ap171004.html
[light years]:https://spaceplace.nasa.gov/light-year/
[imaged next to]:https://apod.nasa.gov/apod/ap100601.html
[neighbor]:https://cats.com/wp-content/uploads/2016/07/2-Cat-and-Dogfriendships2.jpg
[Heart Nebula]:https://apod.nasa.gov/apod/ap220214.html
[featured image]:https://www.instagram.com/p/CENQecpq7aY/
[hydrogen]:https://www.youtube.com/watch?v=nLuOM9aOWvk
[sulfur]:https://en.wikipedia.org/wiki/Sulfur
[oxygen]:https://periodic.lanl.gov/8.shtml
