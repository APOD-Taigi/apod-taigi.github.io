---
title: 春分時 ê 羽蛇神金字塔
date: 2023-03-19
publishdate: 2023-03-19T11:45:00+0800
tags: [春分, 羽蛇神金字塔, Kukulkan 廟, 四角露台, 銀河系, 中央帶, 木星, 土星]
hero: https://apod.nasa.gov/apod/fap/image/2303/MayanMilkyWay_Fernandez_1080.jpg
summary: 欲看著 瑪雅 ê 羽蛇神金字塔，你就愛 tī 著--ê 時間去看。
categories: [podcast]
vocals: [草莓大福]
---

{{% apod %}}

- 原始文章：[Equinox at the Pyramid of the Feathered Serpent](https://apod.nasa.gov/apod/ap230319.html)
- 影像來源 kah 版權：[Robert Fedez](https://www.instagram.com/robert_fedez/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clk1dlky401bb01vo3j3w2yiw" >}}

## [漢羅] 春分時 ê 羽蛇神金字塔
欲看著 瑪雅 ê 羽蛇 [peh 落去][descend] 金字塔，你就愛 tī 著--ê 時間去看。
Tī [春分][equinox 1] 前後 去 [墨西哥][Mexico] [Yucatán 半島][Yucatán Peninsula] ê [El Castillo][El Castillo] 參觀是上好 ê 時間。
欲暗彼陣，天氣若是袂䆀，[金字塔][the pyramid] ê [烏影會成做三角形][shadows create triangles]，而且會做伙合做一个幻影，就親像是 [毒蛇咧爬][slithering viper]。
這个 hŏng 印象足深 ê 樓梯金字塔，嘛叫做 [Kukulkan 廟][Temple of Kukulkan]。
伊 ê 底座有 30 公尺懸，55 公尺闊。
這是 9 世紀 到 12 世紀 之間 ê 前 Columbu 文明起--ê 一層一層 ê 四角露台。
[這个結構][the structure] 會當用踮曆法，而且因為伊會當做 [天文應用][astronomical alignments]，所以嘛足有名--ê。
這張合成相片是 2019 年翕--ê。
有翕著 [木星、土星][Jupiter and Saturn] tī 天頂 迒過咱 [銀河系][Milky Way galaxy] ê 中央帶。
明仔載又閣拄著 [春分][equinox 2] 矣！
毋但 tī Kukulkan 廟是，[地球其他所在][all over planet Earth] 嘛是。

## [POJ] Chhun-hun-sî ê Ú-siâ-sîn Kim-jī-thah
Beh khòaⁿ-tio̍h Má-ngá ê Ú-siâ peh lo̍h-khì kim-jī-thah, lí to̍h-ài tī tio̍h--ê sî-kan khì khòaⁿ.
Tī Chhun-hun chêng-āu khì Be̍k-se-ko Yucatán poàn-tó ê El Castillo chham-koan sī siōng-hó ê sî-kan.
Beh àm hit-chūn, thiⁿ-khì nā-sī bē-bái, kim-jī-thah ê o͘-iáⁿ ē chiâⁿ-chò saⁿ-kak-hêng, jî-chhiáⁿ ē chò-hóe ha̍p-chò chi̍t-ê hoàn-iáⁿ, tō chhin-chhiūⁿ sī to̍k-chôa teh pê.
Chit-ê hőng ìn-siōng chiok chhim ê lâu-thui kim-jī-thah, mā kiò-chò Kukulkan biō.
I ê té-chō ū 30 kong-chhioh koân, 55 kong-chhioh khoah.
Che-sī 9 sè-kí kàu 12 sè-kí chi-kan ê chêng Columbu bûn-bêng khí--ê chi̍t-chân-chi̍t-chân ê sì-kak lō͘-tâi.
Chit-ê kiat-kò͘ ē-tàng iōng tiàm le̍k-hoat, jî-chhiáⁿ in-ūi i ē-tàng chò thian-bûn èng-iōng, só͘-í mā chiok ū-miâ--ê.
Chit-tiuⁿ ha̍p-sêng siòng-phìⁿ sī 2019 nî hip--ê.
Ū hip-tio̍h Bo̍k-chheⁿ, Thó͘-chheⁿ tī thiⁿ-téng hāⁿ-kòe lán Gîn-hô-hē ê tiong-iong-tòa.
Bîn-á-chài iū-koh sī Chhun-hun ah!
Bîn-á-chài iū-koh tú-tio̍h Chhun-hun ah!
M̄-nā tī Kukulkan biō sī, Tē-kiû kî-thaⁿ só͘-chāi mā-sī.

## [KIP] Tshun-hun-sî ê Ú-siâ-sîn Kim-jī-thah
Beh khuànn-tio̍h Má-ngá ê Ú-siâ peh lo̍h-khì kim-jī-thah, lí to̍h-ài tī tio̍h--ê sî-kan khì khuànn.
Tī Tshun-hun tsîng-āu khì Bi̍k-se-ko Yucatán puàn-tó ê El Castillo tsham-kuan sī siōng-hó ê sî-kan.
Beh àm hit-tsūn, thinn-khì nā-sī bē-bái, kim-jī-thah ê oo-iánn ē tsiânn-tsò sann-kak-hîng, jî-tshiánn ē tsò-hué ha̍p-tsò tsi̍t-ê huàn-iánn, tō tshin-tshiūnn sī to̍k-tsuâ teh pê.
Tsit-ê hőng ìn-siōng tsiok tshim ê lâu-thui kim-jī-thah, mā kiò-tsò Kukulkan biō.
I ê té-tsō ū 30 kong-tshioh kuân, 55 kong-tshioh khuah.
Tse-sī 9 sè-kí kàu 12 sè-kí tsi-kan ê tsîng Columbu bûn-bîng khí--ê tsi̍t-tsân-tsi̍t-tsân ê sì-kak lōo-tâi.
Tsit-ê kiat-kòo ē-tàng iōng tiàm li̍k-huat, jî-tshiánn in-uī i ē-tàng tsò thian-bûn ìng-iōng, sóo-í mā tsiok ū-miâ--ê.
Tsit-tiunn ha̍p-sîng siòng-phìnn sī 2019 nî hip--ê.
Ū hip-tio̍h Bo̍k-tshenn, Thóo-tshenn tī thinn-tíng hānn-kuè lán Gîn-hô-hē ê tiong-iong-tuà.
Bîn-á-tsài iū-koh sī Tshun-hun ah!
Bîn-á-tsài iū-koh tú-tio̍h Tshun-hun ah!
M̄-nā tī Kukulkan biō sī, Tē-kiû kî-thann sóo-tsāi mā-sī.

## [English] Equinox at the Pyramid of the Feathered Serpent

To see the feathered serpent [descend][descend] the Mayan pyramid requires exquisite timing.
You must visit [El Castillo][El Castillo] -- in [Mexico][Mexico]'s [Yucatán Peninsula][Yucatán Peninsula] -- near an [equinox][equinox 1].
Then, during the late afternoon if the sky is clear, [the pyramid][the pyramid]'s own [shadows create triangles][shadows create triangles] that merge into the famous illusion of a [slithering viper][slithering viper].
Also known as the [Temple of Kukulkan][Temple of Kukulkan], the impressive step-pyramid stands 30 meters tall and 55 meters wide at the base.
Built up as a series of square terraces by the pre-Columbian civilization between the 9th and 12th century, [the structure][the structure] can be used as a calendar and is noted for [astronomical alignments][astronomical alignments].
The featured composite image was captured in 2019 with [Jupiter and Saturn][Jupiter and Saturn] straddling the diagonal central band of our [Milky Way galaxy][Milky Way galaxy].
Tomorrow marks another [equinox][equinox 2] -- not only at Temple of Kukulcán, but [all over planet Earth][all over planet Earth].


## 詞彙學習

|漢羅|POJ|KIP|華語|English|
|-|-|-|-|-|
|春分|chhun-hun|tshun-hun|春分|sprint equinox|
|羽蛇神金字塔|Ú-siâ-sîn Kim-jī-thah|Ú-siâ-sîn Kim-jī-thah|羽蛇神金字塔|the Pyramid of the Feathered Serpent|
|四角露台|sī-kak lō͘-tâi|sī-kak lōo-tâi|方形平台|square terraces|
|銀河系|Gîn-hô-hē|Gîn-hô-hē|銀河系|Milky Way galaxy|
|中央帶|tiong-ng-tòa|tiong-ng-tuà|中央帶|central band|
|木星|Bo̍k-chheⁿ|Bo̍k-tshenn|木星|Jupiter|
|土星|Thó͘-chheⁿ|Thóo-tshenn|土星|Saturn|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[descend]:https://www.youtube.com/watch?v=Zvv9EnBuem4
[El Castillo]:https://en.wikipedia.org/wiki/El_Castillo,_Chichen_Itza
[Mexico]:https://en.wikipedia.org/wiki/Mexico
[Yucatán Peninsula]:https://en.wikipedia.org/wiki/Yucat%C3%A1n_Peninsula
[equinox 1]:https://apod.nasa.gov/apod/ap230319.htmlap190320.html
[the pyramid]:https://www.atlasobscura.com/places/pyramid-kukulcan-chichen-itza
[shadows create triangles]:https://youtu.be/Zvv9EnBuem4
[slithering viper]:https://en.wikipedia.org/wiki/Quetzalcoatl
[Temple of Kukulkan]:https://en.wikipedia.org/wiki/Chichen_Itza
[the structure]:https://www.youtube.com/watch?v=ZcAZkHjUS6s
[astronomical alignments]:http://www.exploratorium.edu/ancientobs/chichen/HTML/alignments.html
[Jupiter and Saturn]:https://apod.nasa.gov/apod/ap230319.htmlap201223.html
[Milky Way galaxy]:https://exoplanets.nasa.gov/blog/1563/our-milky-way-galaxy-how-big-is-space/
[equinox 2]:https://en.wikipedia.org/wiki/Equinox
[all over planet Earth]:https://solarsystem.nasa.gov/planets/earth/in-depth/
