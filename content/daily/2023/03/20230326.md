---
title: 宇宙漫遊者
date: 2023-03-26
publishdate: 2023-03-26T11:45:00+0800
tags: [free2share, 宇宙漫遊, 土星, 土星環, 木星, 天王星衛星, 天王星, 重力, 太陽系, 視覺化]
hero: https://www.youtube.com/watch?v=YH3c1QZzRK4
summary: 這支影片是 kā 誠實 ê 太空影像 kah 想像 ê 太空影像 合做這支視覺化影片。
---

{{% apod %}}

- 原始文章：[Wanderers](https://apod.nasa.gov/apod/ap230326.html)
- 影片來源：視覺：[Erik Wernquist](https://erikwernquist.com/contact); 音樂：[Christian Sandquist](https://www.discogs.com/release/15499070-Christian-Sandquist-Wanderers); 文字 kah 聲音：[Carl Sagan](https://en.wikipedia.org/wiki/Carl_Sagan)
- 台文翻譯：[An-Li Tsai][An-Li Tsai] ([NCU][NCU])

## [漢羅] 宇宙漫遊者
人類 ê 探險，上遠是到佗位？
[這支影片][this video 1] 是 kā 誠實 ê 太空影像 kah [想像 ê 太空空間][fictional space visualizations] 合做這支視覺化影片。
內容是會信--ê，上無 tī 咱 [太陽系][Solar System] ê 部份是合理--ê。
[影片][the video 2] 內底較奇幻 ê 部份，是模擬未來人類 [浮 tī 太空中 迵過][humans drifting] [土星環][rings of Saturn]、用附近 ê 太空船探索 [木星][Jupiter]、tī 重力足低 ê [天王星][Uranus] 衛星 頂懸 ùi [山崁][high cliff] 跳落去 ê 情形。
雖罔講 [未來會按怎，無人知影][no one can know the future]。
毋過毋管是宇宙漫遊 抑是 探索未知 ê 世界，tùi 人類來講，攏是 [身體][physical] 上 kah 智力 上 ê 考驗。
這攏是展現 [人類精神力][human spirit] ê 一部份，嘛是過去一直 [支持人類活落去 ê 力量][served humanity well]。

## [POJ] Ú-tiū Bān-iû-chiá
Jîn-lūi ê thàm-hiám, siōng hn̄g sī ē kàu toh-ūi?
Chit-ki iáⁿ-phìⁿ sī kā chiâⁿ-si̍t ê thài-khong iáⁿ-siōng kah sióng-siōng ê thài-khong khong-kan ha̍p chò chit-ki sī-kak-hòa iáⁿ-phìⁿ. 
Lōe-iông sī ē sìn--ê, siōng-bô tī lán Thài-iông-hē ê pō͘-hūn sī ha̍p-lí--ê.
Iáⁿ-phìⁿ lāi-té khah kî-hoàn ê pō͘-hūn, sī bô͘-gí bī-lâi jîn-lūi phû tī thài-khong tiong thàng-kòe Thó͘-chheⁿ-khoân, iōng hù-kīn ê thài-khong-chûn thàm-soh Bo̍k-chheⁿ, tī tiōng-le̍k chiok kē ê Thian-ông-chheⁿ ōe-chheⁿ téng-koân ùi soaⁿ-khàm thiàu--lo̍h-khì ê chêng-hêng. 
Sui-bóng kóng bī-lâi ē án-ná, bô lâng chai-iáⁿ.
M̄-koh m̄-koán sī ú-tiū bān-iû ia̍h-sī thàm-soh bī-ti ê sè-kài, tùi jîn-lūi lâi kóng, lóng sī sin-thé siōng kah tì-le̍k siōng ê khó-giām.
Che lóng sī tián-hiān jîn-lūi cheng-sîn-le̍k ê chi̍t-pō͘-hūn, mā sī kòe-khì it-ti̍t chi-chhî jîn-lūi oa̍h--lo̍h-khì ê le̍k-liōng.

## [KIP] Ú-tiū Bān-iû-tsiá
Jîn-luī ê thàm-hiám, siōng hn̄g sī ē kàu toh-uī?
Tsit-ki iánn-phìnn sī kā tsiânn-si̍t ê thài-khong iánn-siōng kah sióng-siōng ê thài-khong khong-kan ha̍p tsò tsit-ki sī-kak-huà iánn-phìnn. 
Luē-iông sī ē sìn--ê, siōng-bô tī lán Thài-iông-hē ê pōo-hūn sī ha̍p-lí--ê.
Iánn-phìnn lāi-té khah kî-huàn ê pōo-hūn, sī bôo-gí bī-lâi jîn-luī phû tī thài-khong tiong thàng-kuè Thóo-tshenn-khuân, iōng hù-kīn ê thài-khong-tsûn thàm-soh Bo̍k-tshenn, tī tiōng-li̍k tsiok kē ê Thian-ông-tshenn uē-tshenn tíng-kuân uì suann-khàm thiàu--lo̍h-khì ê tsîng-hîng. 
Sui-bóng kóng bī-lâi ē án-ná, bô lâng tsai-iánn.
M̄-koh m̄-kuán sī ú-tiū bān-iû ia̍h-sī thàm-soh bī-ti ê sè-kài, tuì jîn-luī lâi kóng, lóng sī sin-thé siōng kah tì-li̍k siōng ê khó-giām.
Tse lóng sī tián-hiān jîn-luī tsing-sîn-li̍k ê tsi̍t-pōo-hūn, mā sī kuè-khì it-ti̍t tsi-tshî jîn-luī ua̍h--lo̍h-khì ê li̍k-liōng.

## [English] Wanderers
How far out will humanity explore?
If [this video][this video 1]'s fusion of real space imagery and [fictional space visualizations][fictional space visualizations] is on the right track, then at least the [Solar System][Solar System].
Some of [the video][the video 2]'s wondrous sequences depict future [humans drifting][humans drifting] through the [rings of Saturn][rings of Saturn], exploring [Jupiter][Jupiter] from a nearby spacecraft, and jumping off a [high cliff][high cliff] in the low gravity of a moon of [Uranus][Uranus].
Although [no one can know the future][no one can know the future], wandering and exploring beyond boundaries -- both [physical][physical] and intellectual -- is part of the [human spirit][human spirit] and has frequently [served humanity well][served humanity well] in the past.


    
## 詞彙學習（漢羅/POJ/KIP/華語/English）
- 【宇宙漫遊者】ú-tiū bān-iû-chiá/ú-tiū bān-iû-tsiá/宇宙漫遊者/wanderer
- 【土星環】Thó͘-chheⁿ-khoân/Thóo-tshenn-khuân/土星環/ring of Saturn
- 【木星】Bo̍k-chheⁿ/Bo̍k-tshenn/木星/Jupiter
- 【天王星衛星】Thian-ông-chheⁿ ōe-chheⁿ/Thian-ông-tshenn uē-tshenn//moon of Uranus
- 【重力】tiōng-le̍k/tiōng-li̍k/重力/gravity
- 【太陽系】Thài-iông-hē/Thài-iông-hē/太陽系/the Solar System
- 【視覺化】sī-kak-hòa/sī-kak-huà/視覺化/visualizations


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[this video 1]:http://vimeo.com/108650530
[fictional space visualizations]:https://cats.com/wp-content/uploads/2022/08/spaceship-cat-compressed.jpg
[Solar System]:https://solarsystem.nasa.gov/solar-system/our-solar-system/overview/
[the video 2]:https://www.youtube.com/watch?v=YH3c1QZzRK4
[humans drifting]:https://apod.nasa.gov/apod/ap200209.html
[rings of Saturn]:https://apod.nasa.gov/apod/ap161124.html
[Jupiter]:https://apod.nasa.gov/apod/ap160626.html
[high cliff]:https://apod.nasa.gov/apod/ap201129.html
[Uranus]:https://solarsystem.nasa.gov/planets/uranus/in-depth/
[no one can know the future]:https://ui.adsabs.harvard.edu/abs/2013arXiv1312.7128N/abstract
[physical]:https://apod.nasa.gov/apod/ap190818.html
[human spirit]:https://www.goodreads.com/author/quotes/10538.Carl_Sagan
[served humanity well]:https://www.nasa.gov/exploration/whyweexplore/why_we_explore_main.html
