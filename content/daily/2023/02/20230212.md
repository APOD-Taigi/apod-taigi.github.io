---
title: 美國 Nebraska 州 天頂 ê 奶仔雲
date: 2023-02-12
publishdate: 2023-02-12T11:45:00+0800
tags: [奶仔雲, 透光, 雲橐仔, 雷雨, 側爿, 堅, 冰珠, 掣流]
hero: https://apod.nasa.gov/apod/fap/image/2302/mammatus_olson_960.jpg
summary: 雲底當時會出現這款一包一包 ê 形體？一般來講，雲底應該是平--ê 才著。
categories: [podcast]
vocals: [阿錕]
---

{{% apod %}}

- 原始文章：[Mammatus Clouds over Nebraska](https://apod.nasa.gov/apod/ap230212.html)
- 影像來源 kah 版權： Jorn Olsen Photography
- 台文翻譯：[An-Li Tsai][An-Li Tsai] ([NCU][NCU])

{{< podcast "clestp17y010j01ua1ndm7e62" >}}

## [漢羅] 美國 Nebraska 州 天頂 ê 奶仔雲
雲底當時會出現這款一包一包 ê 形體？
一般來講，[雲底應該是平--ê][cloud bottoms are flat] 才著。
這是因為較澹較溫暖 ê 空氣 peh 懸了後會冷卻，到某一个溫度就會 [堅][condense] 做水滴，這通常會發生 tī 足懸 ê 所在。
水滴若是 [變較大滴][droplets grow]，雲就會變無透光。
毋過 tī 一寡狀況下，[雲][cloud] 橐仔內底會有較大粒 ê 水滴 抑是 [冰珠][ice]。
雲橐仔若是蒸發，in 就會落到清氣 ê 空氣內底。
這款 [雲橐仔][pocket] 會 tī [雷雨][thunderstorm] 附近 ê 掣流氣體內底 出現。
尤其是 [日光][sunlit] 若是 ùi 側爿照過來，咱就會看著 [足明顯][dramatic] ê [奶仔雲][mammatus clouds]。
[相片內底][pictured here] ê [奶仔][mammatus]雲 是 2004 年 6 月 tī 美國 [Nebraska 州][Nebraska] [Hastings 市][Hastings] ê 天頂 翕著--ê。




## [POJ] Bí-kok Nebraska chiu thiⁿ-téng ê léng-a leng-á-hûn
Hûn-té tang-sî ē chhut-hiān chit-khoán chi̍t-pau chi̍t-pau ê hêng-e-thé?
It-poaⁿ kóng--lâi, hûn-té èng-khai sī pîⁿ--ê chiah tio̍h.
Che sī in-ūi khah tâm khah un-loán ê khong-khì peh-koân liáu-āu ē léng-khiok, kàu bó͘ chi̍t ê un-tō͘ ē kian chò chúi-tih, che thong-siông ē hoat-seng tī chiok koân ê só͘-chāi.
Chúi-tih nā-sī piàn khah tōa tih, hûn to̍h ē piàn bô thàu-kng.
M̄-koh tī chi̍t-kóa chōng-hóng hā, hûn-lok-á lāi-té ē ū khah tōa lia̍p ê chúi-tih ia̍h-sī peng-chu.
Hûn-lok-á nā-sī cheng-hoat, in to̍h ē lak kàu chheng-khì ê khong-khì lāi-té.
Chit-khoán hûn-lok-á ē tī lûi-hō͘ hù-kīn ê chhoah-lâu khì-thé lāi-té chhut-hiān.
Iû-kî sī ji̍t-kng nā-sī ùi chhek-pêng chiò--kòe-lâi, lán to̍h ē khòaⁿ-tio̍h chiok bêng-hián ê leng-á-hûn.
Siòng-phìⁿ lāi-té ê leng-á-hûn sī 2004 nî 6 goe̍h tī Bí-kok Nebraska chiu Hastings chhī ê thiⁿ-téng hip-tio̍h--ê.

## [KIP] Bí-kok Nebraska tsiu thinn-tíng ê líng-a ling-á-hûn
Hûn-té tang-sî ē tshut-hiān tsit-khuán tsi̍t-pau tsi̍t-pau ê hîng-e-thé?
It-puann kóng--lâi, hûn-té ìng-khai sī pînn--ê tsiah tio̍h.
Tse sī in-uī khah tâm khah un-luán ê khong-khì peh-kuân liáu-āu ē líng-khiok, kàu bóo tsi̍t ê un-tōo ē kian tsò tsuí-tih, tse thong-siông ē huat-sing tī tsiok kuân ê sóo-tsāi.
Tsuí-tih nā-sī piàn khah tuā tih, hûn to̍h ē piàn bô thàu-kng.
M̄-koh tī tsi̍t-kuá tsōng-hóng hā, hûn-lok-á lāi-té ē ū khah tuā lia̍p ê tsuí-tih ia̍h-sī ping-tsu.
Hûn-lok-á nā-sī tsing-huat, in to̍h ē lak kàu tshing-khì ê khong-khì lāi-té.
Tsit-khuán hûn-lok-á ē tī luî-hōo hù-kīn ê tshuah-lâu khì-thé lāi-té tshut-hiān.
Iû-kî sī ji̍t-kng nā-sī uì tshik-pîng tsiò--kuè-lâi, lán to̍h ē khuànn-tio̍h tsiok bîng-hián ê ling-á-hûn.
Siòng-phìnn lāi-té ê ling-á-hûn sī 2004 nî 6 gue̍h tī Bí-kok Nebraska tsiu Hastings tshī ê thinn-tíng hip-tio̍h--ê.


## [English] Mammatus Clouds over Nebraska
When do cloud bottoms appear like bubbles?
Normally, [cloud bottoms are flat][cloud bottoms are flat].
This is because moist warm air that rises and cools will [condense][condense] into water droplets at a specific temperature, which usually corresponds to a very specific height.
As water [droplets grow][droplets grow], an opaque cloud forms.
Under some conditions, however, [cloud][cloud] pockets can develop that contain large droplets of water or [ice][ice] that fall into clear air as they evaporate.
Such [pocket][pocket]s may occur in [turbulent][turbulent] air near a [thunderstorm][thunderstorm].
Resulting [mammatus clouds][mammatus clouds] can appear especially [dramatic][dramatic] if [sunlit][sunlit] from the side.
The [mammatus][mammatus] clouds [pictured here][pictured here] were photographed over [Hastings][Hastings], [Nebraska][Nebraska] during 2004 June.


## 詞彙學習（漢羅/POJ/KIP/華語/English）
- 【奶仔雲】lêng-á-hûn/lîng-á-hûn/乳狀雲/mammatus clouds
- 【無透光】bô thàu-kng/bô thàu-kng/不透明/opaque
- 【雲橐仔】hûn-lok-á/hûn-lok-á/雲胞/cloud pockets
- 【雷雨】lûi-hō͘/luî-hōo/雷雨/thunderstorm
- 【側爿】chhek-pêng/tshik-pîng/側方/side
- 【冰珠】peng-chu/ping-tsu/冰粒/droplet of ice
- 【堅】kian/kian/凝結/condense
- 【掣流】chhoah-lâu/tshuah-lâu/湍流/turbulent


{{% /apod %}}
[An-Li Tsai]: thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[cloud bottoms are flat]:https://www.abc.net.au/news/2020-09-01/flat-bottom-clouds-and-the-science-behind-them/12591230
[condense]:https://svs.gsfc.nasa.gov/10387
[droplets grow]:https://earthobservatory.nasa.gov/Library/GlobalClouds/
[cloud]:https://www.globe.gov/web/s-cool/home/observation-and-reporting/cloud-type
[ice]:https://gpm.nasa.gov/resources/faq/what-are-clouds-made-are-they-more-likely-form-polluted-air-or-pristine-air
[pocket]:https://en.wikipedia.org/wiki/Pocket
[turbulent]:https://en.wikipedia.org/wiki/Turbulence
[thunderstorm]:https://apod.nasa.gov/apod/ap170226.html
[mammatus clouds]:http://ww2010.atmos.uiuc.edu/(Gh)/guides/mtr/cld/cldtyp/oth/mm.rxml
[dramatic]:https://youtu.be/0uLRHfw7TF0
[sunlit]:https://i.pinimg.com/originals/11/dd/61/11dd6174e69c390dc90be5a517e9fb1c.jpg
[mammatus]:https://en.wikipedia.org/wiki/Mammatus_clouds
[pictured here]:https://jornolsen.com/products.php?cat=8
[Hastings]:https://youtu.be/b-o5WpJgC6c
[Nebraska]:https://en.wikipedia.org/wiki/Nebraska
