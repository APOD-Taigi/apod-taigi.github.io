---
title: 法國天頂 ê 氣輝
date: 2023-02-15
publishdate: 2023-02-15T11:45:00+0800
tags: [氣輝, 輝光, 銀河系, 中央帶, 弓形, 超級闊幅角度, 天狼星, 火星, 昴宿星團, 加州星雲, 仙女座星系, 大氣層]
hero: https://apod.nasa.gov/apod/fap/image/2302/AirglowFrance_Looten_1080_annotated.jpg
summary: 這个無四常 ê 天景，看起來敢若是咱熟似 ê 景色，毋過有一寡咱毋捌看過--ê。
categories: [podcast]
vocals: [阿錕]
---

{{% apod %}}

- 原始文章：[Airglow Sky over France](https://apod.nasa.gov/apod/ap230215.html)
- 影像來源 kah 版權：[Julien Looten](https://www.instagram.com/j.looten/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clfa4f0rp006v01t2bdhofe4z" >}}

## [漢羅] 法國天頂 ê 氣輝
這个無四常 ê 天景，看起來敢若是咱熟似 ê 景色，毋過有一寡是咱真罕得看著--ê。
這个弓形結構，是咱熟似 ê [銀河系][Milky Way Galaxy] 中央帶 投影 tī 天頂 ê 景色。
攝影師 ê 任務是 tī 這个媠甲親像一幅圖 ê [中世紀莊園][medieval manor] kā 這个弓形結構 翕出來。
予人料想袂著 ê 是，今年 1 月 ê 某一个暗暝，前景 ê 天空煞出現無啥人看過 ê 美麗 [輝光][glowing]。
這寡條紋就叫做 [氣輝][airglow]，是 [地球大氣層][Earth's atmosphere] 內底較懸層 ê 氣體 去予日光激發，[發出較暗 ê 光][emitting a faint light]。
這寡光帶迒過規个天頂，in 彎曲 ê [形體][appearance] 是因為 kha-mé-lah ê 超級闊幅鏡頭造成--ê。
前景是 [法國][France] 西南部 ê [Château][Château] [de][de] [Losse][Château] 莊園。
Tī 這个咱熟似 ê [夜空][sky delights] 內底，遙遠 ê 背景天體 包括有：發白光 ê 恆星 [天狼星][Sirius]、發柑仔色光 ê [火星][Mars]、發藍光 ê [昴宿][Pleiades] 星團、發紅光 ê [加州星雲][California Nebula]、kah 正爿彼个長長 ê [仙女座星系][Andromeda Galaxy]。
這个任務 ê 原始目標是有成功：頂懸彼个 [弓形光帶][arching band]，就是咱 ê [銀河][Milky Way]。

## [POJ] Hoat-kok thiⁿ-téng ê Khì-hui
Chit ê bô sù-siông ê thian-kéng, khòaⁿ--khí-lâi ká-ná sī lán se̍k-sāi ê kéng-sek, m̄-koh ū chi̍t-kóa sī lán chin hán-tit khòaⁿ--tio̍h--ê.
Chit ê keng-hêng kiat-kò͘, sī lán se̍k-sāi ê Gîn-hô-hē tiong-ng-tòa tâu-iáⁿ tī thiⁿ-téng ê kéng-sek.
Liap-iáⁿ-su ê jīm-bū sī tī chit ê súi kah chhiⁿ-chhiūⁿ chi̍t pak tô͘ ê tiong-sè-kí chong-hn̂g kā chit ê keng-hêng kiat-kò͘ hip--chhut-lâi.
Hō͘ lâng liāu-sióng bē-tio̍h ê sī, kin-nî 1 goe̍h ê bó͘ chi̍t ê àm-mî, chiân-kéng ê thian-khong soah chhut-hiān bô sáⁿ lâng khòaⁿ-kòe ê bí-lē hui-kng.
Chit-kóa tiâu-bûn to̍h kiò-chò khì-hui, sī Tē-kiû tōa-khì-chân lāi-té khah koân chân ê khì-thé khì hō͘ ji̍t-kng kek-hoat, hoat-chhut khah àm ê kng.
Chit-kóa kng-tòa hāⁿ kòe kui-ê thiⁿ-téng, in oan-khiau ê hêng-thé sī in-ūi kha-mé-lah ê chhiau-kip khoah-pak kiàⁿ-thâu chō-sêng--ê.
Chiân-kéng sī Hoat-kok sai-lâm-pō͘ ê Château de Losse chong-hn̂g.
Tī chit ê lán se̍k-sāi ê iā-khong lāi-té, iâu-oán ê pōe-kéng thian-thé pau-koat ū: hoat pe̍h kng ê hêng-chhiⁿ Thian-lông-chhiⁿ，hoat kam-á-sek kng ê Hóe-chhiⁿ, hoat nâ kng ê Báu-siù-seng-thoân, hoat âng kng ê Ka-chiu-seng-hûn, kah chiàⁿ-pêng hit ê tn̂g-tn̂g ê Sian-lú-chō-seng-hē.
Chit ê jīm-bū ê goân-sú bo̍k-piau sī ū sêng-kong: téng-koân hit ê keng-hêng kng-tòa, to̍h sī lán ê Gîn-hô.

## [KIP] Huat-kok thinn-tíng ê Khì-hui
Tsit ê bô sù-siông ê thian-kíng, khuànn--khí-lâi ká-ná sī lán si̍k-sāi ê kíng-sik, m̄-koh ū tsi̍t-kuá sī lán tsin hán-tit khuànn--tio̍h--ê.
Tsit ê king-hîng kiat-kòo, sī lán si̍k-sāi ê Gîn-hô-hē tiong-ng-tuà tâu-iánn tī thinn-tíng ê kíng-sik.
Liap-iánn-su ê jīm-bū sī tī tsit ê suí kah tshinn-tshiūnn tsi̍t pak tôo ê tiong-sè-kí tsong-hn̂g kā tsit ê king-hîng kiat-kòo hip--tshut-lâi.
Hōo lâng liāu-sióng bē-tio̍h ê sī, kin-nî 1 gue̍h ê bóo tsi̍t ê àm-mî, tsiân-kíng ê thian-khong suah tshut-hiān bô sánn lâng khuànn-kuè ê bí-lē hui-kng.
Tsit-kuá tiâu-bûn to̍h kiò-tsò khì-hui, sī Tē-kiû tuā-khì-tsân lāi-té khah kuân tsân ê khì-thé khì hōo ji̍t-kng kik-huat, huat-tshut khah àm ê kng.
Tsit-kuá kng-tuà hānn kuè kui-ê thinn-tíng, in uan-khiau ê hîng-thé sī in-uī kha-mé-lah ê tshiau-kip khuah-pak kiànn-thâu tsō-sîng--ê.
Tsiân-kíng sī Huat-kok sai-lâm-pōo ê Château de Losse tsong-hn̂g.
Tī tsit ê lán si̍k-sāi ê iā-khong lāi-té, iâu-uán ê puē-kíng thian-thé pau-kuat ū: huat pe̍h kng ê hîng-tshinn Thian-lông-tshinn，huat kam-á-sik kng ê Hué-tshinn, huat nâ kng ê Báu-siù-sing-thuân, huat âng kng ê Ka-tsiu-sing-hûn, kah tsiànn-pîng hit ê tn̂g-tn̂g ê Sian-lú-tsō-sing-hē.
Tsit ê jīm-bū ê guân-sú bo̍k-piau sī ū sîng-kong: tíng-kuân hit ê king-hîng kng-tuà, to̍h sī lán ê Gîn-hô.

## [English] Airglow Sky over France

This unusual sky was both familiar and unfamiliar.
The photographer's mission was to capture the arch of the familiar central band of our [Milky Way Galaxy][Milky Way Galaxy] over a picturesque [medieval manor][medieval manor].
The surprise was that on this January evening, the foreground sky was found [glowing][glowing] in a beautiful but unfamiliar manner.
The striped bands are called [airglow][airglow] and they result from air high in [Earth's atmosphere][Earth's atmosphere] being excited by the Sun's light and [emitting a faint light][emitting a faint light] of its own.
The bands cross the entire sky -- their curved [appearance][appearance] is due to the extremely wide angle of the camera lens.
In the foreground lies [Château][Château] [de][de] [Losse][Château] in southwest [France][France].
Other familiar [sky delights][sky delights] dot the distant background including the bright white star [Sirius][Sirius], the orange planet [Mars][Mars], the blue [Pleiades][Pleiades] star cluster, the red [California Nebula][California Nebula], and, on the far right, the extended [Andromeda Galaxy][Andromeda Galaxy].
The initial mission was also successful: across the top of the frame is the [arching band][arching band] of our [Milky Way][Milky Way].


## 詞彙學習（漢羅/POJ/KIP/華語/English）
- 【氣輝】khì-hui/khì-hui/氣輝/airglow
- 【輝光】hui-kng/hui-kng/輝光/glow
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【中央帶】tiong-ng-tòa/tiong-ng-tuà/中央帶/central band
- 【弓形】keng-hêng/king-hîng/弓形/arch
- 【超級闊幅】chhiau-kip khoah-pak/tshiau-kip khuah-pak/超廣角/extremely wide angle
- 【天狼星】Thian-lông-chhiⁿ/Thian-lông-tshinn/天狼星/Sirius
- 【火星】Hóe-chhiⁿ/Hué-tshinn/火星/Mars
- 【昴宿星團】Báu-siù-seng-thoân/v/昴宿星團/Pleiades star cluster
- 【加州星雲】Ka-chiu-seng-hûn/Ka-tsiu-sing-hûn/加州星雲/California Nebula
- 【仙女座星系】Sian-lú-chō-seng-hē/Sian-lú-tsō-sing-hē/仙女座星系/Andromeda Galaxy
- 【大氣層】tōa-khì-chân/tuā-khì-tsân/大氣層/atmosphere


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Milky Way Galaxy]:https://solarsystem.nasa.gov/resources/285/the-milky-way-galaxy/
[medieval manor]:https://apod.nasa.gov/apod/ap220516.html
[glowing]:https://apod.nasa.gov/apod/ap220313.html
[airglow]:https://www.nasa.gov/feature/goddard/2018/why-nasa-watches-airglow-the-colors-of-the-upper-atmospheric-wind
[Earth's atmosphere]:https://spaceplace.nasa.gov/atmosphere/en/
[emitting a faint light]:https://en.wikipedia.org/wiki/Airglow#Description
[appearance]:https://www.instagram.com/p/Cn42shuMNLs/
[Château]:https://en.wikipedia.org/wiki/Ch%C3%A2teau_de_Losse
[de]:https://youtu.be/-INSQOL9Vu4
[Losse]:https://en.wikipedia.org/wiki/Ch%C3%A2teau_de_Losse
[France]:https://en.wikipedia.org/wiki/France
[sky delights]:https://images.squarespace-cdn.com/content/v1/56b03b4022482ea7cf0ff2ae/1583095172688-UI7VAPEW70C7PDPKFYPL/image-asset.jpeg
[Sirius]:https://en.wikipedia.org/wiki/Sirius
[Mars]:https://solarsystem.nasa.gov/planets/mars/in-depth/
[Pleiades]:https://apod.nasa.gov/apod/ap221205.html
[California Nebula]:https://apod.nasa.gov/apod/ap221022.html
[Andromeda Galaxy]:https://apod.nasa.gov/apod/ap220807.html
[arching band]:https://apod.nasa.gov/apod/ap210113.html
[Milky Way]:http://www.atlasoftheuniverse.com/galaxy.html

