---
title: 恆星風製造 ê 星雲 RCW 58
date: 2023-02-08
publishdate: 2023-02-08T11:45:00+0800
tags: [Wolf Rayet 星, WR 星, WR 40, 船底座, 水素, 元素, 核融合, 恆星風, RCW 58, 卵形]
hero: https://apod.nasa.gov/apod/image/2302/Rcw58_Selby_960.jpg
summary: 咱來想像一下，咱來到一粒 100 倍太陽質量、1 百萬倍太陽光度、30 倍太陽表面溫度 ê 恆星。這款恆星叫做 Wolf Rayet 星。
categories: [podcast]
vocals: [阿錕]
---

{{% apod %}}

- 原始文章：[Stellar Wind-Shaped Nebula RCW 58](https://apod.nasa.gov/apod/ap230208.html)
- 影像來源 kah 版權：[Mike Selby](https://www.facebook.com/masterdarksastro/) & [Mark Hanson](https://www.hansonastronomy.com/); 文稿：[Natalia Lewandowska](https://www.oswego.edu/physics/natalia-lewandowska) ([SUNY Oswego](https://www.oswego.edu/physics/))
- 超空間：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "clfiipg0w00c001vvcwsw9uiy" >}}

## [漢羅] 恆星風製造 ê 星雲 RCW 58
咱來想像一下，咱來到一粒 [100 倍][100 times] 太陽質量、1 百萬倍太陽光度、30 倍太陽表面溫度 ê 恆星。
這款恆星叫做 [Wolf Rayet][Wolf Rayet] 星 (嘛叫做 WR 星)，是法國天文學家 [Charles Wolf][Charles Wolf] kah [Georges Rayet][Georges Rayet] kā 號名--ê。
這張相片中心 ê 恆星 WR 40 就是這款星，伊就 tī 船底座遐。
[WR][WR 1] 40 kah 咱 ê [太陽][Sun] 相比，伊燒較緊，嘛較緊死。
In 足緊就 kā 核心 ê 水素 [用了了][exhaust]，[紲落來][move on] 繼續 tī 核心進行 [較重元素][heavier core elements] ê 核融合，落尾會利用高速 [恆星風][stellar winds] kā 外層氣體捒出去。
以 [WR][WR 2] 40 ê 例來講，伊 kā 伊 ê 大氣 用 [1 秒鐘 100 公里緊 ê 速度][100 kilometers per second] 捒出去，這寡外層氣體落尾就變做湠開 ê 卵形星雲 [RCW 58][RCW 58]。

## [POJ] Hêng-chhiⁿ-hong chè-chō ê seng-hûn RCW 58
Lán lâi sióng-siōng chi̍t-ē, lán lâi kàu chi̍t-lia̍p 100 pōe thài-iông chit-liōng, chi̍t pah-bān pōe thài-iông kng-tō͘, 30 pōe thài-iông piáu-bīn un-tō͘ ê hêng-chhiⁿ.
Chit khoán hêng-chhiⁿ kiò-chò Wolf Rayet chhiⁿ, (mā kiò-chò WR chhiⁿ) sī Hoat-kok thian-bûn ha̍k-ka Charles Wolf kah Georges Rayet kā hō-miâ--ê.
Chit tiuⁿ siòng-phìⁿ tiong-sim ê hêng-chhiⁿ WR 40 to̍h sī chit-khoán chhiⁿ, i to̍h tī Chûn-té-chō hiah.
WR 40 kah lán ê Thài-iông sio-pí, i sio khah kín, mā khah kín sí.
In chiok kín to̍h kā he̍k-sim ê chúi-sò͘ iōng liáu-liáu, sòa-lo̍h-lâi kè-sio̍k tī he̍k-sim chìn-hêng khah tāng goân-sò͘ ê he̍k-iông-ha̍p, lo̍h-bóe ē lī-iōng ko-sok hêng-chhiⁿ-hong kā gōa-chân khì-thé sak--chhut-khì.
Í WR 40 ê lē lâi kóng, i kā i ê tōa-khì iōng 1 bió-cheng 100 kong-lí kín ê sok-tō͘ sak--chhut-khì, chit-kóa gōa-chân khì-thé lo̍h-bóe to̍h piàn-chò thòaⁿ-khui ê nn̄g-hêng seng-hûn RCW 58.


## [KIP] Hîng-tshinn-hong tsè-tsō ê sing-hûn RCW 58
Lán lâi sióng-siōng tsi̍t-ē, lán lâi kàu tsi̍t-lia̍p 100 puē thài-iông tsit-liōng, tsi̍t pah-bān puē thài-iông kng-tōo, 30 puē thài-iông piáu-bīn un-tōo ê hîng-tshinn.
Tsit khuán hîng-tshinn kiò-tsò Wolf Rayet tshinn, (mā kiò-tsò WR tshinn) sī Huat-kok thian-bûn ha̍k-ka Charles Wolf kah Georges Rayet kā hō-miâ--ê.
Tsit tiunn siòng-phìnn tiong-sim ê hîng-tshinn WR 40 to̍h sī tsit-khuán tshinn, i to̍h tī Tsûn-té-tsō hiah.
WR 40 kah lán ê Thài-iông sio-pí, i sio khah kín, mā khah kín sí.
In tsiok kín to̍h kā hi̍k-sim ê tsuí-sòo iōng liáu-liáu, suà-lo̍h-lâi kè-sio̍k tī hi̍k-sim tsìn-hîng khah tāng guân-sòo ê hi̍k-iông-ha̍p, lo̍h-bué ē lī-iōng ko-sok hîng-tshinn-hong kā guā-tsân khì-thé sak--tshut-khì.
Í WR 40 ê lē lâi kóng, i kā i ê tuā-khì iōng 1 bió-tsing 100 kong-lí kín ê sok-tōo sak--tshut-khì, tsit-kuá guā-tsân khì-thé lo̍h-bué to̍h piàn-tsò thuànn-khui ê nn̄g-hîng sing-hûn RCW 58.

## [English] Stellar Wind-Shaped Nebula RCW 58
Imagine traveling to a star about [100 times][100 times] as massive as our Sun, a million times more luminous, and with 30 times the surface temperature.
Such stars exist, and some are known as [Wolf Rayet][Wolf Rayet] (WR) stars, named after French astronomers [Charles Wolf][Charles Wolf] and [Georges Rayet][Georges Rayet].
The central star in this image is WR 40 which is located toward the constellation of [Carina][Carina].
Stars like [WR][WR 1] 40 live fast and die young in comparison with the [Sun][Sun].
They quickly [exhaust][exhaust] their core hydrogen supply, [move on][move on] to fusing [heavier core elements][heavier core elements], and expand while ejecting their outer layers via high [stellar winds][stellar winds].
In this case, the central star [WR][WR 2] 40 ejects the atmosphere at a speed of nearly [100 kilometers per second][100 kilometers per second], and these outer layers have become the expanding oval-shaped nebula [RCW 58][RCW 58].

## 詞彙學習（漢羅/POJ/KIP/華語/English）
- 【Wolf Rayet 星】Wolf Rayet chhiⁿ/Wolf Rayet tshinn/沃夫瑞葉星/Wolf Rayet star
- 【WR 40】WR sì-cha̍p/WR sì-tsa̍p/WR 40/WR 40
- 【船底座】Chûn-té-chō/Tsûn-té-tsō/船底座/the constellation of Carina
- 【水素】chúi-sò͘/tsuí-sòo/氫/hydrogen
- 【核融合】he̍k-iông-ha̍p/hi̍k-iông-ha̍p/核融合/fusion
- 【恆星風】hêng-chhiⁿ-hong/hîng-tshinn-hong/恆星風/stellar wind
- 【RCW 58】RCW gō͘-cha̍p-peh/RCW gōo-tsa̍p-peh/RCW 58/RCW 58
- 【卵形】nn̄g-hêng/nn̄g-hîng/蛋形/oval-shaped
- 【元素】goân-sò͘/guân-sòo/元素/element


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[100 times]:https://youtu.be/REHJvW53G54
[Wolf Rayet]:https://en.wikipedia.org/wiki/Wolf%E2%80%93Rayet_star
[Charles Wolf]:https://en.wikipedia.org/wiki/Charles_Wolf_(astronomer)
[Georges Rayet]:https://en.wikipedia.org/wiki/Georges_Rayet
[Carina]:https://chandra.harvard.edu/photo/constellations/carina.html
[WR 1]:https://apod.nasa.gov/apod/ap211021.html
[Sun]:https://solarsystem.nasa.gov/solar-system/sun/in-depth/
[exhaust]:https://media.istockphoto.com/id/1286001342/photo/chinchilla-kitten-scottish-fold-longhair-white-kitten-sleeping-on-the-bar.jpg?s=612x612&w=0&k=20&c=13mY7SFuMTXrqcDJq8XQpD7C0wUIkQ0uGBwlsHBCf24=
[move on]:https://en.wikipedia.org/wiki/Stellar_evolution#Massive_stars
[heavier core elements]:http://apod.pl/htmltest/gifcity/msblues.html
[stellar winds]:https://esahubble.org/wordbank/stellar-wind/
[WR 2]:https://apod.nasa.gov/apod/ap200308.html
[100 kilometers per second]:https://astrodonimaging.com/gallery/rcw-58-ring-nebula-in-carina/
[RCW 58]:https://astrodrudis.com/rcw-58/
