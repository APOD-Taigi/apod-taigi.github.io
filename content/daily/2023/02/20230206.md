---
title: 玫瑰星雲 ê 中心
date: 2023-02-06
publishdate: 2023-02-06T11:45:00+0800
tags: [玫瑰星雲, 星團, NGC 2244, 硫磺, 水素, 酸素, 麒麟座, 釘仔馬, 雙筒千里鏡, 多重感光]
hero: https://apod.nasa.gov/apod/image/2302/Rosette_Insley_960.jpg
summary: 玫瑰星雲 ê 中心有一个足光 ê 星團 NGC 2244，kā 這个星雲照予光。
---

{{% apod %}}

- 原始文章：[In the Heart of the Rosette Nebula](https://apod.nasa.gov/apod/ap230206.html)
- 影像來源 kah 版權：[Lyman Insley](https://www.instagram.com/adastro_tothestars/)
- 天頂予你 ê 禮物：[你 ê APOD 生日相片](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NCU][NCU])

## [漢羅] 玫瑰星雲 ê 中心
[玫瑰星雲][Rosette Nebula] ê 中心有一个足光 ê [星團][cluster] [NGC 2244][NGC 2244]，kā 這个星雲照甲遮爾光。
NGC 2244 ê 恆星 sī ùi 週邊氣體 誕生--ê，in 才幾若百萬歲爾爾。
[這張相片][featured image] sī 1 月中 用 多重感光 ê 方式，kā 中央區一寡特別元素發出 ê 光 疊出來--ê。
紅色 sī [硫磺][Sulfur]，青色 sī [水素][Hydrogen]，藍色 sī [酸素][Oxygen]。按呢才看會著詳細 ê 細節。
[星][stars] 團內底吹出來 ê 高溫粒子 [風][wind]，沓沓仔 kā 本底足 [複雜][complex menagerie] 氣體 [塗烌][dust] 絲 ê 星團中心 歕出一空。
[玫瑰星雲][Rosette Nebula] 中心 ê 部份差不多有 50 [光年][light-years] 闊，離咱有 5200 光年遠。
咱會當用雙筒千里鏡，tī 釘仔馬 ê 星座，[麒麟座][Monoceros] 遐揣著伊。

## [POJ] Mûi-kùi-seng-hûn ê Tiong-sim
Mûi-kùi-seng-hûn ê tiong-sim ū chi̍t-ê chiok kng ê seng-thoân NGC 2244, kā chit-ê seng-hûn chiò kah chiah-nī kng.
NGC 2244 ê hêng-chhiⁿ sī ùi chiu-piⁿ khì-thé tàn-seng--ê, in chiah kúi-ā pah-bān hòe niā-niā.
Chit tiuⁿ siòng-phìⁿ sī 1 goe̍h tiong iōng to-têng kám-kng ê hong-sek, kā tiong-ng-khu chi̍t-kóa te̍k-pia̍t goân-sò͘ hoat--chhut ê kng tha̍h--chhut-lâi-ê.
Âng-sek sī liû-hông, chhiⁿ-sek sī chúi-sò͘, nâ-sek sī sàng-sò͘.
Án-ni chiah khòaⁿ-ē-tio̍h siông-sè ê sè-chiat.
Seng-thoân lāi-té chhoe--chhut-lâi ê ko-un lia̍p-chú-hong, tau̍h-tau̍h-á kā pún-té chiok ho̍k-cha̍p khì-thé thô͘-hún si ê seng-thoân tiong-sim pûn-chhut chi̍t-khang.
Mûi-kùi-seng-hûn tiong-sim ê pō͘-hūn chha-put-to ū 50 kng-nî khoah, lī lán ū 5200 kng-nî hn̄g.
Lán ē-tàng iōng siang-tâng chhian-lí-kiàⁿ, tī teng-á-bé ê seng-chō, Kî-lîn-chō hiah chhōe-tio̍h i.


## [KIP] Muî-kuì-sing-hûn ê Tiong-sim
Muî-kuì-sing-hûn ê tiong-sim ū tsi̍t-ê tsiok kng ê sing-thuân NGC 2244, kā tsit-ê sing-hûn tsiò kah tsiah-nī kng.
NGC 2244 ê hîng-tshinn sī uì tsiu-pinn khì-thé tàn-sing--ê, in tsiah kuí-ā pah-bān huè niā-niā.
Tsit tiunn siòng-phìnn sī 1 gue̍h tiong iōng to-tîng kám-kng ê hong-sik, kā tiong-ng-khu tsi̍t-kuá ti̍k-pia̍t guân-sòo huat--tshut ê kng tha̍h--tshut-lâi-ê.
Âng-sik sī liû-hông, tshinn-sik sī tsuí-sòo, nâ-sik sī sàng-sòo.
Án-ni tsiah khuànn-ē-tio̍h siông-sè ê sè-tsiat.
Sing-thuân lāi-té tshue--tshut-lâi ê ko-un lia̍p-tsú-hong, ta̍uh-ta̍uh-á kā pún-té tsiok ho̍k-tsa̍p khì-thé thôo-hún si ê sing-thuân tiong-sim pûn-tshut tsi̍t-khang.
Muî-kuì-sing-hûn tiong-sim ê pōo-hūn tsha-put-to ū 50 kng-nî khuah, lī lán ū 5200 kng-nî hn̄g.
Lán ē-tàng iōng siang-tâng tshian-lí-kiànn, tī ting-á-bé ê sing-tsō, Kî-lîn-tsō hiah tshuē-tio̍h i.

## [English] In the Heart of the Rosette Nebula
In the heart of the [Rosette Nebula][Rosette Nebula] lies a bright [cluster][cluster] of stars that lights up the nebula.
The stars of [NGC 2244][NGC 2244] formed from the surrounding gas only a few million years ago.
The [featured image][featured image] taken in mid-January using multiple exposures and very specific colors of [Sulfur][Sulfur] (shaded red), [Hydrogen][Hydrogen] (green), and [Oxygen][Oxygen] (blue), captures the central region in tremendous detail.
A hot [wind][wind] of particles streams away from the cluster [stars][stars] and contributes to an already [complex menagerie][complex menagerie] of gas and [dust][dust] filaments while slowly evacuating the cluster center.
The [Rosette Nebula][Rosette Nebula]'s center measures about 50 [light-years][light-years] across, lies about 5,200 light-years away, and is visible with binoculars towards the constellation of the Unicorn ([Monoceros][Monoceros]).


## 詞彙學習（漢羅/POJ/KIP/華語/English）
- 【玫瑰星雲】Mûi-kùi-seng-hûn/Muî-kuì-sing-hûn/玫瑰星雲/Rosette Nebula
- 【星團】seng-thoân/sing-thuân/星團/cluster of stars
- 【NGC 2244】NGC jī-jī-sù-sù/NGC jī-jī-sù-sù/NGC 2244/NGC 2244
- 【硫磺】liû-hông/liû-hông/硫/Sulfur
- 【水素】chúi-sò͘/tsuí-sòo/氫/Hydrogen
- 【酸素】sàng-sò͘/sàng-sòo/氧/Oxygen
- 【麒麟座】Kî-lîn-chō/Kî-lîn-tsō/麒麟座/Monoceros
- 【釘仔馬】teng-á-bé/ting-á-bé/獨角獸/Unicorn
- 【雙筒千里鏡】siang-tâng chhian-lí-kiàⁿ/siang-tâng tshian-lí-kiànn/雙筒望遠鏡/binoculars
- 【多重感光】to-têng kám-kng/to-tîng kám-kng/多重感光/multiple exposures


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Rosette Nebula]:https://apod.nasa.gov/apod/ap170214.html
[cluster]:https://en.wikipedia.org/wiki/Open_cluster
[NGC 2244]:https://www.youtube.com/watch?v=rQ4n2HjppWo
[featured image]:https://www.instagram.com/p/CnbqDHYuaxf/
[Sulfur]:https://periodic.lanl.gov/16.shtml
[Hydrogen]:https://periodic.lanl.gov/1.shtml
[Oxygen]:https://periodic.lanl.gov/8.shtml
[wind]:https://astronomy.swin.edu.au/cosmos/s/stellar+winds
[stars]:https://science.nasa.gov/astrophysics/focus-areas/how-do-stars-form-and-evolve
[complex menagerie]:https://assets3.thrillist.com/v1/image/2499821/414x310/scale;jpeg_quality=65.jpg
[dust]:https://www.science.org/doi/10.1126/science.1130423
[Rosette Nebula]:https://apod.nasa.gov/apod/ap210214.html
[light-years]:https://spaceplace.nasa.gov/light-year/en/
[Monoceros]:https://en.wikipedia.org/wiki/Monoceros


