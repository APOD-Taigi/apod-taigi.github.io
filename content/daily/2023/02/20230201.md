---
title: Trappist-1 ê 第七粒行星
date: 2023-02-01
publishdate: 2023-02-01T11:45:00+0800
tags: [Trappist-1, TRAPPIST-1h, 矮星, 凌星行星佮原行星小望遠鏡, TRAPPIST, Spitzer 紅外線太空望遠鏡, 類地行星, 寶庫, 母星, 液態水, 合蹛區, 系外行星, 候選天體, 內行星, 木星, 摩洛哥]
hero: https://apod.nasa.gov/apod/fap/image/2302/Trappist1h_Carroll_960.jpg
summary: 有 7 粒行星踅這粒足低溫度 ê 矮星 TRAPPIST-1 咧行。TRAPPIST-1 ê 行星應該攏是 kah 地球差不多大細 ê 岩石行星。
categories: [podcast]
vocals: [草莓大福]
---

{{% apod %}}

- 原始文章：[The Seventh World of Trappist-1](https://apod.nasa.gov/apod/ap230201.html)
- 插圖來源 kah 版權：[Michael Carroll](http://carrollspaceart.com/about/)
- 天文物理學家：[Browse 3,000+ codes in the Astrophysics Source Code Library](http://ascl.net/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clf2t3tw2037c01vwb3qd2ln0" >}}

## [漢羅] Trappist-1 ê 第七粒行星
有 7 粒行星踅這粒足低溫度 ê 矮星 TRAPPIST-1 咧行。
In 離咱才 40 [光年][light-years] 遠爾爾，這个系統內底大部份 ê 行星攏是 2016 年彼陣 用 [摩洛哥][Morocco] [Atlas 山頂][Atlas Mountains] ê [凌星行星佮原行星小望遠鏡][Transiting Planets and Planetesimals Small Telescope] (TRAPPIST) 揣著了後，閣用其他天文望遠鏡，親像是 NASA ê [Spitzer 紅外線太空望遠鏡][Spitzer Space Telescope] 確認--ê。
[TRAPPIST-1 ê 行星][TRAPPIST-1 planets] 應該攏是 kah 地球差不多大細 ê 岩石行星。
因為這粒恆星有 [遮爾濟粒 類地行星][treasure troves of terrestrial planets] 踅伊 leh 行，所以遮就變做是一个上大 ê 寶庫矣。
雖罔講 in ê 母星是一粒細粒閣暗 ê 恆星，毋過因為 in ê 公轉軌道 kah 母星是足倚--ê，所以 in ê 表面溫度懸甲 毋但會揣著冰、甚至有可能揣著液態水。
這是 tùi [性命][life] 來講足重要 ê 成分。
因為 in kah 地球是 [遮爾倚][Their tantalizing proximity]，所以 in 就變做科學家 未來欲用天文望遠鏡 探索 [合蹛區 ê 系外行星][potentially habitable planets] 大氣 [上重要 ê 候選天體][prime candidates] 矣。
這張插畫有 kā 這 7 粒 [系外行星][exoplanets] 攏畫出來。
這是一張 ùi 這个系統內底上遠彼粒行星 [TRAPPIST-1h][TRAPPIST-1h] 看--著 ê 想像圖。
這粒行星有岩石 ê 地景，表面有崁一重冰。
而且，背景 ê 景色內底，拄仔好有一粒 內行星 ùi 伊 ê 母星面頭前行過。
這粒柑仔色 ê 母星毋是蓋光，大細 kah [木星][Jupiter] 差不多大。


## [POJ] Trappist-1 ê tē chhit lia̍p kiâⁿ-chheⁿ
Ū 7 lia̍p kiâⁿ-chheⁿ se̍h chit lia̍p chiok kē un-tō͘ ê é-chheⁿ TRAPPIST-1 leh kiâⁿ.
In lī lán chiah 40 kng-nî hn̄g niā-niā, chit ê hē-thóng lāi-té tōa-pō͘-hūn ê kiâⁿ-chheⁿ lóng sī 2016 nî hit-chūn iōng Mô͘-lo̍k-ko Atlas soaⁿ-téng ê Lêng-chheⁿ Kiâⁿ-chheⁿ kah Goân-kiâⁿ-chheⁿ Sió Bōng-oán-kiàⁿ (TRAPPIST) chhōe-tio̍h liáu-āu, koh iōng kî-tha thian-bûn bōng-oán-kiàⁿ, chhin-chhiūⁿ sī NASA ê Spitzer Âng-gōa-sòaⁿ Thài-khong Bōng-oán-kiàⁿ khak-jīn--ê.
TRAPPIST-1 ê kiâⁿ-chheⁿ èng-kai lóng sī kah Tē-kiû chha-put-to tōa-sè ê giâm-chio̍h kiâⁿ-chheⁿ.
In-ūi chit lia̍p hêng-chheⁿ ū chiah-nī chē lia̍p lūi-tē-kiâⁿ-chheⁿ se̍h i leh kiâⁿ, só͘-í chiah to̍h piàn-chò sī chit ê siōng lōa ê pó-khò͘--ah.
Sui-bóng kóng in ê bú-chheⁿ sī chit lia̍p sè-lia̍p koh àm ê hêng-chheⁿ, m̄-koh in-ūi in ê kong-choán kúi-tō kah bú-chheⁿ sī chiok óa--ê, só͘-í in ê piáu-bīn un-tō͘ koân kah m̄-nā ē chhōe-tio̍h peng, sīm-chì ū khó-lêng chhōe-tio̍h e̍k-thài chúi.
Che sī tùi sìⁿ-miā lâi kóng chiok tiōng-iàu ê sêng-hun.
In-ūi in kah Tē-kiû sī chiah-nī óa, só͘-í in to̍h piàn-chò kho-ha̍k-ka bī-lâi beh iōng thian-bûn bōng-oán-kiàⁿ thàm-soh ha̍p-tòa-khu ê hē-gōa-kiâⁿ-chheⁿ tōa-khì siōng tiōng-iàu ê hāu-soán thian-thé--ah.
Chit tiuⁿ chhah-ōe ū kā che 7 lia̍p hē-gōa-kiâⁿ-chheⁿ lóng ōe--chhut-lâi.
Che sī chi̍t tiuⁿ ùi chit ê hē-thóng lāi-té siōng hn̄g hit-lia̍p kiâⁿ-chheⁿ TRAPPIST-1h khòaⁿ--tio̍h ê sióng-siōng-tô͘.
Che lia̍p kiâⁿ-chheⁿ ū giâm-chio̍h ê tē-kéng, piáu-bīn ū khàm chi̍t têng peng.
Jî-chhiáⁿ, pōe-kéng ê kéng-sek lāi-té, tú-á-hó ū chi̍t lia̍p lōe-kiâⁿ-chheⁿ ùi i ê bú-chheⁿ bīn-thâu-chêng kiâⁿ-kòe.
Chit lia̍p kam-á-sek ê bú-chheⁿ m̄-sī kài kng, tōa-sè kah Bo̍k-chheⁿ chha-put-to kah tōa.

## [KIP] Trappist-1 ê tē tshit lia̍p kiânn-tshenn
Ū 7 lia̍p kiânn-tshenn se̍h tsit lia̍p tsiok kē un-tōo ê é-tshenn TRAPPIST-1 leh kiânn.
In lī lán tsiah 40 kng-nî hn̄g niā-niā, tsit ê hē-thóng lāi-té tuā-pōo-hūn ê kiânn-tshenn lóng sī 2016 nî hit-tsūn iōng Môo-lo̍k-ko Atlas suann-tíng ê Lîng-tshenn Kiânn-tshenn kah Guân-kiânn-tshenn Sió Bōng-uán-kiànn (TRAPPIST) tshuē-tio̍h liáu-āu, koh iōng kî-tha thian-bûn bōng-uán-kiànn, tshin-tshiūnn sī NASA ê Spitzer Âng-guā-suànn Thài-khong Bōng-uán-kiànn khak-jīn--ê.
TRAPPIST-1 ê kiânn-tshenn ìng-kai lóng sī kah Tē-kiû tsha-put-to tuā-sè ê giâm-tsio̍h kiânn-tshenn.
In-uī tsit lia̍p hîng-tshenn ū tsiah-nī tsē lia̍p luī-tē-kiânn-tshenn se̍h i leh kiânn, sóo-í tsiah to̍h piàn-tsò sī tsit ê siōng luā ê pó-khòo--ah.
Sui-bóng kóng in ê bú-tshenn sī tsit lia̍p sè-lia̍p koh àm ê hîng-tshenn, m̄-koh in-uī in ê kong-tsuán kuí-tō kah bú-tshenn sī tsiok uá--ê, sóo-í in ê piáu-bīn un-tōo kuân kah m̄-nā ē tshuē-tio̍h ping, sīm-tsì ū khó-lîng tshuē-tio̍h i̍k-thài tsuí.
Tse sī tuì sìnn-miā lâi kóng tsiok tiōng-iàu ê sîng-hun.
In-uī in kah Tē-kiû sī tsiah-nī uá, sóo-í in to̍h piàn-tsò kho-ha̍k-ka bī-lâi beh iōng thian-bûn bōng-uán-kiànn thàm-soh ha̍p-tuà-khu ê hē-guā-kiânn-tshenn tuā-khì siōng tiōng-iàu ê hāu-suán thian-thé--ah.
Tsit tiunn tshah-uē ū kā tse 7 lia̍p hē-guā-kiânn-tshenn lóng uē--tshut-lâi.
Tse sī tsi̍t tiunn uì tsit ê hē-thóng lāi-té siōng hn̄g hit-lia̍p kiânn-tshenn TRAPPIST-1h khuànn--tio̍h ê sióng-siōng-tôo.
Tse lia̍p kiânn-tshenn ū giâm-tsio̍h ê tē-kíng, piáu-bīn ū khàm tsi̍t tîng ping.
Jî-tshiánn, puē-kíng ê kíng-sik lāi-té, tú-á-hó ū tsi̍t lia̍p luē-kiânn-tshenn uì i ê bú-tshenn bīn-thâu-tsîng kiânn-kuè.
Tsit lia̍p kam-á-sik ê bú-tshenn m̄-sī kài kng, tuā-sè kah Bo̍k-tshenn tsha-put-to kah tuā.

## [English] The Seventh World of Trappist-1
Seven worlds orbit the ultracool dwarf star TRAPPIST-1.
A mere 40 [light-years][light-years] away, many of the exoplanets were discovered in 2016 using the [Transiting Planets and Planetesimals Small Telescope][Transiting Planets and Planetesimals Small Telescope] (TRAPPIST) located in the [Atlas Mountains][Atlas Mountains] of [Morocco][Morocco], and later confirmed with telescope including NASA's [Spitzer Space Telescope][Spitzer Space Telescope].
The [TRAPPIST-1 planets][TRAPPIST-1 planets] are likely all rocky and similar in size to Earth, and so compose one of the largest [treasure troves of terrestrial planets][treasure troves of terrestrial planets] ever detected around a single star.
Because they orbit very close to their faint, tiny star they could also have regions where surface temperatures [allow for the presence][allow for the presence] of ice or even liquid water, a key ingredient for [life][life].
[Their tantalizing proximity][Their tantalizing proximity] to Earth makes them [prime candidates][prime candidates] for future telescopic explorations of the atmospheres of [potentially habitable planets][potentially habitable planets].
All seven [exoplanets][exoplanets] appear in the featured illustration, which imagines a view from the most distant known world of this system, [TRAPPIST-1h][TRAPPIST-1h]), as having a rocky landscape covered in ice.
Meanwhile, in the imagined background, one of the system's inner planets crosses in front of the dim, orange, nearly [Jupiter][Jupiter]\-sized parent star.


## 詞彙學習（漢羅/POJ/KIP/華語/English）
- 【Trappist-1】Trappist it/Trappist it/Trappist-1/Trappist-1
- 【TRAPPIST-1h】Trappist it h/Trappist it h/TRAPPIST-1h/TRAPPIST-1h
- 【矮星】é-chheⁿ/é-tshenn/矮星/dwarf star
- 【凌星行星佮原行星小望遠鏡】lêng-chheⁿ kiâⁿ-chheⁿ kah goân-kiâⁿ-chheⁿ sió bōng-oán-kiàⁿ/lîng-tshenn kiânn-tshenn kah guân-kiânn-tshenn sió bōng-uán-kiànn/凌星行星及原行星小望遠鏡/Transiting Planets and Planetesimals Small Telescope (TRAPPIST)
- 【Spitzer 紅外線太空望遠鏡】Spitzer Âng-gōa-sòaⁿ Thài-khong Bōng-oán-kiàⁿ/Spitzer Âng-guā-suànn Thài-khong Bōng-uán-kiànn/史匹哲太空望遠鏡/Spitzer Space Telescope
- 【類地行星】lūi-tē-kiâⁿ-chheⁿ/luī-tē-kiânn-tshenn/類地行星/terrestrial planet
- 【寶庫】pó-khò͘/pó-khòo/寶庫/treasure troves
- 【母星】bú-chheⁿ/bú-tshenn/母星/parent star
- 【液態水】e̍k-thài-chúi/i̍k-thài-tsuí/液態水/liquid water
- 【合蹛區】ha̍p-tòa-khu/ha̍p-tuà-khu/適居帶/habitable zone
- 【系外行星】hē-gōa-kiâⁿ-chheⁿ/hē-guā-kiânn-tshenn/系外行星/exoplanets
- 【候選天體】hāu-soán thian-thé/hāu-suán thian-thé/候選天體/candidates
- 【內行星】lōe-kiâⁿ-chheⁿ/luē-kiânn-tshenn/內行星/inner planets
- 【木星】Bo̍k-chheⁿ/Bo̍k-tshenn/木星/Jupiter
- 【摩洛哥】Mô͘-lo̍k-ko/Môo-lo̍k-ko/摩洛哥/Morocco

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[light-years]:https://spaceplace.nasa.gov/light-year/en/
[Transiting Planets and Planetesimals Small Telescope]:https://en.wikipedia.org/wiki/TRAPPIST
[Atlas Mountains]:https://youtu.be/iwBzYS9Md_8
[Morocco]:https://en.wikipedia.org/wiki/Morocco
[Spitzer Space Telescope]:https://www.spitzer.caltech.edu/mission/mission-overview
[TRAPPIST-1 planets]:http://photojournal.jpl.nasa.gov/catalog/PIA21425
[treasure troves of terrestrial planets]:https://exoplanets.nasa.gov/trappist1/
[allow for the presence]:https://ui.adsabs.harvard.edu/abs/2017MNRAS.464.3728B/abstract
[life]:https://apod.nasa.gov/diamond_jubilee/debate100th.html
[Their tantalizing proximity]:https://exoplanets.nasa.gov/resources/2159/
[prime candidates]:https://media.istockphoto.com/id/494955611/photo/egyptian-mau-cat-amazed.jpg?s=612x612&w=0&k=20&c=QNTnUcJZ7GKqQ776s472F7caTa8M89BBaZxicpMU450=
[potentially habitable planets]:https://exoplanets.nasa.gov/search-for-life/habitable-zone/
[exoplanets]:https://apod.nasa.gov/apod/ap220814.html
[TRAPPIST-1h]:https://en.wikipedia.org/wiki/TRAPPIST-1h
[Jupiter]:https://apod.nasa.gov/apod/ap190205.html
