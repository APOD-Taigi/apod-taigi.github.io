---
title: 黃道光、金星、kah 木星
date: 2023-02-27
publishdate: 2023-02-27T11:45:00+0800
tags: [黃道光, 金星, 木星, 內太陽系, 木星家族, 彗星, 昴宿星團, 地平線]
hero: https://apod.nasa.gov/apod/fap/image/2302/ZodiacalPlanets_Merzlyakov_960_annotated.jpg
summary: 是啥毋物件造成這个奇怪 ê 光線 ùi 地平線下底湠出來？是踅太陽 leh 行 ê 塗粉。
categories: [podcast]
vocals: [阿錕]
---

{{% apod %}}

- 原始文章：[Zodiacal Ray with Venus and Jupiter](https://apod.nasa.gov/apod/ap230227.html)
- 影像來源 kah 版權：[Ruslan Merzlyakov](https://www.facebook.com/astrorms) ([astrorms](https://www.instagram.com/astrorms/))
- 台文翻譯：[An-Li Tsai][An-Li Tsai] ([NCU][NCU])

{{< podcast "clfvchgol02h601uq22vrck34" >}}

## [漢羅] 黃道光、金星、kah 木星
是啥毋物件造成這个奇怪 ê 光線 ùi 地平線下底湠出來？
是踅太陽 leh 行 ê [塗粉帶][Dust]。
逐年 tī 某一个時間，內[太陽系][Solar System] 一條會 [反射日光][sun-reflecting] ê 塗粉帶，會 tī 日落過了 抑是 日出進前 變甲足明顯--ê。
這條就叫做 [黃道光][zodiacal light 1]。
塗粉是 ùi [木星家族 ê 彗星][Jupiter-family comets] 來--ê，會沓沓仔踅入去 [太陽][Sun]。
[這張 HDR 影像][featured HDR image] 是 二月中 tī [西班牙][Spain] [Sierra Nevada 國家公園][Sierra Nevada National Park] 翕--ê。
有翕著 [黃道光][zodiacal light 2] 這條光帶，就 tī 暗頭仔足光 ê 兩粒行星，[木星][Jupiter] (頂懸彼粒) kah [金星][Venus] (下跤彼粒) 頭前。
[黃道光][zodiacal light 3] 後壁是咱 ê 烏暗夜空，內底 [嘛包括][includes] 足出眾 ê [昴宿星團][Pleiades star cluster]。
木星 kah 金星 會 tī [夜空][evening sky] 中 [沓沓仔換位][slowly switching places]。
而且 in 會 tī 紲落來幾若工，[行到視角上兩粒上倚 ê 位置][closest angular approach]。



## [POJ] N̂g-tō-kng, Kim-chheⁿ, kah Bo̍k-chheⁿ
Sī siáⁿ-mi̍h mi̍h-kiāⁿ chō-sêng chit-ê kî-koài ê kng-sòaⁿ ùi tē-pêng-sòaⁿ ē-té thòaⁿ--chhut-lâi?
Sī se̍h Thài-iông leh kiâⁿ ê thô͘-hún-tòa.
Ta̍k-nî tī bó͘ chi̍t-ê sî-kan, Lōe Thài-iông-hē chi̍t-tiâu ē hoán-siā ji̍t-kng ê thô͘-hún-tòa,  ē tī ji̍t-lo̍h kòe-liáu ia̍h-sī ji̍t-chhut chìn-chêng piàn kah chiok bêng-hián--ê.
Chit tiâu to̍h kiò-chò n̂g-tō-kng.
Thô͘-hún sī ùi Bo̍k-chheⁿ ka-cho̍k ê hūi-chheⁿ lâi--ê, ē tau̍h-tau̍h-á se̍h ji̍p-khì Thài-iông.
Chit tiuⁿ HDR iáⁿ-siōng sī jī goe̍h tiong tī Se-pan-gâ Sierra Nevada Kok-ka-kong-hn̂g hip--ê.
Ū hip-tio̍h n̂g-tō-kng chit tiâu kng-tòa, to̍h tī àm-thâu-á chiok kng ê nn̄g-lia̍p kiâⁿ-chheⁿ, Bo̍k-chheⁿ (téng-koân hit-lia̍p) kah Kim-chheⁿ (ē-kha hit-lia̍p) thâu-chêng.
N̂g-tō-kng āu-piah sī lán ê o͘-àm iā-khong, lāi-té mā pau-koat chiok chhut-chiòng ê Báu-siù-seng-thoân.
Bo̍k-chheⁿ kah Kim-chheⁿ ē tī iā-khong tiong tau̍h-tau̍h-á ōaⁿ ūi.
Jî-chhiáⁿ in ē tī sòa-lo̍h-lâi kúi-ā kang, kiâⁿ kàu sī-kak siōng nn̄g-lia̍p siōng óa ê ūi-tì.



## [KIP] N̂g-tō-kng, Kim-tshenn, kah Bo̍k-tshenn
Sī siánn-mi̍h mi̍h-kiānn tsō-sîng tsit-ê kî-kuài ê kng-suànn uì tē-pîng-suànn ē-té thuànn--tshut-lâi?
Sī se̍h Thài-iông leh kiânn ê thôo-hún-tuà.
Ta̍k-nî tī bóo tsi̍t-ê sî-kan, Luē Thài-iông-hē tsi̍t-tiâu ē huán-siā ji̍t-kng ê thôo-hún-tuà,  ē tī ji̍t-lo̍h kuè-liáu ia̍h-sī ji̍t-tshut tsìn-tsîng piàn kah tsiok bîng-hián--ê.
Tsit tiâu to̍h kiò-tsò n̂g-tō-kng.
Thôo-hún sī uì Bo̍k-tshenn ka-tso̍k ê huī-tshenn lâi--ê, ē ta̍uh-ta̍uh-á se̍h ji̍p-khì Thài-iông.
Tsit tiunn HDR iánn-siōng sī jī gue̍h tiong tī Se-pan-gâ Sierra Nevada Kok-ka-kong-hn̂g hip--ê.
Ū hip-tio̍h n̂g-tō-kng tsit tiâu kng-tuà, to̍h tī àm-thâu-á tsiok kng ê nn̄g-lia̍p kiânn-tshenn, Bo̍k-tshenn (tíng-kuân hit-lia̍p) kah Kim-tshenn (ē-kha hit-lia̍p) thâu-tsîng.
N̂g-tō-kng āu-piah sī lán ê oo-àm iā-khong, lāi-té mā pau-kuat tsiok tshut-tsiòng ê Báu-siù-sing-thuân.
Bo̍k-tshenn kah Kim-tshenn ē tī iā-khong tiong ta̍uh-ta̍uh-á uānn uī.
Jî-tshiánn in ē tī suà-lo̍h-lâi kuí-ā kang, kiânn kàu sī-kak siōng nn̄g-lia̍p siōng uá ê uī-tì.



## [English] Zodiacal Ray with Venus and Jupiter

What's causing that unusual ray of light extending from the horizon?
[Dust][Dust] orbiting the Sun.
At certain times of the year, a band of [sun-reflecting][sun-reflecting] dust from the inner [Solar System][Solar System] appears prominently after sunset or before sunrise and is called [zodiacal light][zodiacal light 1].
The dust was emitted mostly from faint [Jupiter-family comets][Jupiter-family comets] and slowly spirals into the [Sun][Sun].
The [featured HDR image][featured HDR image], acquired in mid-February from the [Sierra Nevada National Park][Sierra Nevada National Park] in [Spain][Spain], captures the glowing band of [zodiacal light][zodiacal light 2] going right in front of the bright evening planets [Jupiter][Jupiter] (upper) and [Venus][Venus] (lower).
Emitted from well behind the [zodiacal light][zodiacal light 3] is a dark night sky that prominently [includes][includes] the [Pleiades star cluster][Pleiades star cluster].
Jupiter and Venus are [slowly switching places][slowly switching places] in the [evening sky][evening sky], and just in the next few days nearing their [closest angular approach][closest angular approach].



## 詞彙學習

|漢羅|POJ|KIP|華語|English|
|-|-|-|-|-|
|黃道光|n̂g-tō-kng|n̂g-tō-kng|黃道光|Zodiacal Ray|
|金星|Kim-chheⁿ|Kim-tshenn|金星|Venus|
|木星|Bo̍k-chheⁿ|Bo̍k-tshenn|木星|Jupiter|
|內太陽系|Lōe Thài-iông-hē|Luē Thài-iông-hē|內太陽系|inner Solar System|
|木星家族|Bo̍k-chheⁿ ka-cho̍k|Bo̍k-tshenn ka-tso̍k|木星家族|Jupiter-family|
|彗星|hūi-chheⁿ|huī-tshenn|彗星|comets|
|昴宿星團|Báu-siù-seng-thoân|Báu-siù-sing-thuân|昴宿星團|Pleiades star cluster|
|地平線|tē-pêng-sòaⁿ|tē-pîng-suànn|地平線|horizon|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[Dust]:https://apod.nasa.gov/apod/ap010813.html
[sun-reflecting]:https://cdn.shopify.com/s/files/1/0591/9784/9807/products/cat-with-sunglasses-advanced-animals-cats-paint-by-numbers-global-figuredart-free-shipping_972_530x@2x.jpg?v=1630503707
[Solar System]:https://solarsystem.nasa.gov/solar-system/our-solar-system/overview/
[zodiacal light 1]:https://en.wikipedia.org/wiki/Zodiacal_light
[Jupiter-family comets]:https://astronomy.swin.edu.au/cosmos/J/Jupiter-family+Comets
[Sun]:https://www.nasa.gov/sun
[featured HDR image]:https://www.instagram.com/p/CoxNplTtlsr/
[Sierra Nevada National Park]:https://youtu.be/6Jv7oaTCrlg
[Spain]:https://en.wikipedia.org/wiki/Spain
[zodiacal light 2]:https://apod.nasa.gov/apod/ap221023.html
[Jupiter]:https://solarsystem.nasa.gov/planets/jupiter/in-depth/
[Venus]:https://apod.nasa.gov/apod/ap220329.html
[zodiacal light 3]:https://apod.nasa.gov/apod/ap120405.html
[includes]:https://apod.nasa.gov/apod/image/2302/ZodiacalPlanets_Merzlyakov_960_annotated.jpg
[Pleiades star cluster]:https://apod.nasa.gov/apod/ap221205.html
[slowly switching places]:https://youtu.be/hcgj6KsR-fc
[evening sky]:https://apod.nasa.gov/apod/ap151108.html
[closest angular approach]:https://www.universetoday.com/160199/cosmic-conjunction-jupiter-meets-venus-on-march-1st/
