---
title: 帆船分子雲脊 內底 ê NGC 2626
date: 2023-02-04
publishdate: 2023-02-04T11:45:00+0800
tags: [帆船分子雲脊, NGC 2626, 反射星雲, H II 區, 水素離子區, RCW 27, 發射線, 星際塗粉雲, 恆星形成區]
hero: https://apod.nasa.gov/apod/image/2302/NGC_2626_CDK_700_II_20_Jan_2023_1024.jpg
summary: 這張彩色宇宙帆布 ê 中央是 NGC 2626，是 tī 銀河南方、美麗 ê 藍光反射星雲。
---

{{% apod %}}

- 原始文章：[NGC 2626 along the Vela Molecular Ridge](https://apod.nasa.gov/apod/ap230204.html)
- 影像來源 kah [版權][copyright]：[Mike Selby](https://www.facebook.com/masterdarksastro/) & [Mark Hanson](https://www.hansonastronomy.com/)
- 台文翻譯：[An-Li Tsai][An-Li Tsai] ([NCU][NCU])

## [漢羅] 帆船分子雲脊 內底 ê NGC 2626
這張彩色宇宙帆布 ê [中央][Centered in this] 是 [NGC 2626，是 tī 銀河南方、美麗][NGC 2626 is a beautiful] ê 藍光反射星雲。
伊就 tī 閘光 ê 塗粉雲附近，邊仔有 ùi 大型 [H II 區（水素離子區）][H II region] RCW 27 發出 ê 紅光水素發射線。
RCW 27 是 tī [帆船分子雲脊][Vela Molecular Ridge 1] ê [塗粉分子雲][dusty molecular clouds] 複合區內底。
[NGC 2626][NGC 2626] 是 發藍光 ê 星際塗粉雲，因為伊會反射藏 tī 星雲內底 ê 少年高溫恆星。
是講，天文 [探索][explorations] 會 tī 恆星形成區內底揣著足濟少年恆星，kah 相關 ê 星雲。
NGC 2626 離咱差不多有 3200 光年遠。
照這个距離來算，咱 tī 天文望遠鏡 視野內底看著 ê [帆船分子雲脊][Vela Molecular Ridge 2]，差不多有 30 光年遐爾大。



## [POJ] Phâng-chûn Hun-chú-hûn-chit lāi-té ê NGC 2626
Chit tiuⁿ chhái-sek ú-tiū phâng-pò͘ ê tiong-ng sī NGC 2626, sī tī Gîn-hô lâm-hong, bí-lē ê nâ-kng hoán-siā-seng-hûn.
I to̍h tī cha̍h-kng ê thô͘-hún-hûn hù-kīn, piⁿ-á ū ùi tōa-hêng H II khu (Chúi-sò͘-lī-chú-khu) RCW 27 hoat--chhut--ê âng-kng chúi-sò͘ hoat-siā-sòaⁿ.
RCW 27 sī tī Phâng-chûn Hûn-chuh-hûn-chit ê thô͘-hún hun-chú-hûn ho̍k-ha̍p-khu lāi-té.
NGC 2626 sī hoat nâ-kng ê seng-chè-thô͘-hún-hûn, in-ūi i ē hoán-siā chhàng tī seng-hûn lāi-té ê siàu-liân ko-un hêng-chhiⁿ.
Sī kóng, thian-bûn thàm-soh ē tī hêng-chhiⁿ hêng-sêng-khu lāi-té chhōe-tio̍h chiok chōe siàu-liân hêng-chhiⁿ, kah siong-koan ê seng-hûn.
NGC 2626 lī lán chha-put-to ū 3200 kng-nî hn̄g.
Chiàu chit ê kū-lī lâi sǹg, lán tī thian-bûn bōng-oán-kiàⁿ sī-iá lāi-té khòaⁿ--tio̍h--ê Phâng-chûn Hun-chú-hûn-chit, chha-put-to ū 30 kng-nî hiah-nī tōa.

## [KIP] Phâng-tsûn Hun-tsú-hûn-tsit lāi-té ê NGC 2626
Tsit tiunn tshái-sik ú-tiū phâng-pòo ê tiong-ng sī NGC 2626, sī tī Gîn-hô lâm-hong, bí-lē ê nâ-kng huán-siā-sing-hûn.
I to̍h tī tsa̍h-kng ê thôo-hún-hûn hù-kīn, pinn-á ū uì tuā-hîng H II khu (Tsuí-sòo-lī-tsú-khu) RCW 27 huat--tshut--ê âng-kng tsuí-sòo huat-siā-suànn.
RCW 27 sī tī Phâng-tsûn Hûn-tsuh-hûn-tsit ê thôo-hún hun-tsú-hûn ho̍k-ha̍p-khu lāi-té.
NGC 2626 sī huat nâ-kng ê sing-tsè-thôo-hún-hûn, in-uī i ē huán-siā tshàng tī sing-hûn lāi-té ê siàu-liân ko-un hîng-tshinn.
Sī kóng, thian-bûn thàm-soh ē tī hîng-tshinn hîng-sîng-khu lāi-té tshuē-tio̍h tsiok tsuē siàu-liân hîng-tshinn, kah siong-kuan ê sing-hûn.
NGC 2626 lī lán tsha-put-to ū 3200 kng-nî hn̄g.
Tsiàu tsit ê kū-lī lâi sǹg, lán tī thian-bûn bōng-uán-kiànn sī-iá lāi-té khuànn--tio̍h--ê Phâng-tsûn Hun-tsú-hûn-tsit, tsha-put-to ū 30 kng-nî hiah-nī tuā.

## [English] NGC 2626 along the Vela Molecular Ridge
[Centered in this][Centered in this] colorful cosmic canvas, [NGC 2626 is a beautiful][NGC 2626 is a beautiful], bright, blue reflection nebula in the southern Milky Way.
Next to an obscuring dust cloud and surrounded by reddish hydrogen emission from large [H II region][H II region] RCW 27 it lies within a complex of [dusty molecular clouds][dusty molecular clouds] known as the [Vela Molecular Ridge][Vela Molecular Ridge 1].
[NGC 2626][NGC 2626] is itself a cloud of interstellar dust reflecting blue light from the young hot embedded star visible within the nebula.
But astronomical [explorations][explorations] reveal many other young stars and associated nebulae in the star-forming region.
NGC 2626 is about 3,200 light-years away.
At that distance this telescopic field of view would span about 30 light-years along the [Vela Molecular Ridge][Vela Molecular Ridge 2].


## 詞彙學習（漢羅/POJ/KIP/華語/English）
- 【帆船分子雲脊】Phâng-chûn Hun-chú-hûn-chit/Phâng-tsûn Hun-tsú-hûn-tsit/帆船分子雲脊/the Vela Molecular Ridge
- 【NGC 2626】NGC jī-lio̍k-jī-lio̍k/NGC jī-lio̍k-jī-lio̍k/NGC 2626/NGC 2626
- 【反射星雲】hoán-siā-seng-hûn/huán-siā-sing-hûn/反射星雲/reflection nebula
- 【H II 區】H two khu/H two khu/H II 區/H II region
- 【水素離子區】Chúi-sò͘-lī-chú-khu/Tsuí-sòo-lī-tsú-khu/氫離子區/H II region
- 【RCW 27】RCW jī-chhit/RCW jī-tshit/RCW 27/RCW 27
- 【發射線】hoat-siā-sòaⁿ/hoat-siā-suànn/發射線/emission
- 【星際塗粉雲】seng-chè-thô͘-hún-hûn/sing-tsè-thôo-hún-hûn/星際灰塵雲/cloud of interstellar dust
- 【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/star-forming region


{{% /apod %}}
[An-Li Tsai]: thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Centered in this]:https://www.facebook.com/photo?fbid=528645579245592&set=a.199974262112727
[NGC 2626 is a beautiful]:https://noirlab.edu/public/images/iotw2115a/
[H II region]:https://en.wikipedia.org/wiki/H_II_region
[dusty molecular clouds]:https://www.nasa.gov/mission_pages/WISE/multimedia/gallery/pia13122.html
[Vela Molecular Ridge 1]:https://en.wikipedia.org/wiki/Vela_Molecular_Ridge
[NGC 2626]:https://ui.adsabs.harvard.edu/abs/2000PASP..112.1426M/abstract
[explorations]:https://ui.adsabs.harvard.edu/abs/2018A%26A...617A..63P/abstract
[Vela Molecular Ridge 2]:https://ui.adsabs.harvard.edu/abs/2008hsf2.book...43P/abstract


