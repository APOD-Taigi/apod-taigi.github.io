---
title: Syracuse 市 後壁 ê 超級藍月
date: 2023-09-05
publishdate: 2023-09-05T11:45:00+0800
tags: [超級藍月, 藍月, 超級月娘, 鱘魚月, 鱘龍魚月, 神魚月]
hero: https://apod.nasa.gov/apod/image/2309/SuperBlueMoon_Saragozza_960.jpg
summary: 頂個月 ê 月圓是兩倍 ê 無四常。頭一个無四常 ê 理由是因為伊是藍月。
categories: [podcast]
vocals: [阿錕]
---

{{% apod %}}

- 原始文章：[Blue Supermoon Beyond Syracuse](https://apod.nasa.gov/apod/ap230905.html)
- 影像來源 kah 版權：[Kevin Saragozza](https://www.facebook.com/kevinsaragozza/)
- 藍月相簿：[投稿到 APOD ê 2023 年 8 月 超級月娘 精選相片](https://www.facebook.com/media/set/?set=a.287557693972815&type=3)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clnkmkxav01zr01xp2akc9zkf" >}}

## [漢羅] Syracuse 市 後壁 ê 超級藍月
頂個月 ê 月圓是兩倍 ê 無四常。
頭一个無四常 ê 理由是因為伊是 [藍月][blue moon 1]。
照現代 ê 定義來講，[藍月][blue moon 2] 是一个 [曆日][calendar]月 內底第二擺月圓。
2023 年有 13 擺 ê 月圓，其中一個月有 2 擺，就是 8 月 ê 時陣。
頭一个月圓是 8 月 1 號，叫做 [鱘龍魚月][Sturgeon Moon] 抑是 神魚月。
第二个 [無四常][unusual] ê 理由是因為第二个月圓是 [超級月娘][supermoon 1]。
照現代 ê 定義來講，[超級月娘][supermoon 2] 是月球 tī [月圓時][phase] 行到伊 kah 地球上倚附近，按呢伊 [看起來][appears]就會比平常時較大粒嘛較光。
這張相片內底是 [2023 年 ê 超級藍月][blue supermoon of 2023]，[就出現 tī][hovering] [意大利][Italy] [Sicily 島][Sicily] [Syracuse 市][Syracuse] 歷史久長 ê [城堡][castle] kah [燈塔][lighthouse] 後壁。

## [POJ] Syracuse chhī āu-piah ê Chhiau-kip Nâ-goe̍h
Téng kò goe̍h ê goe̍h-îⁿ sī nn̄g pōe ê bô sù-siông.
Thâu-chi̍t-ê bô sù-siông ê lí-iû sī in-ūi i sī nâ-goe̍h.
Chiàu hiān-tāi ê tēng-gī lâi-kóng, nâ-goe̍h sī chi̍t-ê la̍h-ji̍t-goe̍h lāi-té tē-jī pái goe̍h-îⁿ.
2023 nî ū 13 pái ê goe̍h-îⁿ, kî-tiong chi̍t kò goe̍h ū 2 pái, to̍h-sī 8 goe̍h ê sî-chūn.
Thâu-chi̍t-ê goe̍h-îⁿ sī 8 goe̍h 1 hō, kiò-chò Sîm-liông-hî-goe̍h ia̍h-sī Sîn-hî-goe̍h.
Tē-jī ê bô sù-siông ê lí-iû sī in-ūi tē-jī ê goe̍h-îⁿ sī chhiau-kip goe̍h-niû.
Chiàu hiān-tāi ê tēng-gī lâi-kóng, chhiau-kip goe̍h-niû sī goe̍h-kiû tī goe̍h-îⁿ sî kiâⁿ kàu i kah Tē-kiû siōng óa hù-kīn, án-ne i khòaⁿ--khí-lâi tō ē pí pêng-siông-sî khah tōa-lia̍p mā khah kng.
Chit-tiuⁿ siòng-phìⁿ lāi-té sī 2023 nî ê chhiau-kip nâ-goe̍h, to̍h chhut-hiān tī I-tá-lī Sicily tó Syracuse chhī le̍k-sú kú-tn̂g ê siâⁿ-pó kah teng-thah āu-piah.

## [KIP] Syracuse tshī āu-piah ê Tshiau-kip Nâ-gue̍h
Tíng kò gue̍h ê gue̍h-înn sī nn̄g puē ê bô sù-siông.
Thâu-tsi̍t-ê bô sù-siông ê lí-iû sī in-uī i sī nâ-gue̍h.
Tsiàu hiān-tāi ê tīng-gī lâi-kóng, nâ-gue̍h sī tsi̍t-ê la̍h-ji̍t-gue̍h lāi-té tē-jī pái gue̍h-înn.
2023 nî ū 13 pái ê gue̍h-înn, kî-tiong tsi̍t kò gue̍h ū 2 pái, to̍h-sī 8 gue̍h ê sî-tsūn.
Thâu-tsi̍t-ê gue̍h-înn sī 8 gue̍h 1 hō, kiò-tsò Sîm-liông-hî-gue̍h ia̍h-sī Sîn-hî-gue̍h.
Tē-jī ê bô sù-siông ê lí-iû sī in-uī tē-jī ê gue̍h-înn sī tshiau-kip gue̍h-niû.
Tsiàu hiān-tāi ê tīng-gī lâi-kóng, tshiau-kip gue̍h-niû sī gue̍h-kiû tī gue̍h-înn sî kiânn kàu i kah Tē-kiû siōng uá hù-kīn, án-ne i khuànn--khí-lâi tō ē pí pîng-siông-sî khah tuā-lia̍p mā khah kng.
Tsit-tiunn siòng-phìnn lāi-té sī 2023 nî ê tshiau-kip nâ-gue̍h, to̍h tshut-hiān tī I-tá-lī Sicily tó Syracuse tshī li̍k-sú kú-tn̂g ê siânn-pó kah ting-thah āu-piah.

## [English] Blue Supermoon Beyond Syracuse
The last full moon was doubly unusual.
First of all, it was a [blue moon][blue moon 1].
A modern definition of a [blue moon][blue moon 2] is a second full moon to occur during one [calendar][calendar] month.
Since there are 13 full moons in 2023, one month has to have two -- and that month was August.
The first full moon was on August 1 and named a [Sturgeon Moon][Sturgeon Moon].
The second reason that the last full moon was [unusual][unusual] was because it was a [supermoon][supermoon 1].
A modern definition of [supermoon][supermoon 2] is a moon that reaches its full [phase][phase] when it is relatively close to Earth -- and so [appears][appears] a bit larger and brighter than average.
Pictured, the [blue supermoon of 2023][blue supermoon of 2023] was imaged [hovering][hovering] far behind a historic [castle][castle] and [lighthouse][lighthouse] in [Syracuse][Syracuse], [Sicily][Sicily], [Italy][Italy].

## 詞彙學習

|漢羅|POJ|KIP|華語|English|
|-|-|-|-|-|
|超級藍月|chhiau-kip nâ-goe̍h|tshiau-kip nâ-gue̍h|超級藍月|blue supermoon|
|藍月|nâ-goe̍h|nâ-gue̍h|藍月|blue moon|
|超級月娘|chhiau-kip goe̍h-niû|tshiau-kip gue̍h-niû|超級月娘|supermoon|
|鱘龍魚月|Sîm-liông-hî-goe̍h|Sîm-liông-hî-gue̍h|鱘魚月|Sturgeon Moon|
|神魚月|Sîn-hî-goe̍h|Sîn-hî-gue̍h|鱘魚月|Sturgeon Moon|
|意大利|I-tà-lī|I-tà-lī|義大利|Italy|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[blue moon 1]:https://moon.nasa.gov/news/197/super-blue-moons-your-questions-answered/
[blue moon 2]:https://www.loc.gov/everyday-mysteries/astronomy/item/what-is-a-blue-moon-is-it-ever-really-blue/
[calendar]:https://en.wikipedia.org/wiki/Gregorian_calendar
[Sturgeon Moon]:https://www.fullmoonology.com/full-moon-calendar-2023/
[unusual]:https://apod.nasa.gov/apod/ap220704.html
[supermoon 1]:https://en.wikipedia.org/wiki/Supermoon
[supermoon 2]:https://moon.nasa.gov/news/197/super-blue-moons-your-questions-answered/
[phase]:https://solarsystem.nasa.gov/resources/676/phases-of-the-moon/
[appears]:https://svs.gsfc.nasa.gov/5048
[blue supermoon of 2023]:https://apod.nasa.gov/apod/ap230830.html
[hovering]:https://i.kym-cdn.com/entries/icons/original/000/002/232/bullet_cat.jpg
[castle]:https://youtu.be/l11c8SqqTOM
[lighthouse]:https://en.wikipedia.org/wiki/Castello_Maniace
[Syracuse]:https://en.wikipedia.org/wiki/Province_of_Syracuse
[Sicily]:https://en.wikipedia.org/wiki/Sicily
[Italy]:https://en.wikipedia.org/wiki/Italy
