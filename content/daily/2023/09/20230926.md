---
title: IC 4592：藍色馬頭反射星雲
date: 2023-09-26
publishdate: 2023-09-26T11:45:00+0800
tags: [IC 4592, 藍色馬頭反射星雲, 獵戶座, 反射星雲, 天蠍座 ν, 天蠍座, IC 4601, 分子雲, 可見光]
hero: https://apod.nasa.gov/apod/image/2309/BlueHorse_Grelin_1080.jpg
summary: 你敢有馬 ê 頭？ 你看著--ê 毋是彼个有名 ê、tī 獵戶座 ê 馬頭星雲，是另外一个 tī 深空影像內底 看起來 kah 伊足成--ê 較暗 ê 星雲。
categories: [podcast]
vocals: [阿錕]
---

{{% apod %}}

- 原始文章：[IC 4592: The Blue Horsehead Reflection Nebula](https://apod.nasa.gov/apod/ap230926.html)
- 影像來源 kah 版權：[Antoine & Dalia Grelin](https://www.galactic-hunter.com/about)
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clokavhsv04zs01uv016rbeyz" >}}

## [漢羅] IC 4592：藍色馬頭反射星雲
你敢有看著馬 ê 頭？
你看著--ê 毋是彼个有名 ê、tī [獵戶座][Orion] ê [馬頭星雲][Horsehead nebula]，是另外一个 tī 深空影像內底 看起來 [kah 伊足成--ê][familiar form] 較暗 ê 星雲。
[這張影像][here-imaged] 內底 ê [分子雲][molecular cloud] 複合體 ê 主體，是 [反射星雲][reflection nebula 1] [IC 4592][IC 4592]。
反射星雲是足幼 ê [塗粉][dust] 組成--ê，一般看起來是較暗，毋過伊會因為反射附近能量較懸恆星 ê [可見光][visible light]，所以看起來較藍。
像這个，予星雲反射發光 ê 恆星就 tī 這隻 [馬][horse] ê [目睭][eye] 彼位。
這粒恆星是 [天蠍座 ν][Nu Scorpii] ê 成員，是 [天蠍座][Scorpius] 內底較光 ê 恆星系統。
第 2 个 [反射星雲][reflection nebula 2] 叫做 [IC 4601][IC 4601]，伊就 tī 影像中央正爿頂懸，kā [2 粒恆星][two stars] 包起來。

## [POJ] IC 4592: Nâ-sek Bé-thâu Hoán-siā Seng-hûn
Lí kám-ū khòaⁿ-tio̍h bé ê thâu?
Lí khòaⁿ-tio̍h--ê m̄-sī hit-ê ū-miâ ê, tī La̍h-hō͘-chō ê Bé-thâu Seng-hûn, sī lēng-gōa chi̍t-ê tī chhim-khong iáⁿ-siōng lāi-té khòaⁿ--khí-lâi kah i chiok sêng--ê khah àm ê seng-hûn.
Chit-tiuⁿ iáⁿ-siōng lāi-té ê hun-chú-hûn ho̍k-ha̍p-thé ê chú-thé, sī hoán-siā seng-hûn IC 4592.
Hoán-siā seng-hûn sī chiok iù ê thô͘-hún cho͘-sêng--ê, it-poaⁿ khòaⁿ--khí-lâi sī khah àm, m̄-koh i ē in-ūi hoán-siā hù-kīn lêng-liōng khah koân hêng-chhiⁿ ê khó-kiàn-kng, só͘-í khòaⁿ-khí-lâi khah nâ.
Chhiūⁿ chit-ê, hō͘ seng-hûn hoán-siā hoat-kng ê hêng-chhiⁿ to̍h tī chit chiah bé ê ba̍k-chiu hit ūi.
Chit lia̍p hêng-chhiⁿ sī Thian-giat-chō ν ê sêng-oân, sī Thian-giat-chō lāi-té khah kng ê hêng-chhiⁿ hē-thóng.
Tē 2 ê hoán-siā seng-hûn kiò-chò IC 4601, i to̍h tī iáⁿ-siōng tiong-ng chiàⁿ-pêng téng-koân, kā 2 lia̍p hêng-chhiⁿ pau--khí-lâi.

## [KIP] IC 4592: Nâ-sik Bé-thâu Huán-siā Sing-hûn
Lí kám-ū khuànn-tio̍h bé ê thâu?
Lí khuànn-tio̍h--ê m̄-sī hit-ê ū-miâ ê, tī La̍h-hōo-tsō ê Bé-thâu Sing-hûn, sī līng-guā tsi̍t-ê tī tshim-khong iánn-siōng lāi-té khuànn--khí-lâi kah i tsiok sîng--ê khah àm ê sing-hûn.
Tsit-tiunn iánn-siōng lāi-té ê hun-tsú-hûn ho̍k-ha̍p-thé ê tsú-thé, sī huán-siā sing-hûn IC 4592.
Huán-siā sing-hûn sī tsiok iù ê thôo-hún tsoo-sîng--ê, it-puann khuànn--khí-lâi sī khah àm, m̄-koh i ē in-uī huán-siā hù-kīn lîng-liōng khah kuân hîng-tshinn ê khó-kìan-kng, sóo-í khuànn-khí-lâi khah nâ.
Tshiūnn tsit-ê, hōo sing-hûn huán-siā huat-kng ê hîng-tshinn to̍h tī tsit tsiah bé ê ba̍k-tsiu hit uī.
Tsit lia̍p hîng-tshinn sī Thian-giat-tsō ν ê sîng-uân, sī Thian-giat-tsō lāi-té khah kng ê hîng-tshinn hē-thóng.
Tē 2 ê huán-siā sing-hûn kiò-tsò IC 4601, i to̍h tī iánn-siōng tiong-ng tsiànn-pîng tíng-kuân, kā 2 lia̍p hîng-tshinn pau--khí-lâi.

## [English] IC 4592: The Blue Horsehead Reflection Nebula
Do you see the horse's head?
What you are seeing is not the famous [Horsehead nebula][Horsehead nebula] toward [Orion][Orion], but rather a fainter nebula that only takes on a [familiar form][familiar form] with deeper imaging.
The main part of the [here-imaged][here-imaged] [molecular cloud][molecular cloud] complex is [reflection nebula][reflection nebula 1] [IC 4592][IC 4592].
Reflection nebulas are made up of very fine [dust][dust] that normally appears dark but can look quite blue when reflecting the [visible light][visible light] of energetic nearby stars.
In this case, the source of much of the reflected light is a star at the [eye][eye] of the [horse][horse].
That star is part of [Nu Scorpii][Nu Scorpii], one of the brighter star systems toward the constellation of the Scorpion ([Scorpius][Scorpius]).
A second [reflection nebula][reflection nebula 2] dubbed [IC 4601][IC 4601] is visible surrounding [two stars][two stars] above and to the right of the image center.

## 詞彙學習

|漢羅|POJ|KIP|華語|English|
|-|-|-|-|-|
|藍色馬頭反射星雲|Nâ-sek Bé-thâu Hoán-siā Seng-hûn|Nâ-sik Bé-thâu Huán-siā Sing-hûn|藍色馬頭反射星雲|Blue Horsehead Reflection Nebula|
|獵戶座|La̍h-hō͘-chō|La̍h-hōo-tsō|獵戶座|Orion|
|分子雲|hun-chú-hûn|hun-tsú-hûn|分子雲|molecular cloud|
|反射星雲|hoán-siā seng-hûn|huán-siā sing-hûn|反射星雲|reflection nebula|
|天蠍座 ν|Thian-giat-chō Nu|Thian-giat-tsō Nu|天蠍座 ν|Nu Scorpii|
|天蠍座|Thian-giat-chō|Thian-giat-tsō|天蠍座|Scorpius|
|IC 4592|IC sù-ngó͘-kiú-jī|IC sù-ngóo-kiú-jī|IC 4592|IC 4592|
|IC 4601|IC sù-lio̍k-khòng-it|IC sù-lio̍k-khòng-it|IC 4601|IC 4601|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Horsehead nebula]:https://apod.nasa.gov/apod/ap220921.html
[Orion]:https://apod.nasa.gov/apod/ap210509.html
[familiar form]:https://apod.nasa.gov/apod/ap210704.html
[here-imaged]:https://www.galactic-hunter.com/post/ic4592
[molecular cloud]:https://apod.nasa.gov/apod/ap230129.html
[reflection nebula 1]:https://en.wikipedia.org/wiki/Reflection_nebula
[IC 4592]:https://en.wikipedia.org/wiki/IC_4592
[dust]:https://apod.nasa.gov/apod/ap030706.html
[visible light]:https://science.nasa.gov/ems/09_visiblelight
[eye]:https://www.youtube.com/watch?v=tw0VJ1K93PM
[horse]:http://3.bp.blogspot.com/-DYPBo1QCnls/UBAUokUjOFI/AAAAAAAAAck/gSVevljIUUc/s640/funnyface.jpg
[Nu Scorpii]:http://en.wikipedia.org/wiki/Nu_Scorpii
[Scorpius]:https://en.wikipedia.org/wiki/Scorpius
[reflection nebula 2]:https://apod.nasa.gov/apod/reflection_nebulae.html
[IC 4601]:https://www.astrobin.com/iky5d6/B/
[two stars]:https://www.atnf.csiro.au/outreach/education/senior/astrophysics/binary_intro.html
