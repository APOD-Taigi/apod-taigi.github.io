---
title: 大麥哲倫星雲
date: 2023-09-07
publishdate: 2023-09-07T11:45:00+0800
tags: [大麥哲倫星雲, 南半球, 小麥哲倫星雲, 銀河系, 衛星星系, 劍魚座, 超新星, SN 1987A, 劍魚座 30, 蜘蛛星雲, 恆星形成區]
hero: https://apod.nasa.gov/apod/image/2309/TheLargeMagellanicCloud1024.jpg
summary: 16 世紀 ê 葡萄牙航海家 Ferdinand Magellan kah 伊 ê 船員，tī in 頭一擺踅地球旅行 ê 時陣，有足濟時間研究南半球 ê 夜空。
categories: [podcast]
vocals: [阿錕]
---

{{% apod %}}

- 原始文章：[The Large Cloud of Magellan](https://apod.nasa.gov/apod/ap230907.html)
- 影像來源 kah [版權][copyright]：[Chris Willocks](https://www.instagram.com/chris.willocks/) / Telescope.Live
- 台文翻譯：[An-Li Tsai][An-Li Tsai] ([NSYSU][NSYSU])

{{< podcast "clnm2gsac001p01xpglckc3ho" >}}

## [漢羅] 大麥哲倫星雲
16 世紀 ê 葡萄牙航海家 [Ferdinand Magellan][Ferdinand Magellan] kah 伊 ê 船員，tī in [頭一擺踅地球旅行][first circumnavigation] ê 時陣，有足濟時間研究南半球 ê 夜空。
結果 in tī 天頂揣著 2 个霧霧、敢若雲 ê 天體。
南半球 ê 觀星者 kā in 叫做 [大小麥哲倫星雲][Clouds of Magellan]，咱這馬知影講 in 是咱銀河系 ê 衛星星系。
[這張清楚 ê 星系肖像][sharp galaxy portrait] 翕--ê 就是 [大麥哲倫星雲][Large Magellanic Cloud]，伊就 tī 劍魚座 方向 16 萬光年遠 ê 所在。
伊有 15 萬光年闊，是銀河系上大 ê [衛星星系][satellite galaxies]，嘛是現代 [上近 ê 超新星][closest supernova] [SN 1987A][SN 1987A] in 兜。
中央頂懸 ê 紅斑是 劍魚座 30，嘛叫做 [蜘蛛星雲][Tarantula Nebula]，是一个大型 恆星形成區，大細差不多有 1000 光年闊。

## [POJ] Tōa Be̍h-tiat-lûn Seng--hûn
16 sè-kí ê Phû-tô-gâ hâng-hái-ka Ferdinand Magellan kah i ê chûn-oân, tī in thâu-chi̍t-pái se̍h Tē-kiû lú-hêng ê sî-chūn, ū chiok chē sî-kan gián-kiù lâm-pòaⁿ-kiû ê iā-khong.
Kiat-kó in tī thiⁿ-téng chhōe-tio̍h 2 ê bū-bū, káⁿ-ná hûn ê thian-thé.
Lâm-pòaⁿ-kiû ê koan-seng-chiá kā in kiò-chò Tōa Sió Be̍h-tiat-lûn Seng--hûn, lán chit-má chai-iáⁿ kóng in sī lán Gîn-hô-hē ê ūi-chheⁿ seng-hē.
Chit-tiuⁿ chheng-chhó ê seng-hē siàu-siōng hip--ê to̍h-sī Tōa Be̍h-tiat-lûn Seng--hûn, i to̍h tī Kiàm-hî-chō hong-hiòng 16 bān kng-nî hn̄g ê só͘-chāi.
I ū 15 bān kng-nî khoah, sī Gîn-hô-hē siōng tōa ê ūi-chheⁿ seng-hē, mā-sī hiān-tāi siōng kīn ê chhiau-sin-seng SN 1987A in tau.
Tiong-ng téng-koân ê âng-pan sī Kiàm-hî-chō 30, mā kiò-chò Ti-tu seng-hûn,sī chi̍t-ê tōa-hêng hêng-chheⁿ hêng-sêng-khu, tōa-sè chha-put-to ū 1000 kng-nî khoah.

## [KIP] Tuā Be̍h-tiat-lûn Sing--hûn
16 sè-kí ê Phû-tô-gâ hâng-hái-ka Ferdinand Magellan kah i ê tsûn-uân, tī in thâu-tsi̍t-pái se̍h Tē-kiû lú-hîng ê sî-tsūn, ū tsiok tsē sî-kan gián-kiù lâm-puànn-kiû ê iā-khong.
Kiat-kó in tī thinn-tíng tshuē-tio̍h 2 ê bū-bū, kánn-ná hûn ê thian-thé.
Lâm-puànn-kiû ê kuan-sing-tsiá kā in kiò-tsò Tuā Sió Be̍h-tiat-lûn Sing--hûn, lán tsit-má tsai-iánn kóng in sī lán Gîn-hô-hē ê uī-tshenn sing-hē.
Tsit-tiunn tshing-tshó ê sing-hē siàu-siōng hip--ê to̍h-sī Tuā Be̍h-tiat-lûn Sing--hûn, i to̍h tī Kiàm-hî-tsō hong-hiòng 16 bān kng-nî hn̄g ê sóo-tsāi.
I ū 15 bān kng-nî khuah, sī Gîn-hô-hē siōng tuā ê uī-tshenn sing-hē, mā-sī hiān-tāi siōng kīn ê tshiau-sin-sing SN 1987A in tau.
Tiong-ng tíng-kuân ê âng-pan sī Kiàm-hî-tsō 30, mā kiò-tsò Ti-tu sing-hûn,sī tsi̍t-ê tuā-hîng hîng-tshenn hîng-sîng-khu, tuā-sè tsha-put-to ū 1000 kng-nî khuah.

## [English] The Large Cloud of Magellan
The 16th century Portuguese navigator [Ferdinand Magellan][Ferdinand Magellan] and his crew had plenty of time to study the southern sky during the [first circumnavigation][first circumnavigation] of planet Earth.
As a result, two fuzzy cloud-like objects easily visible to southern hemisphere skygazers are known as the [Clouds of Magellan][Clouds of Magellan], now understood to be satellite galaxies of our much larger, spiral Milky Way galaxy.
About 160,000 light-years distant in the constellation Dorado, the [Large Magellanic Cloud][Large Magellanic Cloud] is seen in this [sharp galaxy portrait][sharp galaxy portrait].
Spanning about 15,000 light-years or so, it is the most massive of the Milky Way's [satellite galaxies][satellite galaxies] and is the home of the [closest supernova][closest supernova] in modern times, [SN 1987A][SN 1987A].
The prominent patch above center is 30 Doradus, also known as the magnificent [Tarantula Nebula][Tarantula Nebula], a giant star-forming region about 1,000 light-years across.

## 詞彙學習

|漢羅|POJ|KIP|華語|English|
|-|-|-|-|-|
|大麥哲倫星雲|Tōa Be̍h-tiat-lûn Seng-hûn|Tuā Be̍h-tiat-lûn Sing-hûn|大麥哲倫星雲|Large Magellanic Cloud (LMC)|
|小麥哲倫星雲|Sió Be̍h-tiat-lûn Seng-hûn|Sió Be̍h-tiat-lûn Sing-hûn|小麥哲倫星雲|Small Magellanic Cloud (SMC)|
|南半球|lâm-pòaⁿ-kiû|lâm-puànn-kiû|南半球|southern hemisphere|
|銀河系|Gîn-hô-hē|Gîn-hô-hē|銀河系|Milky Way galaxy|
|衛星星系|ūi-chheⁿ seng-hē|uī-tshenn sing-hē|衛星星系|satellite galaxies|
|超新星|chhiau-sin-seng|tshiau-sin-sing|超新星|supernova|
- 【SN 1987A】SN it-kiú-pat-chhit ASN it-kiú-pat-tshit A/SN 1987A/SN 1987A
|劍魚座 30|Kiàm-hî-chō saⁿ-cha̍p|Kiàm-hî-tsō sann-tsa̍p|劍魚座 30|30 Doradus|
|蜘蛛星雲|Ti-tu Seng-hûn|Ti-tu Sing-hûn|蜘蛛星雲|Tarantula Nebula|
|恆星形成區|hêng-chheⁿ hêng-sêng-khu|hîng-tshenn hîng-sîng-khu|恆星形成區|star-forming region|

{{% /apod %}}
[An-Li Tsai]: mailto:thianbun.taigi@gmail.com
[NSYSU]: https://phys.nsysu.edu.tw/

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Ferdinand Magellan]:http://en.wikipedia.org/wiki/Ferdinand_Magellan
[first circumnavigation]:http://www.fordham.edu/halsall/mod/1519magellan.html
[Clouds of Magellan]:https://apod.nasa.gov/apod/ap060809.html
[Large Magellanic Cloud]:http://messier.seds.org/xtra/ngc/lmc.html
[sharp galaxy portrait]:https://www.cwastrophotography.com/the-large-magellanic-cloud-lmc
[satellite galaxies]:http://www.atlasoftheuniverse.com/sattelit.html
[closest supernova]:http://heritage.stsci.edu/1999/04/
[SN 1987A]:https://apod.nasa.gov/apod/ap170305.html
[Tarantula Nebula]:https://apod.nasa.gov/apod/ap090916.html
