---
title: NGC 206 kah 仙女座星系
date: 2023-04-12
publishdate: 2023-04-12T11:45:00+0800
draft: true # 非必填，填了就完全不會上架
tags: [NGC 206, NGC 604, M33, M31, 星協, 星雲, 仙女座星系, 恆星形成區, 開放星團, 球形星團, 銀河系, 蜘蛛星雲, 大麥哲倫星雲, 捲螺仔星系, 捲螺仔手骨, 星系盤, 恆星托兒所]
hero: https://apod.nasa.gov/apod/fap/image/2304/Trottier_M31SW_APOD_Re1024.jpg
summary: 這个去予編做 NGC 206 ê 大型星協，就 tī 咱 ê 厝邊星系 仙女座星系 厚塗粉 ê 捲螺仔手骨內底，綴星系頂懸粉紅仔色 ê 恆星形成區咧行。
---

{{% apod %}}

- 原始文章：[NGC 206 and the Star Clouds of Andromeda](https://apod.nasa.gov/apod/ap230412.html)
- 影像來源 kah [版權][copyright]：[Howard Trottier](https://www.astrobin.com/users/htrottier/)
- 台文翻譯：[An-Li Tsai][An-Li Tsai] ([NCU][NCU])

## [漢羅] NGC 206 kah 仙女座星系
這个去予編做 [NGC 206][NGC 206 1] ê 大型星協，就 tī 咱 ê 厝邊星系 [仙女座星系][Andromeda galaxy] 厚塗粉 ê 捲螺仔手骨內底，綴星系頂懸粉紅仔色 ê 恆星形成區咧行。
仙女座星系嘛叫做 M31，[這个捲螺仔星系 kah 咱 ê 距離才][the spiral galaxy is a mere] 250 百萬光年爾。
這張是 仙女座星系盤西南 [爿][extent] [清楚閣詳細 ê 特寫相片][this sharp and detailed close-up]，NGC 206 就 tī 這張相片 ê 中央正爿彼搭。
NGC 206 內底有一寡足光 ê 藍色 [恆星][stars of NGC 206]，表示講伊猶閣足少年--ê。
實際上，這寡少年懸質量恆星 ê 歲數，是猶無到 1000 萬歲。
[NGC 206][NGC 206 2] ê 大細差不多有 4000 光年大，是比咱銀河 [盤][in the disk] 面頂 少年球形星團 抑是 開放星團 閣較大。
這个寸尺 kah 附近 ê 捲螺仔星系 [M33][M33] 內底 ê 大型恆星托兒所 [NGC 604][NGC 604] kah 大麥哲倫星雲內底 ê [蜘蛛星雲][Tarantula Nebula] 是 差不多大。



## [POJ] NGC 206 kah Sian-lú-chō seng-hē
這个去予編做 NGC 206 ê 大型星協，就 tī 咱 ê 厝邊星系 仙女座星系 厚塗粉 ê 捲螺仔手骨內底，綴星系頂懸粉紅仔色 ê 恆星形成區咧行。
仙女座星系嘛叫做 M31，這个捲螺仔星系 kah 咱 ê 距離才 250 百萬光年爾。
這張是 仙女座星系盤西南爿 清楚閣詳細 ê 特寫相片，NGC 206 就 tī 這張相片 ê 中央正爿彼搭。
NGC 206 內底有一寡足光 ê 藍色恆星，表示講伊猶閣足少年--ê。
實際上，這寡少年懸質量恆星 ê 歲數，是猶無到 1000 萬歲。
NGC 206 ê 大細差不多有 4000 光年大，是比咱銀河盤 面頂 少年球形星團 抑是 開放星團 閣較大。
這个寸尺 kah 附近 ê 捲螺仔星系 M33 內底 ê 大型恆星托兒所 NGC 604 kah 大麥哲倫星雲內底 ê 蜘蛛星雲 是 差不多大。




## [KIP] 



## [English] NGC 206 and the Star Clouds of Andromeda
The large stellar association cataloged as [NGC 206][NGC 206 1] is nestled within the dusty arms of the neighboring [Andromeda galaxy][Andromeda galaxy], along with the galaxy's pinkish star-forming regions.
Also known as M31, [the spiral galaxy is a mere][the spiral galaxy is a mere] 2.5 million light-years away.
NGC 206 is found right of center in [this sharp and detailed close-up][this sharp and detailed close-up] of the southwestern [extent][extent] of Andromeda's disk.
The bright, blue [stars of NGC 206][stars of NGC 206] indicate its youth.
In fact, its youngest massive stars are less than 10 million years old.
Much larger than the open or galactic clusters of young stars [in the disk][in the disk] of our Milky Way galaxy, [NGC 206][NGC 206 2] spans about 4,000 light-years.
That's comparable in size to the giant stellar nurseries [NGC 604][NGC 604] in nearby spiral [M33][M33] and the [Tarantula Nebula][Tarantula Nebula], in the Large Magellanic Cloud.



## 詞彙學習（漢羅/POJ/KIP/華語/English）
- 【仙女座星系】Sian-lú-chō seng-hē/Sian-lú-tsō sing-hē/仙女座星系/Andromeda galaxy
- 【星協】seng-hia̍p/sing-hia̍p/星協/stellar association
- 【星雲】seng-hûn/sing-hûn/星雲/the star clouds
- 【星雲】seng-hûn/sing-hûn/星雲/nebula
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【捲螺仔手骨】kńg-lê-á chhiú-kut/kńg-lê-á tshiú-kut/旋臂/spiral arms
- 【星系盤】seng-hē-pôaⁿ/sing-hē-puânn/星系盤/galactic disk
- 【恆星形成區】hêng-chheⁿ hêng-sêng-khu/hîng-tshenn hîng-sîng-khu/恆星形成區/star-forming regions
- 【開放星團】khai-hòng-seng-thoân/khai-hòng-sing-thuân/開放星團/open clusters
- 【球狀星團】kiû-hêng-seng-thoân/kiû-hîng-sing-thuân/球形星團/globular clusters
- 【銀河系】Gîn-hô-hē/Gîn-hô-hē/銀河系/Milky Way galaxy
- 【蜘蛛星雲】Ti-tu-seng-hûn/Ti-tu-sing-hûn/蜘蛛星雲/Tarantula Nebula
- 【大麥哲倫星雲】Tōa Be̍h-tiat-lûn Seng-hûn/Tuā Be̍h-tiat-lûn Sing-hûn/大麥哲倫星雲/Large Magellanic Cloud
- 【恆星托兒所】hêng-chheⁿ thok-jî-só͘/hîng-tshenn thok-jî-sóo/恆星托兒所/stellar nurseries 
- 【M31】M saⁿ-cha̍p-it/M sann-tsa̍p-it/M31/M31
- 【M33】M saⁿ-cha̍p-saⁿ/M sann-tsa̍p-sann/M33/M33
- 【NGC 604】NGC lio̍k-khòng-sù/NGC lio̍k-khòng-sù/NGC 604/NGC 604
- 【NGC 206】NGC jī-khòng-lio̍k/NGC jī-khòng-lio̍k/NGC 206/NGC 206


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[NGC 206 1]:https://apod.nasa.gov/apod/ap990402.html
[Andromeda galaxy]:https://apod.nasa.gov/apod/ap220119.html
[the spiral galaxy is a mere]:http://www.nasa.gov/mission_pages/hubble/science/milky-way-collide.html
[this sharp and detailed close-up]:https://www.astrobin.com/fime8c/
[extent]:https://apod.nasa.gov/apod/ap061228.html
[stars of NGC 206]:http://adsabs.harvard.edu/abs/1996ApJ...468..633H
[in the disk]:https://apod.nasa.gov/apod/ap120912.html
[NGC 206 2]:http://messier.seds.org/more/m031_n206.html
[NGC 604]:https://apod.nasa.gov/apod/ap121211.html
[M33]:https://apod.nasa.gov/apod/ap121220.html
[Tarantula Nebula]:https://apod.nasa.gov/apod/ap140612.html


