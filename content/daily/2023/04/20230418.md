---
title: 2024 年 4 月 美國 ê 日全食路線圖
date: 2023-04-18
publishdate: 2023-04-18T11:45:00+0800
tags: [free2share, 日食, 全食, 日全食, 日環食, 日偏食]
hero: https://apod.nasa.gov/apod/fap/image/2304/EclipseMap_nasa_1080.jpg
summary: 你有想欲看日全食無？若是有，按呢你可能會使安排一擺日全食旅行。
categories: [podcast]
vocals: [阿錕]
---

{{% apod %}}

- 原始文章：[Map of Total Solar Eclipse Path in 2024 April](https://apod.nasa.gov/apod/ap230418.html)
- 影像來源：[NASA](https://www.nasa.gov/), [Science Visualization Studio](https://svs.gsfc.nasa.gov/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clhtf94eo00b401x17nh206i0" >}}

## [漢羅] 2024 年 4 月 美國 ê 日全食路線圖
你有想欲看日全食無？
若是有，你敢有朋友抑是親情蹛 tiàm [明年 4 月 ê 日全食路線][path of next April's eclipse] 附近？
若是有，按呢你可能會使安排一擺日全食旅行。
[明年 4 月 8 號][Next April 8]，[日全食][total solar eclipse] 路線會經過 [北美洲][North America]，ùi [墨西哥][Mexico] 西部 到 [加拿大][Canada] 東部，中央會經過[美國][USA]，ùi 南部 ê [Texas 州][Texas] 入來，ùi 北部 ê [Maine 州][Maine] 出去。
規个北美洲攏會 [拄--著][experience]，上無嘛有 [日偏食][partial solar] 通看。
[這張地圖][Featured here] 就是 [全食 ê 路線圖][path of totality]。
有足濟看過日全食 ê 人，一世人攏會 kah 逐家 [分享][tell] 日全食 ê [故事][stories]。
欲看日全食進前，咱會使先來看 [日環食][annular solar eclipse] 做準備，就 tī [今年年底][visible later this year]，10 月中彼陣。

## [POJ] 2024 nî 4 goe̍h Bí-kok ê Ji̍t-choân-si̍t lō͘-sòaⁿ-tô͘
Lí ū siūⁿ beh khòaⁿ ji̍t-choân-si̍t bô?
Nā-sī ū, lī kám ū pêng-iú ia̍h-sī chhin-chiâⁿ tòa tiàm môa-nî 4 goe̍h ê ji̍t-choân-si̍t lō͘-sòaⁿ hù-kīn?
Nā-sī ū, án-ni lī khó-lêng ē-sái an-pâi chi̍t-pái ji̍t-choân-si̍t lú-hêng.
Môa-nî 4 goe̍h 8 hō, ji̍t-choân-si̍t lō͘-sòaⁿ ē keng-kè Pak-bí-chiu, ùi Be̍k-se-ko se-pō͘ kàu Ka-ná-tāi tang-pō͘, tiong-ng ē keng-kè Bí-kok, ùi lâm-pō͘ ê Texas chiu ji̍p-lâi, ùi Pak-pō͘ ê Maine chiu chhut-khì.
Kui-ê Pak-bí-chiu lóng ē tú--tio̍h, siōng bô mā ū ji̍t-phián-si̍t thang khòaⁿ.
Chit-tiuⁿ tē-tô͘ to̍h sī choân-si̍t ê lō͘-sòaⁿ-tô͘.
Ū chiok chōe khòaⁿ-kòe ji̍t-choân-si̍t ê lâng, chi̍t-sì-lâng lóng ē kah ta̍k-ke hun-hióng ji̍t-choân-si̍t ê kò͘-sū.
Beh khòaⁿ ji̍t-choân-si̍t chìn-chêng, lán ē-sái seng lâi khòaⁿ ji̍t-khoân-si̍t chò chún-pī, to̍h tī kin-nî nî-té, 10 goe̍h tiong hit-chūn.

## [KIP] 2024 nî 4 gue̍h Bí-kok ê Ji̍t-tsuân-si̍t lōo-suànn-tôo
Lí ū siūnn beh khuànn ji̍t-tsuân-si̍t bô?
Nā-sī ū, lī kám ū pîng-iú ia̍h-sī tshin-tsiânn tuà tiàm muâ-nî 4 gue̍h ê ji̍t-tsuân-si̍t lōo-suànn hù-kīn?
Nā-sī ū, án-ni lī khó-lîng ē-sái an-pâi tsi̍t-pái ji̍t-tsuân-si̍t lú-hîng.
Muâ-nî 4 gue̍h 8 hō, ji̍t-tsuân-si̍t lōo-suànn ē king-kè Pak-bí-tsiu, uì Bi̍k-se-ko se-pōo kàu Ka-ná-tāi tang-pōo, tiong-ng ē king-kè Bí-kok, uì lâm-pōo ê Texas tsiu ji̍p-lâi, uì Pak-pōo ê Maine tsiu tshut-khì.
Kui-ê Pak-bí-tsiu lóng ē tú--tio̍h, siōng bô mā ū ji̍t-phián-si̍t thang khuànn.
Tsit-tiunn tē-tôo to̍h sī tsuân-si̍t ê lōo-suànn-tôo.
Ū tsiok tsuē khuànn-kuè ji̍t-tsuân-si̍t ê lâng, tsi̍t-sì-lâng lóng ē kah ta̍k-ke hun-hióng ji̍t-tsuân-si̍t ê kòo-sū.
Beh khuànn ji̍t-tsuân-si̍t tsìn-tsîng, lán ē-sái sing lâi khuànn ji̍t-khuân-si̍t tsò tsún-pī, to̍h tī kin-nî nî-té, 10 gue̍h tiong hit-tsūn.

## [English] Map of Total Solar Eclipse Path in 2024 April
Would you like to see a total eclipse of the Sun?
If so, do any friends or relatives live near the [path of next April's eclipse][path of next April's eclipse]?
If yes again, then you might want to arrange a well-timed visit.
[Next April 8][Next April 8], the path of a [total solar eclipse][total solar eclipse] will cross [North America][North America] from western [Mexico][Mexico] to eastern [Canada][Canada], entering the [USA][USA] in southern [Texas][Texas] and existing in northern [Maine][Maine].
All of North America will [experience][experience], at the least, a [partial solar][partial solar] eclipse.
[Featured here][Featured here] is a map of the [path of totality][path of totality].
Many people who have seen a total solar eclipse [tell][tell] [stories][stories] about it for the rest of their lives.
As a warmup, an [annular solar eclipse][annular solar eclipse] will be [visible later this year][visible later this year] -- in mid-October.

## 詞彙學習（漢羅/POJ/KIP/華語/English）
- 【日全食】ji̍t-choân-si̍t/ji̍t-tsuân-si̍t/日全食/total solar eclipse
- 【全食】choân-si̍t/tsuân-si̍t/全食/totality
- 【日偏食】ji̍t-phian-si̍t/ji̍t-phian-si̍t/日偏食/partial solar eclipse
- 【日環食】ji̍t-khoân-si̍t/ji̍t-khuân-si̍t/日環食/annular solar eclipse
- 【日食】ji̍t-si̍t/ji̍t-si̍t/日食/eclipse
- 【墨西哥】Be̍k-se-ko/Bi̍k-se-ko/墨西哥/Mexico
- 【加拿大】Ka-ná-tāi/Ka-ná-tāi/加拿大/Canada

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[path of next April's eclipse]:https://solarsystem.nasa.gov/news/2332/new-nasa-map-details-2023-and-2024-solar-eclipses-in-the-us/
[Next April 8]:https://solarsystem.nasa.gov/eclipses/2024/apr-8-total/overview/
[total solar eclipse]:https://apod.nasa.gov/apod/ap170820.html
[North America]:https://en.wikipedia.org/wiki/North_America
[Mexico]:https://en.wikipedia.org/wiki/Mexico
[Canada]:https://en.wikipedia.org/wiki/Canada
[USA]:https://en.wikipedia.org/wiki/United_States
[Texas]:https://en.wikipedia.org/wiki/Texas
[Maine]:https://en.wikipedia.org/wiki/Maine
[experience]:https://apod.nasa.gov/apod/ap170912.html
[partial solar]:https://apod.nasa.gov/apod/ap220502.html
[Featured here]:https://svs.gsfc.nasa.gov/5073
[path of totality]:https://apod.nasa.gov/apod/ap160821.html
[tell]:https://www.cesarsway.com/wp-content/uploads/2015/06/safety-essentials-for-dog-walkers-cesars-way.jpeg
[stories]:https://www.buzzfeednews.com/article/sallytamarkin/astronomers-and-eclipses
[annular solar eclipse]:https://apod.nasa.gov/apod/ap191225.html
[visible later this year]:https://www.timeanddate.com/eclipse/solar/2023-october-14
