---
title: "IC 2944：走路雞星雲"
date: 2023-04-10
publishdate: 2023-04-10T11:45:00+0800
tags: [IC 2944, 走路雞星雲, 半人馬座, 星團, Collinder 249, 烏暗分子雲]
hero: https://apod.nasa.gov/apod/fap/image/2304/ChickenRun_Stern_960.jpg
summary: 對一寡人來講，這看起來敢若是一隻大隻雞 tī 天頂 leh 走。
categories: [podcast]
vocals: [阿錕]
---

{{% apod %}}

- 原始文章：[IC 2944: The Running Chicken Nebula](https://apod.nasa.gov/apod/ap230410.html)
- 影像來源 kah 版權：[Daniel Stern](https://www.instagram.com/messierchaser/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clhm9k07804x601xo87eh3f9h" >}}

## [漢羅] IC 2944：走路雞星雲
對一寡人來講，這看--起來敢若是一隻 [大隻][giant] [雞 tī 天頂 leh 走][chicken running]。
對另外一寡人來講，這看--起來敢若是有 [恆星 leh 形成][star formation] ê 氣體雲。
伊是 [走路雞星雲][Running Chicken Nebula]，編號是 [IC 2944][IC 2944]，大細有 100 光年大，kah 咱 ê 距離差不多是 6000 [光年][light years]。
咱會使 tī [半人馬座][Centaur] ê 方向揣著伊。
[這張影像][featured image] 是開 3 暗攏總 16 點鐘 ê 感光時間翕--ê，影像 ê [色彩是 為著科學目的 分派--ê][scientifically assigned colors]。
咱閣看會著星雲發光氣體內底 ê [星團][star cluster] [Collinder][Collinder] [249][249]。
雖罔講無遐爾好揣，毋過星雲 [內底是有][found inside] 幾若个 [無仝形體][distinct shapes] ê 烏暗 [分子雲][molecular clouds]。

## [POJ] IC 2944: Cháu-lō͘-ke Seng-hûn
Tùi chi̍t-kóa lâng lâi kóng, che khòaⁿ--khí-lâi ká-ná sī chi̍t-chiah tōa-chiah ke tī thiⁿ-téng leh cháu.
Tùi lēng-gōa chi̍t-kóa lâng lâi kóng, che khòaⁿ--khí-lâi ká-ná sī ū hêng-chheⁿ leh hêng-sêng ê khì-thé-hûn.
I sī Cháu-lō͘-ke seng-hûn, pian-hō sī IC 2944, tōa-sè ū 100 kng-nî tōa, kah lán ê kū-lī chha-put-to sī 6000 kng-nî.
Lán ē-sái tī Poàn-jîn-má-chō ê hong-hiòng chhōe-tio̍h i.
Chit-tiuⁿ iáⁿ-siōng sī khai 3 àm lóng-chóng 16 tiám-cheng ê kám-kng sî-kan hip--ê, iáⁿ-siōng ê sek-chhái sī ūi-tio̍h kho-ha̍k bo̍k-te̍k hun-phài--ê.
Lán koh khòaⁿ-ē-tio̍h seng-hûn hoat-kng khì-thé lāi-té ê seng-thoân Collinder 249.
Sui-bóng kóng bô hiah-nī hó chhōe, m̄-koh seng-hûn lāi-té sī ū kúi-ā ê bô-kâng hêng-thé ê o͘-àm hun-chú-hûn.

## [KIP] IC 2944: Tsáu-lōo-ke Sing-hûn
Tuì tsi̍t-kuá lâng lâi kóng, tse khuànn--khí-lâi ká-ná sī tsi̍t-tsiah tuā-tsiah ke tī thinn-tíng leh tsáu.
Tuì līng-guā tsi̍t-kuá lâng lâi kóng, tse khuànn--khí-lâi ká-ná sī ū hîng-tshenn leh hîng-sîng ê khì-thé-hûn.
I sī Tsáu-lōo-ke sing-hûn, pian-hō sī IC 2944, tuā-sè ū 100 kng-nî tuā, kah lán ê kū-lī tsha-put-to sī 6000 kng-nî.
Lán ē-sái tī Puàn-jîn-má-tsō ê hong-hiòng tshuē-tio̍h i.
Tsit-tiunn iánn-siōng sī khai 3 àm lóng-tsóng 16 tiám-tsing ê kám-kng sî-kan hip--ê, iánn-siōng ê sik-tshái sī uī-tio̍h kho-ha̍k bo̍k-ti̍k hun-phài--ê.
Lán koh khuànn-ē-tio̍h sing-hûn huat-kng khì-thé lāi-té ê sing-thuân Collinder 249.
Sui-bóng kóng bô hiah-nī hó tshuē, m̄-koh sing-hûn lāi-té sī ū kuí-ā ê bô-kâng hîng-thé ê oo-àm hun-tsú-hûn.

## [English] IC 2944: The Running Chicken Nebula
To some, it looks like a [giant][giant] [chicken running][chicken running] across the sky.
To others, it looks like a gaseous nebula where [star formation][star formation] takes place.
Cataloged as [IC 2944][IC 2944], the [Running Chicken Nebula][Running Chicken Nebula] spans about 100 light years and lies about 6,000 [light years][light years] away toward the constellation of the [Centaur][Centaur] (Centaurus).
The [featured image][featured image], shown in [scientifically assigned colors][scientifically assigned colors], was captured recently in a 16-hour exposure over three nights.
The [star cluster][star cluster] [Collinder][Collinder] [249][249] is visible embedded in the nebula's glowing gas.
Although difficult to discern here, several dark [molecular clouds][molecular clouds] with [distinct shapes][distinct shapes] can be [found inside][found inside] the nebula.

## 詞彙學習（漢羅/POJ/KIP/華語/English）
- 【IC 2944】IC jī-kiú-sù-sù/IC jī-kiú-sù-sù/IC 2944/IC 2944
- 【走路雞星雲】Cháu-lō͘-ke seng-hûn/Tsáu-lōo-ke sing-hûn/走雞星雲/Running Chicken Nebula
- 【半人馬座】Poàn-jîn-má-chō/Puàn-jîn-má-tsō/半人馬座/Centaurus
- 【星團】seng-thoân/sing-thuân/星團/star cluster
- 【Collinder 249】Collinder jī-sù-kiû/Collinder jī-sù-kiû/Collinder 249/Collinder 249
- 【烏暗分子雲】o͘-àm hun-chú-hûn/oo-àm hun-tsú-hûn/烏暗分子雲/dark molecular clouds

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[giant]:https://www.pbase.com/image/135786665
[chicken running]:https://youtu.be/jPyN3K1Up6c?t=5
[star formation]:https://jwst.nasa.gov/birth.html
[IC 2944]:https://en.wikipedia.org/wiki/IC_2944
[Running Chicken Nebula]:https://apod.nasa.gov/cgi-bin/apod/apod_search?tquery=chicken
[light years]:https://spaceplace.nasa.gov/light-year/
[Centaur]:https://www.greekmythology.com/Myths/Creatures/Centaur/centaur.html
[featured image]:https://www.instagram.com/p/CqMnq_gugxF/
[scientifically assigned colors]:https://hubblesite.org/contents/articles/the-meaning-of-light-and-color
[star cluster]:http://asterisk.apod.com/viewtopic.php?f=24&t=18009
[Collinder]:https://en.wikipedia.org/wiki/Per_Collinder
[249]:https://en.wikipedia.org/wiki/249_(number)
[molecular clouds]:https://en.wikipedia.org/wiki/Molecular_cloud
[distinct shapes]:https://apod.nasa.gov/apod/ap081228.html
[found inside]:https://apod.nasa.gov/apod/ap140305.html
