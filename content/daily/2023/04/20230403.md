---
title: 銀河中心電波弧
date: 2023-04-03
publishdate: 2023-04-03T11:45:00+0800
tags: [銀河中心電波弧, 銀河中心, 電波弧, 銀河盤, 銀河, 雲絲, 銀河弧, 烏洞, 人馬座 A*, 電漿, 磁場, Chandra X 光 太空天文台]
hero: https://apod.nasa.gov/apod/fap/image/2304/GalCenRadioArc_MeerKat_1080.jpg
summary: 是啥毋造成咱銀河中心附近有這个奇怪 ê 彎曲結構？
---

{{% apod %}}

- 原始文章：[The Galactic Center Radio Arc](https://apod.nasa.gov/apod/ap230403.html)
- 影像來源：[Ian Heywood](https://www.physics.ox.ac.uk/our-people/Heywood) ([Oxford U.](https://www.physics.ox.ac.uk/)), [SARAO](https://www.sarao.ac.za/);
- 台文翻譯：[An-Li Tsai][An-Li Tsai] ([NCU][NCU])

## [漢羅] 銀河中心電波弧
是啥毋造成咱銀河中心附近有這个奇怪 ê 彎曲結構？
[這張電波影像][featured radio image] 倚頂懸遐，有幾若逝長長趨趨 ê 平行光線，叫做 [銀河中心電波弧][Galactic Center Radio Arc]，ùi [銀河盤][Galactic plane] 伸--出來。
[電波弧][Radio Arc] kah [銀河中心][Galactic Center 1] 之間，有一條 拗彎 ê 奇怪雲絲，咱 kā 叫做 [銀河弧][Arches]。
正爿下底彼丸 足光 ê 電波結構 ê 中心，是 [銀河中心][Galactic Center 2] ê [烏洞][black hole]，[人馬座 A][Sagittarius A]*。
有一款解說這个結構 [是按怎來][origin hypothesis] ê 假說是講，這个電波弧 kah 銀河弧會生做這形，是因為內底有高溫 [電漿][plasma]，綴 仝款強度 ê 磁場咧行。
這張影像是 NASA [Chandra X 光 太空天文台][Chandra X-ray Observatory] 翕--ê。
影像表示講，這个 [電漿][plasma colliding] kah 附近 ê 低溫氣體雲咧相挵。

## [POJ] Gîn-hô-tiong-sim Tiān-pho-hô͘
Sī siáⁿ-mi̍h chō-sêng lán Gîn-hô-tiong-sim hù-kīn ū chit-ê kî-koài ê oan-khiau kiat-kò͘?
Chit-tiuⁿ tiān-pho iáⁿ-siōng óa téng-koân hiah, ū kúi-ā chōa tn̂g-tn̂g chhu-chhu ê pêng-hêng kng-sòaⁿ, kiò-chò Gîn-hô-tiong-sim Tiān-pho-hô͘, ùi Gîn-hô-pôaⁿ chhun--chhut-lâi.
Tiān-pho-hô͘ kah Gîn-hô-tiong-sim chi-kan, ū chi̍t-tiâu áu-oan ê kî-koài hûn-si, lán kā kiò-chò Gîn-hô-hô͘.
Chiàⁿ-pêng ē-té hit-oân chiok kng ê tiān-pho kiat-kò͘ ê tiong-sim, sī Gîn-hô-tiong-sim ê o͘-tōng, Jîn-má-chō A*.
Ū chi̍t-khoán kái-soeh chit-ê kiat-kò͘ sī án-ná lâi ê ká-soat sī kóng, chit-ê tiān-pho-hô͘ kah Gîn-hô-hô͘ ē seⁿ chò chit-hêng, sī in-ūi lāi-té ū ko-un tiān-chiūⁿ, tòe kāng-khoán kiông-tō͘ ê chû-tiûⁿ leh kiâⁿ.
Chit-tiuⁿ iáⁿ-siōng sī NASA Chandra X kng Thài-khong Thian-bûn-tâi hip--ê.
Iáⁿ-siōng piau-sī kóng, chit-ê tiān-chiūⁿ kah hù-kīn ê kē-un khì-thé-hûn leh sio-lòng.

## [KIP] Gîn-hô-tiong-sim Tiān-pho-hôo
Sī siánn-mi̍h tsō-sîng lán Gîn-hô-tiong-sim hù-kīn ū tsit-ê kî-kuài ê uan-khiau kiat-kòo?
Tsit-tiunn tiān-pho iánn-siōng uá tíng-kuân hiah, ū kuí-ā tsuā tn̂g-tn̂g tshu-tshu ê pîng-hîng kng-suànn, kiò-tsò Gîn-hô-tiong-sim Tiān-pho-hôo, uì Gîn-hô-puânn tshun--tshut-lâi.
Tiān-pho-hôo kah Gîn-hô-tiong-sim tsi-kan, ū tsi̍t-tiâu áu-uan ê kî-kuài hûn-si, lán kā kiò-tsò Gîn-hô-hôo.
Tsiànn-pîng ē-té hit-uân tsiok kng ê tiān-pho kiat-kòo ê tiong-sim, sī Gîn-hô-tiong-sim ê oo-tōng, Jîn-má-tsō A*.
Ū tsi̍t-khuán kái-sueh tsit-ê kiat-kòo sī án-ná lâi ê ká-suat sī kóng, tsit-ê tiān-pho-hôo kah Gîn-hô-hôo ē senn tsò tsit-hîng, sī in-uī lāi-té ū ko-un tiān-tsiūnn, tuè kāng-khuán kiông-tōo ê tsû-tiûnn leh kiânn.
Tsit-tiunn iánn-siōng sī NASA Chandra X kng Thài-khong Thian-bûn-tâi hip--ê.
Iánn-siōng piau-sī kóng, tsit-ê tiān-tsiūnn kah hù-kīn ê kē-un khì-thé-hûn leh sio-lòng.

## [English] The Galactic Center Radio Arc
What causes this unusual curving structure near the center of our Galaxy?
The long parallel rays slanting across the top of the [featured radio image][featured radio image] are known collectively as the [Galactic Center Radio Arc][Galactic Center Radio Arc] and point out from the [Galactic plane][Galactic plane].
The [Radio Arc][Radio Arc] is connected to the [Galactic Center][Galactic Center 1] by strange curving filaments known as the [Arches][Arches].
The bright radio structure at the bottom right surrounds a [black hole][black hole] at the [Galactic Center][Galactic Center 2] and is known as [Sagittarius A][Sagittarius A]*).
One [origin hypothesis][origin hypothesis] holds that the Radio Arc and the Arches have their geometry because they contain hot [plasma][plasma] flowing along lines of a constant [magnetic field][magnetic field].
[Images][Images] from NASA's [Chandra X-ray Observatory][Chandra X-ray Observatory] appear to show this [plasma colliding][plasma colliding] with a nearby cloud of cold gas.

## 詞彙學習（漢羅/POJ/KIP/華語/English）
- 【銀河中心】Gîn-hô-tiong-sim/Gîn-hô-tiong-sim/銀河中心/the Galactic Center
- 【電波弧】Tiān-pho-hô͘/Tiān-pho-hôo/電波弧/the Radio Arc
- 【銀河盤】Gîn-hô-pôaⁿ/Gîn-hô-puânn/銀河盤/Galactic plane
- 【銀河】Gîn-hô/Gîn-hô/銀河/our Galaxy
- 【雲絲】hûn-si/hûn-si/絲狀結構/filaments
- 【銀河弧】Gîn-hô-hô͘/Gîn-hô-hôo/銀河弧/Arches
- 【烏洞】o͘-tōng/oo-tōng/黑洞/black hole
- 【人馬座 A】Jîn-má-chō/Jîn-má-tsō/人馬座 A/Sagittarius A
- 【電漿】tiān-chiūⁿ/tiān-tsiūnn/電漿/plasma
- 【磁場】chû-tiûⁿ/tsû-tiûnn/磁場/magnetic field
- 【Chandra X 光 太空天文台】Chandra X kng Thài-khong-bōng-oán-kiàⁿ/Chandra X kng Thài-khong-bōng-uán-kiànn/錢卓拉X射線天文台/Chandra X-ray Observatory (CXO)
- 【假說】ká-soat/ká-suat/假說/hypothesis


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[featured radio image]:https://www.sarao.ac.za/media-releases/new-meerkat-radio-image-reveals-complex-heart-of-the-milky-way/
[Galactic Center Radio Arc]:https://adsabs.harvard.edu/cgi-bin/nph-iarticle_query?bibcode=1989ApJ...343..177L
[Galactic plane]:https://apod.nasa.gov/apod/ap011020.html
[Radio Arc]:https://www.cambridge.org/core/journals/proceedings-of-the-international-astronomical-union/article/nature-and-origin-of-the-galactic-center-radio-arc-a-vla-faraday-study/E2AE6A7AFF74FAC6DE0ACA782C2238AD
[Galactic Center 1]:https://apod.nasa.gov/apod/ap220202.html
[Arches]:https://apod.nasa.gov/apod/ap010614.html
[black hole]:https://apod.nasa.gov/apod/ap220513.html
[Galactic Center 2]:https://apod.nasa.gov/apod/ap180729.html
[Sagittarius A]:https://en.wikipedia.org/wiki/Sagittarius_A*
[origin hypothesis]:https://ui.adsabs.harvard.edu/abs/1994ApJ...424L..91S/abstract
[plasma]:http://www.plasmas.org/what-are-plasmas.htm
[magnetic field]:https://en.wikipedia.org/wiki/Magnetic_field
[Images]:http://chandra.harvard.edu/photo/2002/gradioarc/index.html
[Chandra X-ray Observatory]:https://www.nasa.gov/mission_pages/chandra/main/index.html
[plasma colliding]:http://adsabs.harvard.edu/cgi-bin/nph-bib_query?bibcode=2001AAS...19910902Y
