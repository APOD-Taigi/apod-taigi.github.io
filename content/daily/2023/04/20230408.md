---
title: M100：一个偉大設計 ê 捲螺仔星系
date: 2023-04-08
publishdate: 2023-04-08T11:45:00+0800
tags: [free2share, NASA, M100, NGC 4321, 偉大設計, 捲螺仔星系, 捲螺仔手骨, 銀河系, 室女座星系團, 后鬃座, Hubble 太空望遠鏡, 闊幅, 星團, 塗粉帶, 變星]
hero: https://apod.nasa.gov/apod/fap/image/2304/M100_HubbleWfc3_960.jpg
summary: Tī 實際上 ê 宇宙尺度來講，M100 真正是有夠雄偉，咱就 kā 這个星系叫做偉大設計 ê 捲螺仔星系。
categories: [podcast]
vocals: [阿錕]
---

{{% apod %}}

- 原始文章：[M100: A Grand Design Spiral Galaxy](https://apod.nasa.gov/apod/ap230408.html)
- 影像來源：[NASA](https://www.nasa.gov/), [ESA](https://www.esa.int/), [Hubble](https://www.nasa.gov/mission_pages/hubble/story/index.html); 資料處理: [Judy Schmidt](https://www.flickr.com/photos/geckzilla/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clhjeiko303ds01xodvb7h9mq" >}}

## [漢羅] M100：一个偉大設計 ê 捲螺仔星系
Tī 實際上 ê 宇宙尺度來講，M100 真正是有夠雄偉。
咱就 kā 這个星系叫做 [偉大設計][grand design] ê 捲螺仔星系。
這是一个超過 1000 億粒恆星 ê 大型星系，有清楚 ê 捲螺仔手骨，kah 咱 ê [銀河系][Milky Way Galaxy] 足成--ê。
[M100][M100 1]，嘛叫做 NGC 4321，是 [室女座星系團][Virgo Cluster] 內底上光 ê 成員之一。
伊離咱有 5600 萬 [光年][light-years] 遠，就 tī Berenice 王后頭鬃 ê 星座 ([后鬃座][Coma Berenices]) 遐。
[這張][This] Hubble [太空][Space] 望遠鏡 翕--ê M100 影像，是用 [闊幅 kha-mé-lah 3 號][Wide Field Camera 3] 翕--ê。
影像有強調 明亮 ê 藍色 [星團][star clusters] kah 複雜彎曲 ê [塗粉帶][dust lanes]，這攏是這款星系 ê 特徵。
對 [M100][M100 2] 內底 ê 變星 [研究][Studies]，是決定 [宇宙大細 kah 年歲][size and age of the Universe] 足重要 ê 角色。

## [POJ] M100: Tsi̍t-ê Uí-tāi-siat-kè ê Kńg-lê-á Sing-hē
Tī si̍t-tsè siōng ê ú-tiū tshioh-tōo lâi kóng, M100 tsin-tsiànn sī ū-kàu hiông-uí.
Lán to̍h kā tsit-ê sing-hē kiò-tsò Uí-tāi-siat-kè ê kńg-lê-á sing-hē.
Tse sī tsi̍t-ê tshiau-kuè 1000 ik lia̍p hîng-tshenn ê tuā-hîng sing-hē, ū tshing-tshó ê kńg-lê-á tshiú-kut, kah lán ê Gîn-hô-hē tsiok sîng--ê.
M100, mā kiò-tsò NGC 4321, sī Sik-lú-tsō sing-hē-thuân lāi-té siōng kng ê sîng-guân tsi it.
I lī lán ū 5600 bān kng-nî hn̄g, to̍h tī Berenice ông-hiō thâu-tsang ê sing-tsō (Hiō-tsang-tsō) hiah.
Tsit-tiunn Hubble Thài-khong-bōng-uán-kiànn hip--ê M100 iánn-siōng, sī iōng khuah-pak kha-mé-lah 3 hō hip--ê.
Iánn-siōng ū kiông-tiāu bîng-liōng ê nâ-sik sing-thuân kah ho̍k-tsa̍p uan-khiau ê thôo-hún-tuà, tse lóng sī tsit-khuán sing-hē ê ti̍k-ting.
Tuì M100 lāi-té ê piàn-sing gián-kiù, sī kuat-tīng ú-tiū tuā-sè kah nî-huè tsiok tiōng-iàu ê kak-sik.

## [KIP] M100: Tsi̍t-ê Uí-tāi-siat-kè ê Kńg-lê-á Sing-hē
Tsi̍t-ê Uí-tāi-siat-kè ê Kńg-lê-á Sing-hē
Lán to̍h kā tsit-ê sing-hē kiò-tsò Uí-tāi-siat-kè ê kńg-lê-á sing-hē.
Tse sī tsi̍t-ê tshiau-kuè 1000 ik lia̍p hîng-tshenn ê tuā-hîng sing-hē, ū tshing-tshó ê kńg-lê-á tshiú-kut, kah lán ê Gîn-hô-hē tsiok sîng--ê.
M100, mā kiò-tsò NGC 4321, sī Sik-lú-tsō sing-hē-thuân lāi-té siōng kng ê sîng-guân tsi it.
I lī lán ū 5600 bān kng-nî hn̄g, to̍h tī Berenice ông-hiō thâu-tsang ê sing-tsō (Hiō-tsang-tsō) hiah.
Chit-tiuⁿ Hubble Thài-khong-bōng-oán-kiàⁿ hip--ê M100 iánn-siōng, sī iōng khuah-pak kha-mé-lah 3 hō hip--ê.
Iánn-siōng ū kiông-tiāu bîng-liōng ê nâ-sik sing-thuân kah ho̍k-tsa̍p uan-khiau ê thôo-hún-tuà, tse lóng sī tsit-khuán sing-hē ê ti̍k-ting.
Tuì M100 lāi-té ê piàn-sing gián-kiù, sī kuat-tīng ú-tiū tuā-sè kah nî-huè tsiok tiōng-iàu ê kak-sik.

## [English] M100: A Grand Design Spiral Galaxy
Majestic on a truly cosmic scale, M100 is appropriately known as a [grand design][grand design] spiral galaxy.
It is a large galaxy of over 100 billion stars with well-defined spiral arms that is similar to our own [Milky Way Galaxy][Milky Way Galaxy].
One of the brightest members of the [Virgo Cluster][Virgo Cluster] of galaxies, [M100][M100 1] (alias NGC 4321) is 56 million [light-years][light-years] distant toward the constellation of Berenice's Hair ([Coma Berenices][Coma Berenices]).
[This][This] Hubble [Space][Space] Telescope image of M100 was taken with the [Wide Field Camera 3][Wide Field Camera 3] and accentuates bright blue [star clusters][star clusters] and intricate winding [dust lanes][dust lanes] which are hallmarks of this class of galaxies.
[Studies][Studies] of variable stars in [M100][M100 2] have played an important role in determining the [size and age of the Universe][size and age of the Universe].

## 詞彙學習（漢羅/POJ/KIP/華語/English）
- 【M100】M chi̍t-pah/M tsi̍t-pah/M100/M100
- 【NGC 4321】NGC sù-sam-jī-it/NGC sù-sam-jī-it/NGC 4321/NGC 4321
- 【偉大設計】Úi-tāi-siat-kè/Uí-tāi-siat-kè/偉大設計/Grand Design
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【捲螺仔手骨】kńg-lê-á chhiú-kut/kńg-lê-á tshiú-kut/旋臂/spiral arms
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【室女座星系團】Sek-lú-chō Seng-hē-thoân/Sik-lú-tsō Sing-hē-thuân/室女座星系團/Virgo Cluster
- 【后鬃座】Hiō-chang-chō/Hiō-tsang-tsō/后髮座/Coma Berenices
- 【Hubble 太空望遠鏡】Hubble Thài-khong-bōng-oán-kiàⁿ/Hubble Thài-khong-bōng-uán-kiànn//Hubble Space Telescope
- 【闊幅】khoah-pak/khuah-pak/廣角/Wide Field
- 【星團】seng-thoân/sing-thuân/星團/star clusters
- 【塗粉帶】thô͘-hún-tòa/thôo-hún-tuà/灰塵帶/dust lanes
- 【變星】piàn-seng/piàn-sing/變星/variable stars
- 【特徵】te̍k-teng/ti̍k-ting/特徵/hallmarks

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[grand design]:https://en.wikipedia.org/wiki/Grand_design_spiral_galaxy
[Milky Way Galaxy]:https://imagine.gsfc.nasa.gov/science/objects/milkyway1.html
[Virgo Cluster]:https://apod.nasa.gov/apod/ap110422.html
[M100 1]:https://en.wikipedia.org/wiki/Messier_100
[light-years]:https://spaceplace.nasa.gov/light-year/
[Coma Berenices]:https://en.wikipedia.org/wiki/Coma_Berenices
[This]:https://esahubble.org/images/potw1850a/
[Space]:https://www.nasa.gov/mission_pages/hubble/story/index.html
[Wide Field Camera 3]:https://www.spacetelescope.org/about/general/instruments/wfc3/
[star clusters]:https://apod.nasa.gov/apod/open_clusters.html
[dust lanes]:https://apod.nasa.gov/apod/ap140726.html
[Studies]:https://external-preview.redd.it/8lNLY_NUtEIhb7yFEkZRRM8f4dZAHtpCMA0WcYnBrx4.gif?format=png8&s=b2c51a3ed02455e471f6d48dd5e3be009a815ff4
[M100 2]:https://www.nasa.gov/feature/goddard/2017/messier-100
[size and age of the Universe]:http://apod.nasa.gov/debate/debate96.html


