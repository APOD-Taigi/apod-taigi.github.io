---
title: 替宇宙漆色
date: 2023-06-04
publishdate: 2023-06-04T11:45:00+0800
tags: [free2share, 宇宙]
hero: https://apod.nasa.gov/apod/fap/image/2306/BeyondEarth_Unknown_960.jpg
summary: 咱若是替宇宙漆色，應該會足好耍--ê。

---

{{% apod %}}

- 原始文章：[Color the Universe](https://apod.nasa.gov/apod/ap230604.html)
- 影像來源：毋知，可能是 [C. Flammarion](https://en.wikipedia.org/wiki/Camille_Flammarion)
- 台文翻譯：[An-Li Tsai][An-Li Tsai] ([NCU][NCU])

## [漢羅] 替宇宙漆色
咱若是會當替宇宙漆色，毋知會足趣味無？
你若是有同意，請先用這幅有名 ê 天文插圖試看覓咧。
你、[你 ê 朋友][your friends]、你 ê 爸母 抑是 囡仔，攏會使 kā 這張印出來畫，抑是 [用電腦漆色][color it digitally]。
[咧漆色 ê 時陣][coloring]，你可能會 [有興趣知影][interested to know]，就算 [這幅插圖][this illustration] tī 過去 100 年內出現 tī [足濟所在][numerous places]，毋過真正 ê 藝術家是啥人，逐家猶毋知。
閣有，[這个作品][the work] 猶袂號名，[毋知你敢會使替伊想一个袂䆀 ê 名][can you think of a good one]？
這幅插圖 [頭一擺出現][first appearing]，是 tī [Camille Flammarion][Camille Flammarion] 1888 年寫 ê 一本 [冊][book] 內底。
這本冊 [定定提來講][frequently used]，人類目前 ê 概念，會去予閣較大 ê 真理崁過。

## [POJ] Thè Ú-tiū chhat-sek
Lán nā-sī ē-tàng thè ú-tiū chhat-sek, m̄-chai ē chiok chhù-bī--bô?
Lí nā-sī ū tông-ì, chhiáⁿ seng iōng chit-pak ū-miâ ê thian-bûn chhah-tô͘ chhì-khòaⁿ-māi leh.
Lí, lí ê pêng-iú, lí ê pē-bú ia̍h-sī gín-á, lóng ē-sái kā chit-tiuⁿ ìn-chhut-lâi ōe, mā ē-sái iōng tiān-náu chhat-sek.
Leh chhat-sek ê sî-chūn, lí khó-lêng ē ū hèng-chhù chai-iáⁿ, to̍h-sǹg chit-pak chhah-tô͘ tī kòe-khì 100 nî lāi chhut-hiān tī chiok chē só͘-chāi, m̄-koh chin-chiàⁿ ê gē-su̍t-ka sī siáⁿ-lâng, ta̍k-ke iáu m̄-chai.
Koh-ū, chit-ê chok-phín iáu-bē hō-miâ, m̄-chai lí kám ē-sái thè i siūⁿ chi̍t-ê bē-bái ê miâ?
Chit-pak chhah-tô͘ thâu-chi̍t-pái chhut-hiān, sī tī Camille Flammarion 1888 nî siá ê chi̍t-pún chheh lāi-té.
Chit-pún chheh tiāⁿ-tiāⁿ thê-lâi-kóng, jîn-lūi bo̍k-chiân ê kài-liām, ē khì hō͘ koh-khah tōa ê chin-lí khàm kòe.

## [KIP] Thè Ú-tiū tshat-sik
Lán nā-sī ē-tàng thè ú-tiū tshat-sik, m̄-tsai ē tsiok tshù-bī--bô?
Lí nā-sī ū tông-ì, tshiánn sing iōng tsit-pak ū-miâ ê thian-bûn tshah-tôo tshì-khuànn-māi leh.
Lí, lí ê pîng-iú, lí ê pē-bú ia̍h-sī gín-á, lóng ē-sái kā tsit-tiunn ìn-tshut-lâi uē, mā ē-sái iōng tiān-náu tshat-sik.
Leh tshat-sik ê sî-tsūn, lí khó-lîng ē ū hìng-tshù tsai-iánn, to̍h-sǹg tsit-pak tshah-tôo tī kuè-khì 100 nî lāi tshut-hiān tī tsiok tsē sóo-tsāi, m̄-koh tsin-tsiànn ê gē-su̍t-ka sī siánn-lâng, ta̍k-ke iáu m̄-tsai.
Koh-ū, tsit-ê tsok-phín iáu-bē hō-miâ, m̄-tsai lí kám ē-sái thè i siūnn tsi̍t-ê bē-bái ê miâ?
Tsit-pak tshah-tôo thâu-tsi̍t-pái tshut-hiān, sī tī Camille Flammarion 1888 nî siá ê tsi̍t-pún tsheh lāi-té.
Tsit-pún tsheh tiānn-tiānn thê-lâi-kóng, jîn-luī bo̍k-tsiân ê kài-liām, ē khì hōo koh-khah tuā ê tsin-lí khàm kuè.

## [English] Color the Universe
Wouldn't it be fun to color in the universe?
If you think so, please accept this famous astronomical illustration as a preliminary substitute.
You, [your friends][your friends], your parents or children, can print it out or even [color it digitally][color it digitally].
While [coloring][coloring], you might be [interested to know][interested to know] that even though [this illustration][this illustration] has appeared in [numerous places][numerous places] over the past 100 years, the actual artist remains unknown.
Furthermore, [the work][the work] has no accepted name -- [can you think of a good one][can you think of a good one]?
The illustration, [first appearing][first appearing] in a [book][book] by [Camille Flammarion][Camille Flammarion] in 1888, is [frequently used][frequently used] to show that humanity's present concepts are [susceptible][susceptible] to [being supplanted][being supplanted] by greater truths.

## 詞彙學習（漢羅/POJ/KIP/華語/English）
- 【宇宙】ú-tiū/ú-tiū/宇宙/Universe

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[your friends]:https://assets3.thrillist.com/v1/image/2524371/size/tmg-article_tall.jpg
[color it digitally]:https://www.thecolor.com/Category/Coloring/Planets.aspx
[coloring]:http://www.huffingtonpost.com/2014/10/13/coloring-for-stress_n_5975832.html
[interested to know]:https://eyes.nasa.gov/curiosity/
[this illustration]:https://en.wikipedia.org/wiki/Flammarion_engraving
[numerous places]:https://www.historyofinformation.com/detail.php?id=3329
[the work]:https://www.youtube.com/watch?v=6zp60ODhbb4
[can you think of a good one]:https://asterisk.apod.com/discuss_apod.php?date=230604
[first appearing]:https://books.google.com/books?id=ScDVAAAAMAAJ&pg=PA163
[book]:http://gallica.bnf.fr/ark:/12148/bpt6k408619m/f4.image
[Camille Flammarion]:https://en.wikipedia.org/wiki/Camille_Flammarion
[frequently used]:https://commons.wikimedia.org/wiki/Category:Flammarion_Woodcut
[susceptible]:https://www.facebook.com/photo/?fbid=6509044552448437&set=gm.10161140528949235&idorvanity=72392414234
[being supplanted]:https://apod.nasa.gov/apod/ap010101.html
