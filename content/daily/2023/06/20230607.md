---
title: M94：雙環星系
date: 2023-06-07
publishdate: 2023-06-07T11:45:00+0800
tags: [M94, 雙環星系, 捲螺仔星系, 星系棍仔, 獵犬座, 內底環, 外部環, 星系核, 天文望遠鏡]
hero: https://apod.nasa.gov/apod/image/2306/M94_Brennan_960.jpg
summary: 大部份 ê 星系攏無 恆星 kah 氣體組成 ê 環，是按怎 M94 有兩个？
---

{{% apod %}}

- 原始文章：[M94: A Double Ring Galaxy](https://apod.nasa.gov/apod/ap230607.html)
- 影像來源 kah 版權：[Brian Brennan](https://www.instagram.com/astrolips2000/)
- 閣較濟 APOD：[Flipboard](https://flipboard.com/@APOD_NASA) 這馬嘛有 APOD 矣
- 台文翻譯：[An-Li Tsai][An-Li Tsai] ([NCU][NCU])

## [漢羅] M94：雙環星系
大部份 ê 星系攏無 恆星 kah 氣體組成 ê 環，是按怎 [M94][M94 1] 有兩个？
咱先來看，[捲螺仔星系][spiral galaxy] M94 有一个內底環，是新形成 ê 恆星踅 tī 星系核 外沿 ê 結構。
這予這个星系毋但 [看起來足特別--ê][unusual appearance]，嘛 tī 內部發出足強 ê 光。
[針對伊 ê 起源，有一个主要 ê 假說是講][leading origin hypothesis]，是 踅 [M94][M94 2] ê 星系棍仔，造成內底環 ê [恆星][star] 形成 大爆發。
[星系棍仔][bar] 是搝長 ê [結構][knot]，主要 ê 成份是恆星。
[觀測結果][Observations] 閣有看著另外一个環，外部環，伊較暗，色嘛無仝，無合起來，嘛較複雜。
外部環是按怎形成--ê，到今猶毋知。
[相片][pictured here] 內底 ê M94 有 4 萬 5000 [光年][light years] 大，就 tī 1500 萬光年遠 ê 所在。
咱會當用 [細台天文望遠鏡][small telescope] tī 獵犬 ê [星座][constellation]（[獵犬座][Canes Venatici]）ê 方向揣著伊。

## [POJ] M94：雙環星系
大部份 ê 星系攏無 恆星 kah 氣體組成 ê 環，是按怎 M94 有兩个？
咱先來看，捲螺仔星系 M94 有一个內底環，是新形成 ê 恆星踅 tī 星系核外沿 ê 結構。
這予這个星系毋但看起來足特別--ê，嘛 tī 內部發出足強 ê 光。
針對伊 ê 起源，有一个主要 ê 假說是講，是 踅 M94 ê 星系棍仔，造成內底環 ê 恆星形成 大爆發。
星系棍仔是搝長 ê 結構，主要 ê 成份是恆星。
觀測結果閣有看著另外一个環，外部環，伊較暗，色嘛無仝，無合起來，嘛較複雜。
外部環是按怎形成--ê，到今猶毋知。
相片內底 ê M94 有 4 萬 5000 光年大，就 tī 1500 萬光年遠 ê 所在。
咱會當用細台天文望遠鏡 tī 獵犬 ê 星座（獵犬座）ê 方向揣著伊。

## [KIP] M94: Siang-khuân-sing-hē
Tuā-pōo-hūn ê sing-hē lóng bô hîng-tshinn kah khì-thé tsoo-sîng ê khuân, sī-án-tsuánn M94 ū nn̄g-ê?
Lán sing lâi-khuànn, kńg-lê-á sing-hē M94 ū tsi̍t-ê lāi-té-khuân, sī sin hîng-sîng ê hîng-tshinn se̍h tī sing-hē-hi̍k guā-iân ê kiat-kòo.
Tse hōo tsit-ê sing-hē m̄-nā khuànn--khí-lâi tsiok ti̍k-pia̍t--ê, mā tī luē-pōo huat-tshut tsiok kiông ê kng.
Tsiam-tuì i ê khí-guân, ū tsi̍t-ê tsú-iàu ê ká-suat sī-kóng, sī se̍h M94 ê sing-hē-kùn-á, tsō-sîng lāi-té-khuân ê hîng-tshinn hîng-sîng tuā po̍k-huat.
Sing-hē-kùn-á sī giú-tn̂g ê kiat-kòo, tsú-iàu ê sîng-hūn sī hîng-tshinn.
Kuan-tshik kiat-kó koh-ū khuànn-tio̍h līng-guā tsi̍t-ê khuân, guā-pōo-khuân, i khah àm, sik mā bô-kâng, bô ha̍p--khí-lâi, mā khah ho̍k-tsa̍p.
Guā-pōo-khuân sī-án-nuá hîng-sîng--ê, kàu-tann iáu m̄-tsai.
Siòng-phìnn lāi-té ê M94 ū 4 bān 5000 kng-nî tuā, to̍h tī 1500 bān kng-nî hn̄g ê sóo-tsāi.
Lán ē-tàng iōng sè-tâi thian-bûn-bōng-uán-kiànn tī la̍h-khián ê sing-tsō (La̍h-khián-tsō) ê hong-hiòng tshuē-tio̍h.

## [English] M94: A Double Ring Galaxy
Most galaxies don't have any rings of stars and gas -- why does [M94][M94 1] have two?
First, [spiral galaxy][spiral galaxy] M94 has an inner ring of newly formed stars surrounding its nucleus, giving it not only an [unusual appearance][unusual appearance] but also a strong interior glow.
A [leading origin hypothesis][leading origin hypothesis] holds that an elongated [knot][knot] of stars known as a [bar][bar] rotates in [M94][M94 2] and has generated a burst of [star][star] formation in this inner ring.
[Observations][Observations] have also revealed another ring, an outer ring, one that is more faint, different in color, not closed, and relatively complex.
What caused this outer ring is currently unknown.
M94, [pictured here][pictured here], spans about 45,000 [light years][light years] in total, lies about 15 million light years away, and can be seen with a [small telescope][small telescope] toward the [constellation][constellation] of the Hunting Dogs ([Canes Venatici][Canes Venatici]).

## 詞彙學習（漢羅/POJ/KIP/華語/English）
- 【雙環星系】Siang-khoân-seng-hē/Siang-khuân-sing-hē/雙環星系/Double Ring Galaxy
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【星系棍仔】seng-hē-kùn-á/sing-hē-kùn-á/棒狀結構/bar
- 【獵犬座】La̍h-khián-chō/La̍h-khián-tsō/獵犬座/Canes Venatici
- 【內底環】lōe-pō͘-khoân/luē-pōo-khuân/內環/inner ring
- 【外部環】gōa-pō͘-khoân/guā-pōo-khuân/外環/outer ring
- 【星系核】seng-hē-he̍k/sing-hē-hi̍k/星系核/galactic nucleus
- 【天文望遠鏡】thian-bûn-bōng-oán-kiàⁿ/thian-bûn-bōng-uán-kiànn/天文望遠鏡/telescop

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[M94 1]:http://en.wikipedia.org/wiki/Messier_94
[spiral galaxy]:https://apod.nasa.gov/apod/spiral_galaxies.html
[unusual appearance]:https://www.rover.com/blog/wp-content/uploads/2017/02/pug-2648774_1920-960x540.jpg
[leading origin hypothesis]:https://ui.adsabs.harvard.edu/abs/2001AJ....121.1395W/abstract
[knot]:http://en.wikipedia.org/wiki/Knot_%28mathematics%29#/media/File:Knot_table.svg
[bar]:https://apod.nasa.gov/apod/ap221016.html
[M94 2]:https://apod.nasa.gov/apod/ap100114.html
[star]:https://universe.nasa.gov/stars/basics/
[Observations]:https://ui.adsabs.harvard.edu/abs/2009ApJ...704..618T/abstract
[pictured here]:https://www.instagram.com/p/CscKadTpICu/
[light years]:http://starchild.gsfc.nasa.gov/docs/StarChild/questions/question19.html
[small telescope]:https://apod.nasa.gov/apod/ap011014.html
[constellation]:https://spaceplace.nasa.gov/constellations/en/
[Canes Venatici]:https://en.wikipedia.org/wiki/Canes_Venatici
