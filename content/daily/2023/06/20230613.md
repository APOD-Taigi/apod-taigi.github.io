---
title: 木星 ê 衛星 ùi 木星 面頭前行過
date: 2023-06-13
publishdate: 2023-06-13T11:45:00+0800
tags: [free2share, 木星, 木衛, 木衛一 Io, 木衛二 Europa, Cassini 太空船, Juno 太空船, 木星冰衛星探測船, JUICE, 土星, 大紅斑, 縮時攝影]
hero: https://www.youtube.com/watch?v=YEXuGgRCyS0
summary: 這支影片紀錄著 兩粒木星上大粒 ê 衛星，木衛二 Europa kah 木衛一 Io，ùi 這粒大行星 ê 大紅斑面頭前行過 ê 模樣。
categories: [podcast]
vocals: [阿錕]
---

{{% apod %}}

- 原始文章：[Moons Across Jupiter](https://apod.nasa.gov/apod/ap230613.html)
- 影像來源：[NASA](https://www.nasa.gov/); [ESA](https://www.esa.int/), [JPL](https://www.jpl.nasa.gov/), [Cassini Imaging Team](https://ciclops.org/), [SSI](https://www.spacescience.org/); 資料處理：[Kevin M. Gill](https://www.flickr.com/people/kevinmgill/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clkfmf2jl00z101yefs8y7owg" >}}

## [漢羅] 木星 ê 衛星 ùi 木星 面頭前行過
木星 ê 衛星 [踅][circle] 木星 leh 行。
[這支影片][featured video] 紀錄著 兩粒 [木星上大粒 ê 衛星][Jupiter's largest moons]，木衛二 Europa kah 木衛一 Io，ùi 這粒大行星 ê [大紅斑][Great Red Spot] 面頭前行過 ê 模樣。
大紅斑是咱所知影 tī [太陽系][Solar System] 內底上大 ê 風暴。
這支影片是 [機器人太空船 Cassini][robotic Cassini spacecraft] 欲飛去土星進前，tī 2000 年彼陣 飛過木星 ê 時陣翕--ê。
這兩粒衛星，較遠彼粒是 [有火山 ê 木衛一 Io][volcanic Io]，較近彼粒是 [攏是冰 ê 木衛二 Europa][icy Europa]。
Tī 這支縮時攝影影片內底，木衛二 Europa 行甲超過 木衛一 Io。
這 [足奇怪--ê][odd]，因為 木衛一 Io kah [木星][Jupiter] 較倚，應該愛行較緊才著。
這个理由是因為 飛足緊 ê [Cassini][Cassini] 太空船 飛過 ê 時陣 改變 kha-mé-lah 翕相 ê 角度。
木星是目前 [NASA][NASA] ê 機器人 [太空船 Juno][Juno spacecraft] leh 觀測 ê 對象。
[ESA][ESA] tī 4 月 [發射][launched] ê [木星冰衛星探測船][Jupiter Icy Moons Explorer] (JUICE) 這馬當 leh 飛過去。

## [POJ] Bo̍k-chheⁿ ê ūi-chhiⁿ ùi Bo̍k-chheⁿ bīn-thâu-chêng kiâⁿ-kòe
Bo̍k-chheⁿ ê ūi-chheⁿ se̍h Bo̍k-chheⁿ leh kiâⁿ
Chit-ki iáⁿ-phìⁿ kì-lio̍k tio̍h nn̄g-lia̍p Bo̍k-chheⁿ siōng tōa-lia̍p ê ūi-chheⁿ, Bo̍k-ūi-jī Europa kah Bo̍k-ūi-chi̍t Io, ùi chit-lia̍p tōa-kiâⁿ-chheⁿ ê Tōa-âng-pan bīn-thâu-chêng kiâⁿ-kòe ê bô͘-iūⁿ.
Tōa-âng-pan sī lán só͘ chai-iáⁿ tī Thài-iông-hē lāi-té siōng tōa ê hong-pō.
Chit-ki iáⁿ-phìⁿ sī ke-khì-lâng thài-khong-chûn Cassini beh poe-khì Thó͘-chheⁿ chìn-chêng, tī 2000 nî hit-chūn poe-kòe Bo̍k-chheⁿ ê sî-chūn hip--ê.
Chit-nn̄g-lia̍p ūi-chheⁿ, khah hn̄g hit-lia̍p sī ū hóe-soaⁿ ê Bo̍k-ūi-chi̍t Io, khah kīn hit-lia̍p sī lóng-sī-peng ê Bo̍k-ūi-jī Europa.
Tī chit-ki sok-sî-liap-iáⁿ iáⁿ-phìⁿ lāi-té, Bo̍k-ūi-jī Europa kiâⁿ chhiau-kòe Bo̍k-ūi-chi̍t Io.
Che chiok kî-koài--ê, in-ūi Bo̍k-ūi-chi̍t Io kah Bo̍k-chheⁿ khah óa, èng-kai ài kiâⁿ khah kín chiah tio̍h.
Ē án-ne sī in-ūi poe chiok kín ê Cassini thài-khong-chûn poe--kòe ê sî-chūn kái-piàn kha-mé-lah hip-siòng ê kak-tō͘.
Bo̍k-chheⁿ sī bo̍k-chiân NASA ê ke-khì-lâng thài-khong-chûn Juno leh koan-chhek ê tùi-siōng.
ESA tī 4 goe̍h hoat-siā ê Bo̍k-chheⁿ Peng-ūi-chheⁿ Thàm-chhek-chûn (JUICE) chit-má tng leh poe kòe-khì.

## [KIP] Bo̍k-tshenn ê uī-tshinn uì Bo̍k-tshenn bīn-thâu-tsîng kiânn-kuè
Bo̍k-tshenn ê uī-tshenn se̍h Bo̍k-tshenn leh kiânn
Tsit-ki iánn-phìnn kì-lio̍k tio̍h nn̄g-lia̍p Bo̍k-tshenn siōng tuā-lia̍p ê uī-tshenn, Bo̍k-uī-jī Europa kah Bo̍k-uī-tsi̍t Io, uì tsit-lia̍p tuā-kîann-tshenn ê Tuā-âng-pan bīn-thâu-tsîng kiânn-kuè ê bôo-iūnn.
Tuā-âng-pan sī lán sóo tsai-iánn tī Thài-iông-hē lāi-té siōng tuā ê hong-pō.
Tsit-ki iánn-phìnn sī ke-khì-lâng thài-khong-tsûn Cassini beh pue-khì Thóo-tshenn tsìn-tsîng, tī 2000 nî hit-tsūn pue-kuè Bo̍k-tshenn ê sî-tsūn hip--ê.
Tsit-nn̄g-lia̍p uī-tshenn, khah hn̄g hit-lia̍p sī ū hué-suann ê Bo̍k-uī-tsi̍t Io, khah kīn hit-lia̍p sī lóng-sī-ping ê Bo̍k-uī-jī Europa.
Tī tsit-ki sok-sî-liap-iánn iánn-phìnn lāi-té, Bo̍k-uī-jī Europa kiânn tshiau-kuè Bo̍k-uī-tsi̍t Io.
Tse tsiok kî-kuài--ê, in-uī Bo̍k-uī-tsi̍t Io kah Bo̍k-tshenn khah uá, ìng-kai ài kiânn khah kín tsiah tio̍h.
Ē án-ne sī in-uī pue tsiok kín ê Cassini thài-khong-tsûn pue--kuè ê sî-tsūn kái-piàn kha-mé-lah hip-siòng ê kak-tōo.
Bo̍k-tshenn sī bo̍k-tsiân NASA ê ke-khì-lâng thài-khong-tsûn Juno leh kuan-tshik ê tuì-siōng.
ESA tī 4 gue̍h huat-siā ê Bo̍k-tshenn Ping-uī-tshenn Thàm-tshik-tsûn (JUICE) tsit-má tng leh pue kuè-khì.

## [English] Moons Across Jupiter
Jupiter's moons [circle][circle] Jupiter.
The [featured video][featured video] depicts Europa and Io, two of [Jupiter's largest moons][Jupiter's largest moons], crossing in front of the grand planet's [Great Red Spot][Great Red Spot], the largest known storm system in our [Solar System][Solar System].
The video was composed from images taken by the [robotic Cassini spacecraft][robotic Cassini spacecraft] as it passed Jupiter in 2000, on its way to Saturn.
The two moons visible are [volcanic Io][volcanic Io], in the distance, and [icy Europa][icy Europa].
In the time-lapse video, Europa appears to overtake Io, which is [odd][odd] because Io is closer to [Jupiter][Jupiter] and moves faster.
The explanation is that the motion of the fast [Cassini][Cassini] spacecraft changes the camera location significantly during imaging.
Jupiter is currently being visited by [NASA][NASA]'s robotic [Juno spacecraft][Juno spacecraft], while [ESA][ESA]'s [Jupiter Icy Moons Explorer][Jupiter Icy Moons Explorer] (JUICE), [launched][launched] in April, is enroute.

## 詞彙學習

|漢羅|POJ|KIP|華語|English|
|-|-|-|-|-|
|木星|Bo̍k-chheⁿ|Bo̍k-tshenn|木星|Jupiter|
|木衛|Bo̍k-ūi|Bo̍k-uī|木衛|Jupiter's moons|
|木衛一 Io|Bo̍k-ūi-it Io|Bo̍k-uī-it Io|木衛一 Io|Io|
|木衛二 Europa|Bo̍k-ūi-jī Europa|Bo̍k-uī-jī Europa|木衛二 Europa|Europa|
|Cassini 太空船|Cassini thài-khong-chûn|Cassini thài-khong-tsûn|Cassini 太空船|Cassini spacecraft|
|Juno 太空船|Juno thài-khong-chûn|Juno thài-khong-tsûn|Juno 太空船|Juno spacecraft|
|木星冰衛星探測船|Bo̍k-chheⁿ Peng-ūi-chheⁿ Thàm-chhek-chún|Bo̍k-tshenn Ping-uī-tshenn Thàm-tshik-tsún|木星冰衛星探測船|Jupiter Icy Moons Explorer (JUICE)|
|土星|Thó͘-chheⁿ|Thóo-tshenn|土星|Saturn|
|太陽系|Thài-iông-hē|Thài-iông-hē|太陽系|Solar System|
|大紅斑|Tōa-âng-pan|Tuā-âng-pan|大紅斑|Great Red Spot|
|縮時攝影|sok-sî-liap-iáⁿ|sok-sî-liap-iánn|縮時攝影|time-lapse|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[circle]:https://apod.nasa.gov/apod/ap221025.html
[featured video]:https://www.flickr.com/photos/kevinmgill/44583965185/in/photostream/
[Jupiter's largest moons]:https://apod.nasa.gov/apod/ap001118.html
[Great Red Spot]:https://apod.nasa.gov/apod/ap220109.html
[Solar System]:https://en.wikipedia.org/wiki/Solar_System
[robotic Cassini spacecraft]:https://solarsystem.nasa.gov/missions/cassini/mission/spacecraft/cassini-orbiter/
[volcanic Io]:https://apod.nasa.gov/apod/ap221211.html
[icy Europa]:https://spaceplace.nasa.gov/europa/en/
[odd]:https://www.intermountainpet.com/hubfs/Blog_Images/Dogs-tilting-their-heads.jpg
[Jupiter]:https://solarsystem.nasa.gov/planets/jupiter/overview/
[Cassini]:https://www.planetary.org/space-missions/cassini
[NASA]:https://www.nasa.gov/
[Juno spacecraft]:https://www.missionjuno.swri.edu/spacecraft/
[ESA]:https://www.esa.int/
[Jupiter Icy Moons Explorer]:https://www.esa.int/Science_Exploration/Space_Science/Juice
[launched]:https://youtu.be/MvHcGmQPcsI?t=1788
