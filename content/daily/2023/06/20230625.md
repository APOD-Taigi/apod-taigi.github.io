---
title: 木星 ê 爍爁
date: 2023-06-25
publishdate: 2023-06-25T11:45:00+0800
tags: [free2share, 爍爁, 木星, 火星, 土星, 金星, 天王星, 海王星, Juno 太空船, 爍光, 北極, 雲旋, 紮電粒子]
hero: https://apod.nasa.gov/apod/fap/image/2306/LightningCloud_JunoGill_960.jpg
summary: 敢干焦地球有爍爁？毋但喔！
categories: [podcast]
vocals: [阿綠]
---

{{% apod %}}

- 原始文章：[Lightning on Jupiter](https://apod.nasa.gov/apod/ap230625.html)
- 影像來源：[NASA](https://www.nasa.gov/)/[JPL-Caltech](https://www.jpl.nasa.gov/)/[SwRI](https://www.swri.org/)/[MSSS](http://www.msss.com/); 資料處理 kah [許可](https://creativecommons.org/licenses/by/3.0/): [Kevin M. Gill](https://www.flickr.com/people/kevinmgill/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clkms7bsc00ro01yf7qlja59d" >}}

## [漢羅] 木星 ê 爍爁
敢干焦地球有爍爁？
毋但喔！
咱太陽系內底 ê 太空船捌量著其他行星 ê 爍爁，包括 [火星][Mars]、[木星][Jupiter]、kah [土星][Saturn]。
嘛捌 tī [金星][Venus]、[天王星、kah 海王星][Uranus, and Neptune] 頂懸量著可能是爍爁 ê 物件。
爍爁是紮電粒子 [忽然間][sudden rush] ùi 一位 走去另外一位 ê 現象。
[Tī 地球][On Earth]，相挵 ê 冰 kah 水滴定定會造成 產生爍爁 ê 電分開。
毋過 [tī 木星 ê 情形是啥款][what happens on Jupiter]？
Ùi NASA [踅木星][Jupiter-orbiting] ê Juno [太空船][spacecraft] 提著 ê 影像 kah 資料，有支持 科學家進前 ê 想法。
[木星 ê 爍爁][Jovian lightning 1] 嘛是 tī 有水 kah 冰 ê 雲內底生出來--ê。
[這張 Juno 翕--ê 相片][featured Juno photograph] 有翕著可見光 ê 爍光，這是 tī [木星北極][Jupiter's north pole] 附近 ê 大型雲旋內底翕著--ê。
紲落來幾若個月，Juno 太空船會 tī 木星暗暝彼爿進行幾若擺 ê 近距離掃描，按呢就會當予 機器人探測器 去提閣較濟 [木星爍爁][Jovian lightning 2] ê 資料 kah 影像。

## [POJ] Bo̍k-chheⁿ ê Sih-nah
Kám kan-na Tē-kiû ū sih-nah?
M̄-nā o͘h!
Lán Thài-iông-hē lāi-té ê thài-khong-chûn bat niû-tio̍h kî-tha kiâⁿ-chheⁿ ê sih-nah, pau-koat hóe-chheⁿ, Bo̍k-chheⁿ, kah Thó͘-chheⁿ.
Mā bat tī Kim-chheⁿ, Thian-ông-chheⁿ, kah Hái-ông-chheⁿ téng-koân niû-tio̍h khó-lêng sī sih-nah ê mi̍h-kiāⁿ.
Sih-nah sī chah-tiān lia̍p-chú hut-jiân-kan ùi chi̍t-ūi cháu-khì lēng-gōa chi̍t-ūi ê hiān-siōng.
Tī Tē-kiû, sio-lòng ê peng kah chúi-tih tiāⁿ-tiāⁿ ē chō-sêng sán-seng sih-nah ê tiān pun--khui.
M̄-koh tī Bo̍k-chheⁿ ê chêng-hêng sī siáⁿ-khoán?
Ùi NASA se̍h Bo̍k-chheⁿ ê Juno thài-khong-chûn the̍h-tio̍h ê iáⁿ-siōng kah chu-liāu, ū chi-chhî kho-ha̍k-ka chìn-chêng ê siūⁿ-hoat.
Bo̍k-chheⁿ ê sih-nah mā-sī tī ū chúi kah peng ê hûn lāi-té seⁿ--chhut-lâi--ê.
Chit-tiuⁿ Juno hip--ê siòng-phìⁿ ū hip-tio̍h khó-kiàn-kng ê sih-kng, che sī tī Bo̍k-chheⁿ pak-ke̍k hù-kīn ê tōa-hêng hûn-chn̄g lāi-té hip--tio̍h--ê.
Sòa-lo̍h-lâi kúi-nā kò goe̍h, Juno thài-khong-chûn ē tī Bo̍k-chheⁿ àm-mî hit-pêng chìn-hêng kúi-nā pái ê kīn kū-lī sàu-biâu, án-ne tō ē-tàng hō͘ ke-khì-lâng thàm-chhek-khì khì the̍h koh khah chē Bo̍k-chheⁿ sih-nah ê chu-liāu kah iáⁿ-siōng.

## [KIP] Bo̍k-tshenn ê Sih-nah
Kám kan-na Tē-kiû ū sih-nah?
M̄-nā ooh!
Lán Thài-iông-hē lāi-té ê thài-khong-tsûn bat niû-tio̍h kî-tha kiânn-tshenn ê sih-nah, pau-kuat hué-tshenn, Bo̍k-tshenn, kah Thóo-tshenn.
Mā bat tī Kim-tshenn, Thian-ông-tshenn, kah Hái-ông-tshenn tíng-kuân niû-tio̍h khó-lîng sī sih-nah ê mi̍h-kiānn.
Sih-nah sī tsah-tiān lia̍p-tsú hut-jiân-kan uì tsi̍t-uī tsáu-khì līng-guā tsi̍t-uī ê hiān-siōng.
Tī Tē-kiû, sio-lòng ê ping kah tsuí-tih tiānn-tiānn ē tsō-sîng sán-sing sih-nah ê tiān pun--khui.
M̄-koh tī Bo̍k-tshenn ê tsîng-hîng sī siánn-khuán?
Uì NASA se̍h Bo̍k-tshenn ê Juno thài-khong-tsûn the̍h-tio̍h ê iánn-siōng kah tsu-liāu, ū tsi-tshî kho-ha̍k-ka tsìn-tsîng ê siūnn-huat.
Bo̍k-tshenn ê sih-nah mā-sī tī ū tsuí kah ping ê hûn lāi-té senn--tshut-lâi--ê.
Tsit-tiunn Juno hip--ê siòng-phìnn ū hip-tio̍h khó-kiàn-kng ê sih-kng, tse sī tī Bo̍k-tshenn pak-ki̍k hù-kīn ê tuā-hîng hûn-tsn̄g lāi-té hip--tio̍h--ê.
Suà-lo̍h-lâi kuí-nā kò gue̍h, Juno thài-khong-tsûn ē tī Bo̍k-tshenn àm-mî hit-pîng tsìn-hîng kuí-nā pái ê kīn kū-lī sàu-biâu, án-ne tō ē-tàng hōo ke-khì-lâng thàm-tshik-khì khì the̍h koh khah tsē Bo̍k-tshenn sih-nah ê tsu-liāu kah iánn-siōng.

## [English] Lightning on Jupiter
Does lightning occur only on Earth?
No.
Spacecraft in our Solar System have detected lightning on other planets, including [Mars][Mars], [Jupiter][Jupiter] and [Saturn][Saturn], and lightning is likely on [Venus][Venus], [Uranus, and Neptune][Uranus, and Neptune].
Lightning is a [sudden rush][sudden rush] of electrically charged particles from one location to another.
[On Earth][On Earth], drafts of colliding ice and water droplets usually create lightning-generating charge separation, but [what happens on Jupiter][what happens on Jupiter]?
Images and data from NASA's [Jupiter-orbiting][Jupiter-orbiting] Juno [spacecraft][spacecraft] bolster previous speculation that [Jovian lightning][Jovian lightning 1] is also created in clouds containing water and ice.
In the [featured Juno photograph][featured Juno photograph], an optical flash was captured in a large cloud vortex near [Jupiter's north pole][Jupiter's north pole].
During the next few months, Juno will perform several close sweeps over Jupiter's night side, likely allowing the robotic probe to capture more data and images of [Jovian lightning][Jovian lightning 2].

## 詞彙學習（漢羅/POJ/KIP/華語/English）
- 【爍爁】sih-nah/sih-nah/閃電/lightning
- 【木星】Bo̍k-chheⁿ/Bo̍k-tshenn/木星/Jupiter
- 【火星】Hóe-chheⁿ/Hué-tshenn/火星/Mars
- 【土星】Thó͘-chheⁿ/Thóo-tshenn/土星/Saturn
- 【金星】Kim-chheⁿ/Kim-tshenn/金星/Venus
- 【天王星】Thian-ông-chheⁿ/Thian-ông-tshenn/天王星/Uranus
- 【海王星】Hái-ông-chheⁿ/Hái-ông-tshenn/海王星/Neptune
- 【Juno 太空船】Juno thài-khong-chûn/Juno thài-khong-tsûn/朱諾號太空船/Juno spacecraft
- 【紮電粒子】chah-tiān lia̍p-chú/tsah-tiān lia̍p-tsú/帶電粒子/electrically charged particles
- 【爍光】sih-kng/sih-kng/閃光/flash
- 【北極】pak-ke̍k/pak-ki̍k/北極/north pole
- 【雲旋】hûn-chn̄g/hûn-tsn̄g/雲渦/cloud vortex

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Mars]:https://esto.nasa.gov/first-direct-measurements-of-lightning-on-mars/
[Jupiter]:https://apod.nasa.gov/apod/ap971216.html
[Saturn]:https://apod.nasa.gov/apod/ap080505.html
[Venus]:https://www.nature.com/articles/nature05930
[Uranus, and Neptune]:https://eos.org/features/planetary-lightning-same-physics-distant-worlds
[sudden rush]:https://apod.nasa.gov/apod/ap120723.html
[On Earth]:https://www.lightningmaps.org/
[what happens on Jupiter]:https://as1.ftcdn.net/v2/jpg/04/78/17/62/1000_F_478176241_p5m7EUHkXjdNiStGknkInH6KvCbwm3NE.jpg
[Jupiter-orbiting]:https://apod.nasa.gov/apod/ap220828.html
[spacecraft]:https://www.missionjuno.swri.edu/spacecraft/
[Jovian lightning 1]:https://ui.adsabs.harvard.edu/abs/2022DPS....5430203B/abstract
[featured Juno photograph]:https://photojournal.jpl.nasa.gov/catalog/PIA25020
[Jupiter's north pole]:https://apod.nasa.gov/apod/ap180308.html
[Jovian lightning 2]:https://apod.nasa.gov/apod/ap970512.html
