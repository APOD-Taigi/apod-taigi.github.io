---
title: 太陽 kah 伊 phàng-kìⁿ ê 色光
date: 2023-06-11
publishdate: 2023-06-11T11:45:00+0800
tags: [free2share, 稜鏡, 光譜, 日素, 吸收線]
hero: https://apod.nasa.gov/apod/image/2306/sunspectrum_mpso_960.jpg
summary: 遮有太陽所有看會著 ê 色光，是日光迵過 像稜鏡這款家私 ê 時陣產生--ê。
categories: [podcast]
vocals: [阿錕]
---

{{% apod %}}

- 原始文章：[The Sun and Its Missing Colors](https://apod.nasa.gov/apod/ap230611.html)
- 影像來源：Nigel Sharp ([NSF](https://www.nsf.gov/)), [FTS](https://noirlab.edu/public/images/noao-02592/), [NSO](https://www.nso.edu/), [KPNO](https://noirlab.edu/public/programs/kitt-peak-national-observatory/), [AURA](https://www.aura-astronomy.org/), [NSF](https://www.nsf.gov/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cljx2n55q00zf01w43wuv0npd" >}}

## [漢羅] 太陽 kah 伊 phàng-kìⁿ ê 色光
遮有 [太陽][Sun 1] 所有 [看會著][visible] ê 色光，是日光迵過 像 [稜鏡][prism] 這款家私 ê 時陣產生--ê。
這个 [光譜][The spectrum] 是 [McMath-Pierce][McMath-Pierce] [太陽天文台][Solar Observatory] 做--ê。
先講一下，咱 [白色][white] ê [太陽][Sun 2] 其實會發出 [全部 ê 色光][every color]，毋過伊 tī 黃色 kah 青色 是 上光--ê。
[這張光譜][featured spectrum] 內底一逝一逝較暗 ê 部份，是 [太陽表面][Sun's surface] 抑是 頂懸 ê 氣體 吸收 下底 leh 發射 ê 日光。
無仝氣體會 [吸收無仝色光][absorb different colors of light]，這會當幫贊咱了解太陽 ê 組成氣體是啥物。
舉一个例，[日素][Helium] 就是 1870 年 [先 tī 太陽光譜內底揣著][first discovered]，[後來][later found] 才 tī [地球][Earth] 揣著 ê 元素。
今仔日咱已經有法度知影大部份 ê [光譜吸收線][spectral absorption lines] 是 ùi 佗一个元素來--ê，毋過 [猶有一寡毋知][not all]。

## [POJ] Thài-iâng kah i phàng-kìⁿ ê Sek-kng
Chia ū Thài-iông só͘-ū khòaⁿ-ē-tio̍h ê sek-kng, sī ji̍t-kng thàng-kòe chhiūⁿ lêng-kiàⁿ chit-khoán ke-si ê sî-chūn sán-seng--ê.
Chit-ê kng-phó͘ sī McMath Pierce Thài-iông Thian-bûn-tâi chò--ê.
Seng kóng chi̍t-ē, lán pe̍h-sek ê Thài-iông kî-si̍t ē hoat-chhut choân-pō͘ ê sek-kng, m̄-koh I tī n̂g-sek kah chheⁿ-sek sī siōng kng--ê.
Chit-tiuⁿ kng-phó͘ lāi-té chi̍t-chōa chi̍t-chōa khah àm ê pō͘-hūn, sī Thài-iông piáu-bīn ia̍h-sī téng-koân ê khì-thé khip-siu ē-té leh hoat-siā ê ji̍t-kng.
Bô-kâng khì-thé ē khip-siu bô-kâng sek-kng, che ē-tàng pang-chān lán liáu-kái Thài-iông ê cho͘-sêng khì-thé sī siáⁿ-mih.
Kí chi̍t-ê lē, ji̍t sò͘ tio̍h-sī 1870 nî seng tī Thài-iông kng-phó͘ lāi-té chhē-tio̍h, āu-lâi chiah tī Tē-kiû chhōe-tio̍h ê goân-sò͘.
Kin-á-ji̍t lán í-keng ū-hoat-tō͘ chai-iáⁿ tōa-pō͘-hūn ê kng-phó͘ khip-siu-sòaⁿ sī ùi tó-chi̍t-ê goân-sò͘ lâi--ê, m̄-koh iáu-ū chi̍t-kóa m̄-chai.

## [KIP] Thài-iâng kah i phàng-kìnn ê Sik-kng
Tsia ū Thài-iông sóo-ū khuànn-ē-tio̍h ê sik-kng, sī ji̍t-kng thàng-kuè tshiūnn lîng-kiànn tsit-khuán ke-si ê sî-tsūn sán-sing--ê.
Tsit-ê kng-phóo sī McMath Pierce Thài-iông Thian-bûn-tâi tsò--ê.
Sing kóng tsi̍t-ē, lán pe̍h-sik ê Thài-iông kî-si̍t ē huat-tshut tsuân-pōo ê sik-kng, m̄-koh I tī n̂g-sik kah tshenn-sik sī siōng kng--ê.
Tsit-tiunn kng-phóo lāi-té tsi̍t-tsuā tsi̍t-tsuā khah àm ê pōo-hūn, sī Thài-iông piáu-bīn ia̍h-sī tíng-kuân ê khì-thé khip-siu ē-té leh huat-siā ê ji̍t-kng.
Bô-kâng khì-thé ē khip-siu bô-kâng sik-kng, tse ē-tàng pang-tsān lán liáu-kái Thài-iông ê tsoo-sîng khì-thé sī siánn-mih.
Kí tsi̍t-ê lē, ji̍t sòo tio̍h-sī 1870 nî sing tī Thài-iông kng-phóo lāi-té tshē-tio̍h, āu-lâi tsiah tī Tē-kiû tshuē-tio̍h ê guân-sòo.
Kin-á-ji̍t lán í-king ū-huat-tōo tsai-iánn tuā-pōo-hūn ê kng-phóo khip-siu-suànn sī uì tó-tsi̍t-ê guân-sòo lâi--ê, m̄-koh iáu-ū tsi̍t-kuá m̄-tsai.

## [English] The Sun and Its Missing Colors
Here are all the [visible][visible] colors of the [Sun][Sun 1], produced by passing the Sun's light through a [prism][prism]\-like device.
[The spectrum][The spectrum] was created at the [McMath-Pierce][McMath-Pierce] [Solar Observatory][Solar Observatory] and shows, first off, that although our [white][white]\-appearing [Sun][Sun 2] emits light of nearly [every color][every color], it appears brightest in yellow-green light.
The dark patches in the [featured spectrum][The spectrum] arise from gas at or above the [Sun's surface][Sun's surface] absorbing sunlight emitted below.
Since different types of gas [absorb different colors of light][absorb different colors of light], it is possible to determine what gasses compose the Sun.
[Helium][Helium], for example, was [first discovered][first discovered] in 1870 on a solar spectrum and only [later found][later found] here on [Earth][Earth].
Today, the majority of [spectral absorption lines][spectral absorption lines] have been identified - but [not all][not all].

## 詞彙學習

|漢羅|POJ|KIP|華語|English|
|-|-|-|-|-|
|稜鏡|lêng-kiàⁿ|lîng-kiànn|稜鏡|prism|
|光譜|kng-phó͘|kng-phóo|光譜|spectrum|
|日素|ji̍t-sò͘|ji̍t-sòo|氦|Helium|
|吸收線|khip-siu-sòaⁿ|khip-siu-suànn|吸收線|absorption lines|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[visible]:https://science.nasa.gov/ems/09_visiblelight
[Sun 1]:https://solarsystem.nasa.gov/solar-system/sun/overview/
[prism]:http://en.wikipedia.org/wiki/Prism_%28optics%29
[The spectrum]:https://noirlab.edu/public/images/noao-sun/
[McMath-Pierce]:https://noirlab.edu/public/programs/kitt-peak-national-observatory/mcmath-pierce-solar-telescope/
[Solar Observatory]:https://apod.nasa.gov/apod/ap120316.html
[white]:http://solar-center.stanford.edu/SID/activities/GreenSun.html
[Sun 2]:https://apod.nasa.gov/apod/sun.html
[every color]:https://www.windows2universe.org/sun/spectrum/multispectral_sun_overview.html
[featured spectrum]:https://noirlab.edu/public/images/noao-sun/
[Sun's surface]:https://apod.nasa.gov/apod/ap160919.html
[absorb different colors of light]:http://astronomy.swin.edu.au/cosmos/a/absorption+line
[Helium]:http://en.wikipedia.org/wiki/Helium
[first discovered]:https://www.smithsonianmag.com/history/how-scientists-discovered-helium-first-alien-element-1868-180970057/
[later found]:http://www.youtube.com/watch?v=d-XbjFn3aqE
[Earth]:http://antwrp.gsfc.nasa.gov/apod/image/0208/earthlights02_dmsp_big.jpg
[spectral absorption lines]:https://www.khanacademy.org/partner-content/nasa/measuringuniverse/spectroscopy/a/absorptionemission-lines
[not all]:https://ui.adsabs.harvard.edu/abs/2005ASPC..336...25A/abstract
