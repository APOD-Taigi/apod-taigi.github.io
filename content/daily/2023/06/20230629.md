---
title: Ùi 重力宇宙來 ê 的信息
date: 2023-06-29
publishdate: 2023-06-29T11:45:00+0800
tags: [free2share, 北美 Nanohertz 重力波天文台, NANOGrav, 電波望遠鏡, 脈動星, 重力波, 雙超大質量烏洞, 超大質量烏洞, 時空振動, LIGO, 室女座干涉儀, Virgo, 雷射干涉引力波天文台]
hero: https://apod.nasa.gov/apod/image/2306/Gwb_Nanograv_960_annotated.jpg
summary: 北美 Nanohertz 重力波天文台 (NANOGrav) 是一組足大型 ê 電波望遠鏡。
---

{{% apod %}}

- 原始文章：[A Message from the Gravitational Universe](https://apod.nasa.gov/apod/ap230629.html)
- 插畫來源：[NANOGrav](https://nanograv.org/) Physics Frontier Center; 文稿：[Natalia Lewandowska](https://www.oswego.edu/physics/natalia-lewandowska) ([SUNY Oswego](https://www.oswego.edu/physics/))
- 開放科學：[Browse 3,000+ codes in the Astrophysics Source Code Library](https://ascl.net/code/all)
- 台文翻譯：[An-Li Tsai][An-Li Tsai] ([NCU][NCU])

## [漢羅] Ùi 重力宇宙來 ê 的信息
[北美 Nanohertz 重力波天文台][North American Nanohertz Observatory for Gravitational Waves] (NANOGrav) 是一組足大型 ê [電波望遠鏡][radio telescope]。
伊監看 68 粒 [脈動星][pulsar 1]，[閣足細膩量][carefully measuring] in ê 光線到地球 微微仔 ê 時間差，才會揣著 [背景][background] 有[重力波][gravitational wave] (GW) ê 證據。
[這款時間差][These shifts] kah 無仝粒 [脈動星][pulsar 2] 有關係， 表示講這是重力波造成--ê。
[背景 ê 重力波][GW background] 可能是受著 幾若十萬 抑是 幾若百萬粒 [雙超大質量烏洞][supermassive black hole binaries] ê 影響。
[歐洲][Europe]、[亞洲][Asia] kah [澳洲][Australia] ê 團隊嘛 tī 今仔日分別報告 in ê 結果。
進前，[LIGO][LIGO] kah [Virgo][Virgo] 探測器嘛捌量著 ùi [兩粒互踅 ê 大質量天體][pairs of massive orbiting objects]，親像是 恆星質量 [烏洞][black holes] 這款天體，[合併][merging] 所產生 ê 較懸頻率 ê 重力波。
這張插圖利用 tī 兩粒互踅 ê [超大質量烏洞][supermassive black holes] kah [幾若粒脈動星][pulsars] [揣著][appear] ê 微微仔時間差，來強調 [時空][spacetime] 振動 ê 結果。
這寡 tī 時空留痕 ê [重力波][GWs]，tī 這張插圖內底就用 [扭曲 ê 格仔][distorted grid] 來表示。

## [POJ] Ùi Tiōng-le̍k Ú-tiū lâi--ê ê Sìn-sit
Pak-bí Nanohertz Tiōng-le̍k-pho Thian-bûn-tâi (NANOGrav) sī chi̍t-cho͘ chiok tōa-hêng ê tiān-pho bōng-oán-kiàⁿ.
I kàm-khòaⁿ 68 lia̍p me̍h-tōng-chhiⁿ, koh chiò sè-jī niû in ê kng-sòaⁿ kàu Tē-kiû bî-bî-á ê sî-kan-chha, chiah-ē chhōe-tio̍h pōe-kéng ū tiōng-le̍k-pho (GW) ê chèng-kì.
Chit-khoán sî-kan-chha kah bô-kāng-lia̍p me̍h-tōng-chhiⁿ ū koan-hē, piáu-sī kóng che-sī tiōng-le̍k-pho chō-sêng--ê.
Pōe-kéng ê tiōng-le̍k-pho khó-lêng sī siū-tio̍h kúi-nā cha̍p-bān ia̍h-sī kúi-nā pah-bān lia̍p siang chhiau-tōa chit-liōng o͘-tōng ê éng-hióng.
Au-chiu, A-chiu kah Ò-chiu ê thoân-tūi mā tī kin-á-ji̍t hun-pia̍t pò-kò in ê kiat-kó.
Chìn-chêng, LIGO kah Virgo thàm-chhek-khì mā bat niû-tio̍h ùi nn̄g-lia̍p hō͘-se̍h ê tōa-chit-liōng thian-thé, chhin-chhiūⁿ sī hêng-chhiⁿ chit-liōng o͘-tōng chit-khoán thian-thé, ha̍p-pèng só͘ sán-seng ê khah koân pîn-lu̍t ê tiōng-le̍k-pho.
Chit-tiuⁿ chhah-tô͘ lī-iōng tī nn̄g-lia̍p hō͘-se̍h ê chhiau-tōa chit-liōng o͘-tōng kah kúi-nā-lia̍p me̍h-tōng-chhiⁿ chhōe--tio̍h ê bî-bî-á sî-kan-chha, lâi kiông-tiāu sî-khong tín-tāng ê kiat-kó.
Chit kóa tī sî-khong lâu hûn ê tiōng-le̍k-pho, tī chit-tiuⁿ chhah-tô͘ lāi-té tō iōng niú-khiok ê keh-á lâi piáu-sī.

## [KIP] Uì Tiōng-li̍k Ú-tiū lâi--ê ê Sìn-sit
Pak-bí Nanohertz Tiōng-li̍k-pho Thian-bûn-tâi (NANOGrav) sī tsi̍t-tsoo tsiok tuā-hîng ê tiān-pho bōng-uán-kiànn.
I kàm-khuànn 68 lia̍p me̍h-tōng-tshinn, koh tsiò sè-jī niû in ê kng-suànn kàu Tē-kiû bî-bî-á ê sî-kan-tsha, tsiah-ē tshuē-tio̍h puē-kíng ū tiōng-li̍k-pho (GW) ê tsìng-kì.
Tsit-khuán sî-kan-tsha kah bô-kāng-lia̍p me̍h-tōng-tshinn ū kuan-hē, piáu-sī kóng tse-sī tiōng-li̍k-pho tsō-sîng--ê.
Puē-kíng ê tiōng-li̍k-pho khó-lîng sī siū-tio̍h kuí-nā tsa̍p-bān ia̍h-sī kuí-nā pah-bān lia̍p siang tshiau-tuā tsit-liōng oo-tōng ê íng-hióng.
Au-tsiu, A-tsiu kah Ò-tsiu ê thuân-tuī mā tī kin-á-ji̍t hun-pia̍t pò-kò in ê kiat-kó.
Tsìn-tsîng, LIGO kah Virgo thàm-tshik-khì mā bat niû-tio̍h uì nn̄g-lia̍p hōo-se̍h ê tuā-tsit-liōng thian-thé, tshin-tshiūnn sī hîng-tshinn tsit-liōng oo-tōng tsit-khuán thian-thé, ha̍p-pìng sóo sán-sing ê khah kuân pîn-lu̍t ê tiōng-li̍k-pho.
Tsit-tiunn tshah-tôo lī-iōng tī nn̄g-lia̍p hōo-se̍h ê tshiau-tuā tsit-liōng oo-tōng kah kuí-nā-lia̍p me̍h-tōng-tshinn tshuē--tio̍h ê bî-bî-á sî-kan-tsha, lâi kiông-tiāu sî-khong tín-tāng ê kiat-kó.
Tsit kuá tī sî-khong lâu hûn ê tiōng-li̍k-pho, tī tsit-tiunn tshah-tôo lāi-té tō iōng niú-khiok ê keh-á lâi piáu-sī.

## [English] A Message from the Gravitational Universe
Monitoring 68 [pulsar][pulsar 1]s with very large [radio telescope][radio telescope]s, the [North American Nanohertz Observatory for Gravitational Waves][North American Nanohertz Observatory for Gravitational Waves] (NANOGrav) has uncovered evidence for the [gravitational wave][gravitational wave] (GW) [background][background] by [carefully measuring][carefully measuring] slight shifts in the arrival times of pulses.
[These shifts][These shifts] are correlated between different [pulsar][pulsar 2]s in a way that indicates that they are caused by GWs.
This [GW background][GW background] is likely due to hundreds of thousands or even millions of [supermassive black hole binaries][supermassive black hole binaries].
Teams in [Europe][Europe], [Asia][Asia] and [Australia][Australia] have also independently reported their results today.
Previously, the [LIGO][LIGO] and [Virgo][Virgo] detectors have detected higher-frequency GWs from the [merging][merging] of individual [pairs of massive orbiting objects][pairs of massive orbiting objects], such as stellar-mass [black holes][black holes].
The featured illustration highlights this [spacetime][spacetime]\-shaking result by depicting two orbiting [supermassive black holes][supermassive black holes] and several of the [pulsars][pulsars] that would [appear][appear] to have slight timing shifts.
The imprint these [GWs][GWs] make on spacetime itself is illustrated by a [distorted grid][distorted grid].

## 詞彙學習（漢羅/POJ/KIP/華語/English）
- 【北美 Nanohertz 重力波天文台】Pak-bí Nanohertz Tiōng-li̍k-pho Thian-bûn-tâi/Pak-bí Nanohertz Tiōng-li̍k-pho Thian-bûn-tâi/北美納赫茲引力波天文台/NANOGrav
- 【電波望遠鏡】tiān-pho bōng-oán-kiàⁿ/tiān-pho bōng-uán-kiànn/電波望遠鏡/radio telescope
- 【脈動星】me̍h-tōng-chhiⁿ/me̍h-tōng-tshinn/脈動星/pulsar
- 【重力波】tiōng-le̍k-pho/tiōng-li̍k-photiōng-li̍k-pho/重力波/gravitational wave
- 【雙超大質量烏洞】siang chhiau-tōa chit-liōng o͘-tōng/siang tshiau-tuā tsit-liōng oo-tōng/雙超大質量烏洞/supermassive black hole binaries
- 【時空振動】sî-khong tín-tāng/sî-khong tín-tāng/時空震動/spacetime\-shaking
- 【雷射干涉引力波天文台】Lûi-siā Kan-sia̍p Ín-le̍k-pho Thian-bûn-tâi/Luî-siā Kan-sia̍p Ín-li̍k-pho Thian-bûn-tâi/雷射干涉引力波天文台/Laser Interferometer Gravitational-Wave Observatory (LIGO)
- 【室女座干涉儀】Sek-lú-chō Kan-sia̍p-gî/Sik-lú-tsō Kan-sia̍p-gî/室女座干涉儀/Virgo interferometer

{{% /apod %}}
[An-Li Tsai]: thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[pulsar 1]:https://en.wikipedia.org/wiki/Pulsar
[radio telescope]:https://en.wikipedia.org/wiki/Radio_telescope
[North American Nanohertz Observatory for Gravitational Waves]:https://nanograv.org/science/overview
[gravitational wave]:https://nanograv.org/science/topics/low-frequency-gravitational-waves
[background]:https://en.wikipedia.org/wiki/Gravitational_wave_background
[carefully measuring]:https://nanograv.org/news/15yrRelease
[These shifts]:https://www.seti.org/press-release/nanogravs-15-year-journey-reveals-cosmic-hum
[pulsar 2]:https://apod.nasa.gov/apod/ap220821.html
[GW background]:https://astrobites.org/2018/01/29/hunting-for-gravitational-waves-from-spinning-neutron-stars/
[supermassive black hole binaries]:https://apod.nasa.gov/apod/ap181203.html
[Europe]:https://en.wikipedia.org/wiki/Europe
[Asia]:https://en.wikipedia.org/wiki/Asia
[Australia]:https://en.wikipedia.org/wiki/Australia
[LIGO]:https://www.aps.org/publications/apsnews/201710/virgo.cfm
[Virgo]:https://en.wikipedia.org/wiki/Virgo_interferometer
[merging]:https://apod.nasa.gov/apod/ap210411.html
[pairs of massive orbiting objects]:https://apod.nasa.gov/apod/ap211207.html
[black holes]:https://solarsystem.nasa.gov/news/1068/10-questions-you-might-have-about-black-holes/
[spacetime]:https://en.wikipedia.org/wiki/Spacetime
[supermassive black holes]:https://astronomy.swin.edu.au/cosmos/s/supermassive+black+hole
[pulsars]:https://www.atnf.csiro.au/outreach/education/everyone/pulsars/index.html
[appear]:https://images.fineartamerica.com/images/artworkimages/mediumlarge/3/cat-looking-surprised-peering-over-the-edge-of-the-picture-john-daniels.jpg
[GWs]:https://youtu.be/4GbWfNHtHRg
[distorted grid]:https://youtu.be/R7V3koyL7Mc
