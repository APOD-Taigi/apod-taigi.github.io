---
title: Barnard 68：烏暗分子雲
date: 2023-01-29
publishdate: 2023-01-29T11:45:00+0800
tags: [free2share, Barnard 68, 烏暗分子雲, 分子氣體, 可見光, 紅外線, 蛇夫座, 烏暗吸收星雲]
hero: https://apod.nasa.gov/apod/image/2301/barnard68v2_vlt_960.jpg
summary: 這个過去去 hŏng 認為是 天頂有一空 ê 所在，天文學家這馬知影講，這其實是一个烏暗分子雲。
categories: [podcast]
vocals: [草莓大福]
---

{{% apod %}}

- 原始文章：[Barnard 68: Dark Molecular Cloud](https://apod.nasa.gov/apod/ap230129.html)
- 影像來源：[FORS Team](https://www.eso.org/sci/facilities/paranal/instruments/fors.html), [8.2-meter VLT Antu](http://www.eso.org/projects/vlt/), [ESO](https://www.eso.org/)
- Ùi 宇宙來 ê 明信片：[2022 年 ê APOD 複習](https://www.youtube.com/watch?v=HAk0ZUwG60s)
- 台文翻譯：[An-Li Tsai][An-Li Tsai] ([NCU][NCU])

{{< podcast "clezwbnd901nu01vwb8dgakjl" >}}

## [漢羅] Barnard 68：烏暗分子雲
遮 ê 恆星攏走 tùi 佗位去矣？
這个過去 去 hŏng 認為是 天頂有一空 ê 所在，天文學家這馬知影講，這其實是一个烏暗 [分子][molecular] 雲。
遮有足厚 ê [塗粉][dust] kah [分子氣體][molecular gas]，kā 背景恆星發出 ê [可見光][visible light] 攏吸收去矣。
這个奇怪 ê 烏暗區，予 [分子雲][molecular clouds] 內部變做是宇宙內底上冷上 [孤單 ê 所在][isolated place]。
這寡 [烏暗吸收星雲][dark absorption nebulae] 上引人注目--ê，是一个 tī [蛇夫座][Ophiuchus] 內底叫做 [Barnard 68][Barnard 68 1] ê 星雲，就是咧講 [這張相片][pictured here]。
中央 ê 部份無恆星，表示講 [Barnard][Barnard] 68 離咱無偌遠。
咱量伊 ê 距離差不多是 500 光年遠，大細是半 [光年][light-year] 闊左右。
咱這馬 [猶毋知][not known] 像 [Barnard 68][Barnard 68 2] 這款 [分子雲][molecular cloud] 是按怎形成--ê，毋過咱知影這寡雲 [應該][likely] 是 [做新恆星][new stars to form] ê [所在][places]。
實際上，科學家 [已經發現][been found] [Barnard 68][Barnard 68 3] 這馬應該是咧崩塌、欲形成新 ê 恆星系統 ê 款。
咱會使利用 [紅外線][infrared] [來看雲內底][look right through] 有啥物物件。


## [POJ] Barnard 68: O͘-àm hun-chú-hûn
Chiah ê hêng-chheⁿ lóng cháu tùi toh-ūi khì ah?
Chit ê kòe-khì khì hŏng jīn-ûi sī thiⁿ-téng ū chi̍t khang ê só͘-chāi, thian-bûn-ha̍k-ka chit-má chai-iáⁿ kóng, che kî-si̍t sī chi̍t ê o͘-àm hun-chú-hûn.
Chiah ū chiok kāu ê thô͘-hún kah hun-chú khì-thé, kā pōe-kéng hêng-chheⁿ hoat--chhut ê khó-kiàn-kng lóng khip-siu khì--ah.
Chit ê kî-koài ê o͘-àm khu, hō͘ hun-chú-hûn lōe-pō͘ piàn-chò sī ú-tiū lāi-té siōng léng siōng ko͘-toaⁿ ê só͘-chāi.
Chit-kóa o͘-àm khip-siu seng-hûn siōng ín-lâng-chù-bo̍k--ê, sī chi̍t-ê tī Siâ-hu-chō lāi-té kiò-chò Barnard 68 ê seng-hûn, to̍h sī leh kóng chit tiuⁿ siòng-phìⁿ.
Tiong-ng ê pō͘-hūn bô hêng-chheⁿ, piau-sī kóng Barnard 68 lī lán bô gōa hn̄g.
Lán niû i ê kū-lī chha-put-to sī 500 kng-nî khoah, tōa-sè sī pòaⁿ kng-nî chó-iū.
Lán chit-má iáu m̄-chai chhiūⁿ Barnard 68 chit-khoán hun-chú-hûn sī án-ná hêng-sêng--ê, m̄-koh lán chai-iáⁿ chit-kóa hûn èng-kai sī chò sin hêng-chheⁿ ê só͘-chāi.
Si̍t-chè siōng, kho-ha̍k-ka í-keng hoat-hiān Barnard 68 chit-má èng-kai sī leh pang-lap, beh hêng-sêng sin ê hêng-chheⁿ hē-thóng ê khoán.
Lán ē-sái lī-iōng âng-gōa-sòaⁿ lâi khòaⁿ hûn lāi-té ū siáⁿ-mi̍h mi̍h-kiāⁿ.



## [KIP] Barnard 68: Oo-àm hun-tsú-hûn
Tsiah ê hîng-tshenn lóng tsáu tuì toh-uī khì ah?
Tsit ê kuè-khì khì hŏng jīn-uî sī thinn-tíng ū tsi̍t khang ê sóo-tsāi, thian-bûn-ha̍k-ka tsit-má tsai-iánn kóng, tse kî-si̍t sī tsi̍t ê oo-àm hun-tsú-hûn.
Tsiah ū tsiok kāu ê thôo-hún kah hun-tsú khì-thé, kā puē-kíng hîng-tshenn huat--tshut ê khó-kiàn-kng lóng khip-siu khì--ah.
Tsit ê kî-kuài ê oo-àm khu, hōo hun-tsú-hûn luē-pōo piàn-tsò sī ú-tiū lāi-té siōng líng siōng koo-tuann ê sóo-tsāi.
Tsit-kuá oo-àm khip-siu sing-hûn siōng ín-lâng-tsù-bo̍k--ê, sī tsi̍t-ê tī Siâ-hu-tsō lāi-té kiò-tsò Barnard 68 ê sing-hûn, to̍h sī leh kóng tsit tiunn siòng-phìnn.
Tiong-ng ê pōo-hūn bô hîng-tshenn, piau-sī kóng Barnard 68 lī lán bô guā hn̄g.
Lán niû i ê kū-lī tsha-put-to sī 500 kng-nî khuah, tuā-sè sī puànn kng-nî tsó-iū.
Lán tsit-má iáu m̄-tsai tshiūnn Barnard 68 tsit-khuán hun-tsú-hûn sī án-ná hîng-sîng--ê, m̄-koh lán tsai-iánn tsit-kuá hûn ìng-kai sī tsò sin hîng-tshenn ê sóo-tsāi.
Si̍t-tsè siōng, kho-ha̍k-ka í-king huat-hiān Barnard 68 tsit-má ìng-kai sī leh pang-lap, beh hîng-sîng sin ê hîng-tshenn hē-thóng ê khuán.
Lán ē-sái lī-iōng âng-guā-suànn lâi khuànn hûn lāi-té ū siánn-mi̍h mi̍h-kiānn.

## [English] Barnard 68: Dark Molecular Cloud

Where did all the stars go?
What used to be considered a hole in the sky is now known to astronomers as a dark [molecular][molecular] cloud.
Here, a high concentration of [dust][dust] and [molecular gas][molecular gas] absorb practically all the [visible light][visible light] emitted from background stars.
The eerily dark surroundings help make the interiors of [molecular clouds][molecular clouds] some of the coldest and most [isolated place][isolated place]s in the universe.
One of the most notable of these [dark absorption nebulae][dark absorption nebulae] is a cloud toward the constellation [Ophiuchus][Ophiuchus] known as [Barnard 68][Barnard 68 1], [pictured here][pictured here].
That no stars are visible in the center indicates that [Barnard][Barnard] 68 is relatively nearby, with measurements placing it about 500 light-years away and half a [light-year][light-year] across.
It is [not known][not known] exactly how [molecular cloud][molecular cloud]s like [Barnard 68][Barnard 68 2] form, but it is known that these clouds are themselves [likely][likely] [places][places] for [new stars to form][new stars to form].
In fact, [Barnard 68][Barnard 68 3] itself has [been found][been found] likely to collapse and form a new star system.
It is possible to [look right through][look right through] the cloud in [infrared][infrared] light.


## 詞彙學習（漢羅/POJ/KIP/華語/English）
- 【Barnard 68】Barnard la̍k-cha̍p-peh/Barnard la̍k-tsa̍p-peh/Barnard 68/Barnard 68
- 【烏暗分子雲】o͘-àm-hun-chú-hûn/oo-àm-hun-tsú-hûn/暗分子雲/dark molecular molecular
- 【分子氣體】hun-chú-khì-thé/hun-tsú-khì-thé/分子氣體/molecular gas
- 【可見光】khó-kiàn-kng/khó-kiàn-kng/可見光/visible light
- 【紅外線】âng-gōa-sòaⁿ/âng-guā-suànn/紅外線/infrared
- 【蛇夫座】Siâ-hu-chō/Siâ-hu-tsō/蛇夫座/Ophiuchus
- 【烏暗吸收星雲】o͘-àm khip-siu seng-hûn/oo-àm khip-siu sing-hûn/暗吸收星雲/dark absorption nebulae


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[molecular]:https://en.wikipedia.org/wiki/Molecule
[dust]:https://apod.nasa.gov/apod/ap030706.html
[molecular gas]:https://apod.nasa.gov/apod/ap970430.html
[visible light]:https://science.nasa.gov/ems/09_visiblelight
[molecular clouds]:https://www.youtube.com/watch?v=YbdwTwB8jtc
[isolated place]:http://lh5.ggpht.com/__zoKJ77EvEc/TUunWxcWVlI/AAAAAAAAKyc/JW7UNzSdeS4/house-ellidaey5%5B2%5D.jpg
[dark absorption nebulae]:https://apod.nasa.gov/apod/dark_nebulae.html
[Ophiuchus]:https://en.wikipedia.org/wiki/Ophiuchus
[Barnard 68 1]:https://en.wikipedia.org/wiki/Barnard_68
[pictured here]:https://www.eso.org/public/news/eso0102/
[Barnard]:http://en.wikipedia.org/wiki/Edward_Emerson_Barnard
[light-year]:http://starchild.gsfc.nasa.gov/docs/StarChild/questions/question19.html
[not known]:https://i.ytimg.com/vi/9uuqXXT7VYo/hqdefault.jpg
[molecular cloud]:https://astronomy.swin.edu.au/cosmos/m/Molecular+Cloud
[Barnard 68 2]:https://www.eso.org/public/videos/eso9934a/
[likely]:https://apod.nasa.gov/apod/ap201206.html
[places]:https://apod.nasa.gov/apod/ap221020.html
[new stars to form]:https://science.nasa.gov/astrophysics/focus-areas/how-do-stars-form-and-evolve
[Barnard 68 3]:https://ui.adsabs.harvard.edu/abs/2009ApJ...695.1308B/abstract
[been found]:http://www.universetoday.com/2009/06/09/astronomers-predict-birth-of-a-new-star/
[look right through]:http://www.eso.org/public/news/eso9934/
[infrared]:https://science.nasa.gov/ems/07_infraredwaves
