---
title: 青色 ê 世界：挪威天頂 ê 極光
date: 2023-01-22
publishdate: 2023-01-22T11:45:00+0800
tags: [挪威, 極光, 峽灣, 太陽極小期, 感光]
hero: https://apod.nasa.gov/apod/fap/image/2301/greencompany_rive_960.jpg
summary: Kā 你 ê 手骨攑予懸，你若是有耐性，累積夠額 ê 經驗，就會翕著好相片。
categories: [podcast]
vocals: [阿錕]
---

{{% apod %}}

- 原始文章：[In Green Company: Aurora over Norway](https://apod.nasa.gov/apod/ap230122.html)
- 影像來源 kah 版權：[Max Rive](https://www.instagram.com/maxrivephotography/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cle1r79vs03nz01tjbo26cd14" >}}

## [漢羅] 青色 ê 世界：挪威天頂 ê 極光
你若是有看著極光，就 kā 你 ê 手骨展--開。
你就照按呢做，連紲兩暗...... 煞攏是 [雲][clouds]。阿好！
第三暗閣轉來仝一个山頂，夜空總算是清氣矣，而且閣 [出現壯麗 ê 極光][spectacular auroral display]。
Kā 你 ê 手骨攑予懸，你若是有耐性，累積夠額 ê 經驗，[就會翕著][paid off] 好相片。
這張創作性 ê [主題影像][featured image]，是 kā 三張無仝感光 ê 相片組合起來--ê。
遮是 tī [挪威][Norway] 北部 [Lofoten][Lofoten] 群島 [Svolvear][Svolvear] 庄頭附近 ê [Austnesfjorden][Austnesfjorden] [峽灣][fjord] ê 山頂。
是 2014 年初 ê 時陣翕--ê。
彼馬 ê [太陽][Sun] 才拄過 [11 年一擺][11-year cycle] ê [太陽極小期][solar minimum] 幾若年前爾爾。
所以 [太陽表面 ê 活動][surface activity] 是 [愈來愈強][picking up]，而且已經驅動 [地球][Earth] 表面愈來愈濟 [壯觀 ê 極光][spectacular aurora] 矣。


## [POJ] Chheⁿ-sek ê Sè-kài: Ná-ui thiⁿ-téng ê Ke̍k-kng
Lí nā-sī ū khòaⁿ-tio̍h ke̍k-kng, to̍h kā lí ê chhiú-kut tián--khui.
Lí to̍h chiàu án-ne chò, liân-sòa nn̄g àm...... soah lóng-sī hûn. A-hó!
Tē saⁿ àm koh tńg-lâi kāng chi̍t ê soaⁿ-téng, iā-khong chóng-sǹg sī chheng-khì--ah, jî-chhiáⁿ koh chhut-hiān chòng-lē ê ke̍k-kng.
Kā lí ê chhiú-kut gia̍h hō͘ koân, lí nā-sī ū nāi-sèng, lúi-chek kàu-gia̍h ê keng-giām, to̍h ē hip-tio̍h hó siòng-phìⁿ.
Chit tiuⁿ chhòng-chok sèng ê chú-tê iáⁿ-siōng, sī kā saⁿ tiuⁿ bô-kâng kám-kng ê siòng-phìⁿ cho͘-ha̍p khí-lâi--ê.
Chiah sī tī Ná-ui pak-pō͘ Lofoten kûn-tó Svolvear chng-thâu hù-kīn ê Austnesfjorden kiap-oan ê soaⁿ-téng.
Sī 2014 nî chhōe ê sî-chūn hip--ê.
Hit-má ê Thài-iông chiah tú kòe 11 nî chi̍t-pái ê Thài-iông Ke̍k-sió-kî kúi-ā nî chêng niā-niā.
Só͘-í Thài-iông piáu-bīn ê oa̍h-tāng sī lú lâi lú kiong, jî-chhiáⁿ í-keng khu-tōng Tē-kiû piáu-bīn lú lâi lú chō chòng-koan ê ke̍k-kng--ah.

## [KIP] Tshenn-sik ê Sè-kài: Ná-ui thinn-tíng ê Ki̍k-kng
Lí nā-sī ū khuànn-tio̍h ki̍k-kng, to̍h kā lí ê tshiú-kut tián--khui.
Lí to̍h tsiàu án-ne tsò, liân-suà nn̄g àm...... suah lóng-sī hûn. A-hó!
Tē sann àm koh tńg-lâi kāng tsi̍t ê suann-tíng, iā-khong tsóng-sǹg sī tshing-khì--ah, jî-tshiánn koh tshut-hiān tsòng-lē ê ki̍k-kng.
Kā lí ê tshiú-kut gia̍h hōo kuân, lí nā-sī ū nāi-sìng, luí-tsik kàu-gia̍h ê king-giām, to̍h ē hip-tio̍h hó siòng-phìnn.
Tsit tiunn tshòng-tsok sìng ê tsú-tê iánn-siōng, sī kā sann tiunn bô-kâng kám-kng ê siòng-phìnn tsoo-ha̍p khí-lâi--ê.
Tsiah sī tī Ná-ui pak-pōo Lofoten kûn-tó Svolvear tsng-thâu hù-kīn ê Austnesfjorden kiap-uan ê suann-tíng.
Sī 2014 nî tshuē ê sî-tsūn hip--ê.
Hit-má ê Thài-iông tsiah tú kuè 11 nî tsi̍t-pái ê Thài-iông Ki̍k-sió-kî kuí-ā nî tsîng niā-niā.
Sóo-í Thài-iông piáu-bīn ê ua̍h-tāng sī lú lâi lú kiong, jî-tshiánn í-king khu-tōng Tē-kiû piáu-bīn lú lâi lú tsō tsòng-kuan ê ki̍k-kng--ah.

## [English] In Green Company: Aurora over Norway
Raise your arms if you see an aurora.
With those instructions, two nights went by with, well, [clouds][clouds] -- mostly.
On the third night of returning to same peaks, though, the sky not only cleared up but lit up with a [spectacular auroral display][spectacular auroral display].
Arms went high in the air, patience and experience [paid off][paid off], and the creative [featured image][featured image] was captured as a composite from three separate exposures.
The setting is a summit of the [Austnesfjorden][Austnesfjorden] [fjord][fjord] close to the town of [Svolvear][Svolvear] on the [Lofoten][Lofoten] islands in northern [Norway][Norway].
The time was early 2014.
Although our [Sun][Sun] passed the [solar minimum][solar minimum] of its [11-year cycle][11-year cycle] only a few years ago, [surface activity][surface activity] is [picking up][picking up] and already triggering more [spectacular aurora][spectacular aurora]s here on [Earth][Earth].


## 詞彙學習

|漢羅|POJ|KIP|華語|English|
|-|-|-|-|-|
|挪威|Ná-ui|Ná-ui|挪威|Norway|
|極光|ke̍k-kng|ki̍k-kng|極光|aurona|
|峽灣|kiap-oan|kiap-uan|峽灣|fjord|
|太陽極小期|Thài-iông ke̍k-sió-kî|Thài-iông ki̍k-sió-kî|太陽極小期|solar minimum|
|感光|kám-kng|kám-kng|曝光|exposures|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[clouds]:https://cloudappreciationsociety.org/
[spectacular auroral display]:https://apod.nasa.gov/apod/ap221009.html
[paid off]:https://hiawasseevet.com/wp-content/uploads/2021/08/smiling-cat-for-web-300x250.jpg
[featured image]:https://www.flickr.com/photos/apojapo/13297070714/
[Austnesfjorden]:http://no.wikipedia.org/wiki/Austnesfjorden
[fjord]:http://en.wikipedia.org/wiki/Fjord
[Svolvear]:https://youtu.be/e8_mxu86Jps
[Lofoten]:http://en.wikipedia.org/wiki/Lofoten
[Norway]:https://en.wikipedia.org/wiki/Norway
[Sun]:https://solarsystem.nasa.gov/solar-system/sun/overview/
[solar minimum]:https://apod.nasa.gov/apod/ap190306.html
[11-year cycle]:https://scied.ucar.edu/sunspot-cycle
[surface activity]:https://apod.nasa.gov/apod/ap160919.html
[picking up]:https://apod.nasa.gov/apod/ap230114.html
[spectacular aurora]:https://apod.nasa.gov/apod/ap190218.html
[Earth]:https://solarsystem.nasa.gov/planets/earth/overview/
