---
title: NGC 2264：圓錐星雲
date: 2023-01-10
publishdate: 2023-01-10T11:45:00+0800
tags: [NGC 2264, 圓錐星雲, NGC 2264 IRS, 銀河, 恆星形成區, 獨角獸座, 恆星風, 水素, 麒麟座, 釘仔馬座, 雲錐, 雲柱, 雲流]
hero: https://apod.nasa.gov/apod/fap/image/2301/ConeNebula_Dieterich_960.jpg
summary: 這个大型 ê 塗粉柱叫做 圓錐星雲，內底有足濟恆星當咧形成。
categories: [podcast]
vocals: [阿錕]
---

{{% apod %}}

- 原始文章：[NGC 2264: The Cone Nebula](https://apod.nasa.gov/apod/ap230110.html)
- 影像來源 kah 版權：[Matthew Dieterich](https://www.mattdieterich.com/about-me)
- 發現 kah 科普：[APOD 咧招博士生做研究](http://asterisk.apod.com/viewtopic.php?t=42847)
- 台文翻譯：[An-Li Tsai][An-Li Tsai] ([NCU][NCU])

{{< podcast "cldjksem109hk01t4czik997x" >}}

## [漢羅] NGC 2264：圓錐星雲
這个大型 ê 塗粉柱叫做 圓錐星雲，內底有足濟恆星當咧形成。
氣體塗粉雲 是 [恆星托兒所][stellar nurseries]，會生出足濟新 ê 恆星。
內底 ê 雲錐、[雲柱][pillars]、kah 壯觀 ê [雲流][flowing shapes]，攏是恆星 ê 高能風 kā [雕出來--ê][sculpted by]。
[圓錐星雲][Cone Nebula 1] 是一个足好 ê 例，伊就 tī 明亮銀河 ê 恆星形成區 [NGC 2264][NGC 2264] 內底。
[這張][featured image] 最近翕--ê [圓錐星雲][Cone]，是用 [智利][Chile] [El Sauce 天文台][El Sauce Observatory] 內底 直徑半公尺大 ê 望遠鏡，kā 24 點鐘久 ê 感光影像疊起來 ê 結果。
[圓錐星雲][Cone Nebula 2] ê 圓錐雲柱有 7 光年 [長][extends]，伊就 tī 釘仔馬座 (嘛叫做 [麒麟座][Monoceros]) ê 方向，離咱有 2500 [光年][light-years] 遠。
相片頂懸 ê 懸質量恆星 [NGC 2264 IRS][NGC 2264 IRS] ê 恆星風，[可能是][likely source] 雕出 這个 [圓錐星雲][Cone Nebula 3] ê 來源。
[圓錐星雲][Cone Nebula 4] ê 紅色面紗是發光 ê 水素氣體產生--ê。


## [POJ] NGC 2264: Îⁿ-chui-seng-hûn
Chit ê tōa-hêng ê thô͘-hún-thiāu kiò-chò Îⁿ-chui-seng-hûn, lāi-té ū chiok chōe hêng-chheⁿ tng-leh hêng-sêng.
Khì-thé thô͘-hún hûn sī hêng-chheⁿ thok-jî-só͘, ē seⁿ-chhut chiok-chōe sin ê hêng-chheⁿ.
Lāi-té ê hûn-chui, hûn-thiāu, kah chòng-koan ê hûn-liû, lóng sī hêng-chheⁿ ê ko-lêng-hong kā tiau--chhut-lâi--ê.
Îⁿ-chui-seng-hûn sī chit ê chiok hó ê lē, i to̍h tī bêng-liāng Gîn-hô ê hêng-chheⁿ hêng-sêng-khu NGC 2264 lāi-té.
Chit tiuⁿ chòe-kīn hip--ê Îⁿ-chui-seng-hûn, sī iōng Tì-lī El Sauce Thian-bûn-tâi lāi-té ti̍t-kèng pòaⁿ-kong-chhioh tōa ê bōng-oán-kiàⁿ, kā 24 tiám-cheng kú ê kám-kng iáⁿ-siōng tha̍h--khí-lâi ê kiat-kó.
Îⁿ-chui-seng-hûn ê îⁿ-chui hûn-thiāu ū 7 kng-nî tn̂g, i to̍h tī Teng-á-bé-chō (mā kiò-chò Kî-lîn-chō) ê hong-hiòng, lī lán ū 2500 kng-nî hn̄g.
Siòng-phìⁿ téng-koân ê koân-chit-liōng hêng-chheⁿ NGC 2264 IRS ê hêng-chheⁿ-hong, khó-lêng sī tiau-chhut chit ê Îⁿ-chui-seng-hûn ê lâi-goân.
Îⁿ-chui-seng-hûn ê âng-sek bīn-se sī hoat-kng ê chúi-sò͘ khì-thé sán-seng--ê.


## [KIP] GC 2264: ÎNN-tsui-sing-hûn
Tsit ê tuā-hîng ê thôo-hún-thiāu kiò-tsò ÎNN-tsui-sing-hûn, lāi-té ū tsiok tsuē hîng-tshenn tng-leh hîng-sîng.
Khì-thé thôo-hún hûn sī hîng-tshenn thok-jî-sóo, ē senn-tshut tsiok-tsuē sin ê hîng-tshenn.
Lāi-té ê hûn-tsui, hûn-thiāu, kah tsòng-kuan ê hûn-liû, lóng sī hîng-tshenn ê ko-lîng-hong kā tiau--tshut-lâi--ê.
ÎNN-tsui-sing-hûn sī tsit ê tsiok hó ê lē, i to̍h tī bîng-liāng Gîn-hô ê hîng-tshenn hîng-sîng-khu NGC 2264 lāi-té.
Tsit tiunn tsuè-kīn hip--ê ÎNN-tsui-sing-hûn, sī iōng Tì-lī El Sauce Thian-bûn-tâi lāi-té ti̍t-kìng puànn-kong-tshioh tuā ê bōng-uán-kiànn, kā 24 tiám-tsing kú ê kám-kng iánn-siōng tha̍h--khí-lâi ê kiat-kó.
ÎNN-tsui-sing-hûn ê înn-tsui hûn-thiāu ū 7 kng-nî tn̂g, i to̍h tī Ting-á-bé-tsō (mā kiò-tsò Kî-lîn-tsō) ê hong-hiòng, lī lán ū 2500 kng-nî hn̄g.
Siòng-phìnn tíng-kuân ê kuân-tsit-liōng hîng-tshenn NGC 2264 IRS ê hîng-tshenn-hong, khó-lîng sī tiau-tshut tsit ê ÎNN-tsui-sing-hûn ê lâi-guân.
ÎNN-tsui-sing-hûn ê âng-sik bīn-se sī huat-kng ê tsuí-sòo khì-thé sán-sing--ê.

## [English] NGC 2264: The Cone Nebula
Stars are forming in the gigantic dust pillar called the Cone Nebula.
Cones, [pillars][pillars], and majestic [flowing shapes][flowing shapes] abound in [stellar nurseries][stellar nurseries] where clouds of gas and dust are [sculpted by][sculpted by] energetic winds from newborn stars.
The [Cone Nebula][Cone Nebula 1], a well-known example, lies within the bright galactic star-forming region [NGC 2264][NGC 2264].
The [featured image][featured image] of the [Cone][Cone] was captured recently combining 24-hours of exposure with a half-meter telescope at the [El Sauce Observatory][El Sauce Observatory] in [Chile][Chile].
Located about 2,500 [light-years][light-years] away toward the constellation of the Unicorn ([Monoceros][Monoceros]), the [Cone Nebula][Cone Nebula 2]'s conical pillar [extends][extends] about 7 light-years.
The massive star [NGC 2264 IRS][NGC 2264 IRS], is the [likely source][likely source] of the wind sculpting the [Cone Nebula][Cone Nebula 3] and lies off the top of the image.
The [Cone Nebula][Cone Nebula 4]'s reddish veil is produced by glowing hydrogen gas.

## 詞彙學習（漢羅/POJ/KIP/華語/English）
- 【NGC 2264】NGC jī-jī-lio̍k-sù/NGC jī-jī-lio̍k-sù/NGC 2264/NGC 2264
- 【圓錐星雲】Îⁿ-chui-seng-hûn/ÎNN-tsui-sing-hûn/錐狀星雲/the Cone Nebula
- 【NGC 2264 IRS】NGC jī-jī-lio̍k-sù IRS/NGC jī-jī-lio̍k-sù IRS/NGC 2264 IRS/NGC 2264 IRS
- 【銀河】Gîn-hô/Gîn-hô/銀河/the Galaxy
- 【恆星形成區】hêng-chheⁿ hêng-sêng-khu/hîng-tshenn hîng-sîng-khu/恆星形成區/star-forming region
- 【獨角獸座】To̍k-kak-siù-chō/To̍k-kak-siù-tsō/獨角獸座/the constellation of the Unicorn
- 【釘仔馬座】Teng-á-bé-chō/Ting-á-bé-tsō/獨角獸座/the constellation of the Unicorn
- 【麒麟座】Kî-lîn-chō/Kî-lîn-tsō/麒麟座/Monoceros
- 【恆星風】hêng-chheⁿ-hong/hîng-tshenn-hong/恆星風/stellar wind
- 【水素】chúi-sò͘/tsuí-sòo/氫/hydorgen
- 【雲錐】hûn-chui/hûn-tsui/錐狀結構/cones
- 【雲柱】hûn-thiāu/hûn-thiāu/柱狀結構/pillars
- 【雲流】hûn-liû/hûn-liû/流狀結構/flowing shapes

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[pillars]:https://apod.nasa.gov/apod/ap011125.html
[flowing shapes]:http://www.goodearthgraphics.com/virtcave/staltite/staltite.html
[stellar nurseries]:https://science.nasa.gov/astrophysics/focus-areas/how-do-stars-form-and-evolve
[sculpted by]:https://ui.adsabs.harvard.edu/abs/2022arXiv221109000F/abstract
[Cone Nebula 1]:https://apod.nasa.gov/apod/ap111213.html
[NGC 2264]:https://en.wikipedia.org/wiki/NGC_2264
[featured image]:https://www.flickr.com/photos/46847275@N04/52597998312/
[Cone]:http://en.wikipedia.org/wiki/Cone_nebula
[El Sauce Observatory]:https://obstech.cl/
[Chile]:https://en.wikipedia.org/wiki/Chile
[light-years]:https://spaceplace.nasa.gov/light-year/en/
[Monoceros]:http://www.hawastsoc.org/deepsky/mon/index.html
[Cone Nebula 2]:https://apod.nasa.gov/apod/ap020107.html
[extends]:https://media.istockphoto.com/id/175194979/photo/big-stretch.jpg?s=612x612&w=0&k=20&c=1DMdAkJMllfbCuwlN0OdD1vWbsz-kdD-PloadnaPDwY=
[NGC 2264 IRS]:https://apod.nasa.gov/apod/ap970611.html
[likely source]:https://esahubble.org/images/opo9716a/
[Cone Nebula 3]:https://apod.nasa.gov/apod/ap170315.html
[Cone Nebula 4]:https://apod.nasa.gov/apod/ap070509.html

