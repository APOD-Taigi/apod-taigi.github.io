---
title: Kemble ê 天星袚鍊
date: 2023-01-03
publishdate: 2023-01-03T11:45:00+0800
tags: [Kemble ê 天星袚鍊, 雙筒千里鏡, 北斗星, 星群, 星座, 麒麟鹿座, 鹿豹座, 視闊度, 開放星團 Jolly Roger, 開放星團, NGC 1502, 對角]
hero: https://apod.nasa.gov/apod/fap/image/2301/KembleCascade_Lease_960.jpg
summary: 這條天星袚鍊是真--ê！你若是用雙筒千里鏡，就會看著這个予人敬畏 ê 景色。
categories: [podcast]
vocals: [阿錕]
---

{{% apod %}}

- 原始文章：[Kemble’s Cascade of Stars](https://apod.nasa.gov/apod/ap230103.html)
- 影像來源 kah 版權：[Tommy Lease](https://www.instagram.com/colorado_astro/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cldbxs02j0h8101tj968ecct5" >}}

## [漢羅] Kemble ê 天星袚鍊
這條天星袚鍊是真--ê！
雖罔講 [Kemble ê 天星袚鍊][Kemble’s Cascade] 用目睭直接看是看無，毋過你若是用雙筒千里鏡，就會看著這个 [hŏng 敬畏][inspires awe] ê 景色。
Kemble ê 天星袚鍊 就 kah [北斗星][Big Dipper] 仝款，是 [星群][asterism]，毋是 [星座][constellation]。
這个星群是 tī 北天 有長頷頸 ê [麒麟鹿][Giraffe] 座（[鹿豹座][Camelopardalis]）ê 方向遐。
這條袚鍊內底差不多有 20 粒 [星][stars]，in 攏無關係，毋過逐粒攏差不多光。
袚鍊 tī 天頂 ê 長度差不多是 [月娘][full moon] [視闊度][angular width] ê 5 倍大。
Kemble ê 天星袚鍊 tī 這張相片內底是 ùi 倒爿頂懸 伸到 對角 ê 正爿下跤。
伊是頂世紀一个天文愛好者 [Lucian Kemble][Lucian Kemble] kā 捒出名--ê。
相片倒爿頂懸較光 ê 天體是較實密 ê [開放星團 Jolly Roger][Jolly Roger open cluster of stars]，伊正式 ê 名是 [NGC 1502][NGC 1502]。

## [POJ] Kemble ê Thiⁿ-chhiⁿ-phoa̍h-liān
Chit tiâu thiⁿ-chhiⁿ phoa̍h-liān sī chin--ê!
Sui-bóng kóng Kemble ê Thiⁿ-chhiⁿ-phoa̍h-liān iōng ba̍k-chiu ti̍t-chiap khòaⁿ sī khòaⁿ-bô, m̄-koh lí nā-sī iōng siang-tâng chhian-lí-kiàⁿ, to̍h ē khòaⁿ-tio̍h chit ê hŏng kèng-ùi ê kéng-sek.
Kemble ê Thiⁿ-chhiⁿ-phoa̍h-liān to̍h kah Pak-táu-chhiⁿ kāng-khoán, sī seng-kûn, m̄-sī seng-chō.
Chit ê seng-kûn sī tī pak-thian ū tn̂g ām-kún ê Kî-lîn-lo̍k-chō (Lo̍k-pà-chō) ê hong-hiòng hiah.
Chit tiâu phoa̍h-liān lāi-té chha-put-to ū 20 lia̍p chhiⁿ, in lóng bô koan-hē, m̄-koh ta̍k-lia̍p lóng chha-put-to kng.
Phoa̍h-liān tī thiⁿ-téng ê tn̂g-tō͘ chha-put-to sī goe̍h-niû sī-khoah-tō͘ ê 5 pōe tōa.
Kemble ê Thiⁿ-chhiⁿ-phoa̍h-liān tī chit tiuⁿ siòng-phìⁿ lāi-té sī ùi tò-pêng téng-koân chhun kàu tùi-kak ê chiàⁿ-pêng ē-kha.
I sī téng sè-kí chi̍t ê thian-bûn ài-hòⁿ-chiá Lucian Kemble kā sak chhut-miâ--ê.
Siòng-phìⁿ tò-pêng téng-koân khah kng ê thian-thé sī khah cha̍t-ba̍t ê khai-hòng-seng-thoân Jolly Roger, i chèng-sek ê miâ sī NGC 1502.

## [KIP] Kemble ê Thinn-tshinn-phua̍h-liān
Tsit tiâu thinn-tshinn phua̍h-liān sī tsin--ê!
Sui-bóng kóng Kemble ê Thinn-tshinn-phua̍h-liān iōng ba̍k-tsiu ti̍t-tsiap khuànn sī khuànn-bô, m̄-koh lí nā-sī iōng siang-tâng tshian-lí-kiànn, to̍h ē khuànn-tio̍h tsit ê hŏng kìng-uì ê kíng-sik.
Kemble ê Thinn-tshinn-phua̍h-liān to̍h kah Pak-táu-tshinn kāng-khuán, sī sing-kûn, m̄-sī sing-tsō.
Tsit ê sing-kûn sī tī pak-thian ū tn̂g ām-kún ê Kî-lîn-lo̍k-tsō (Lo̍k-pà-tsō) ê hong-hiòng hiah.
Tsit tiâu phua̍h-liān lāi-té tsha-put-to ū 20 lia̍p tshinn, in lóng bô kuan-hē, m̄-koh ta̍k-lia̍p lóng tsha-put-to kng.
Phua̍h-liān tī thinn-tíng ê tn̂g-tōo tsha-put-to sī gue̍h-niû sī-khuah-tōo ê 5 puē tuā.
Kemble ê Thinn-tshinn-phua̍h-liān tī tsit tiunn siòng-phìnn lāi-té sī uì tò-pîng tíng-kuân tshun kàu tuì-kak ê tsiànn-pîng ē-kha.
I sī tíng sè-kí tsi̍t ê thian-bûn ài-hònn-tsiá Lucian Kemble kā sak tshut-miâ--ê.
Siòng-phìnn tò-pîng tíng-kuân khah kng ê thian-thé sī khah tsa̍t-ba̍t ê khai-hòng-sing-thuân Jolly Roger, i tsìng-sik ê miâ sī NGC 1502.

## [English] Kemble’s Cascade of Stars
This line of stars is real.
A little too faint to see with the unaided eye, [Kemble’s Cascade][Kemble’s Cascade] of stars [inspires awe][inspires awe] when seen with binoculars.
Like the [Big Dipper][Big Dipper] though, Kemble’s Cascade is an [asterism][asterism], not a [constellation][constellation].
The asterism is visible in the northern sky toward the long-necked constellation of the [Giraffe][Giraffe] ([Camelopardalis][Camelopardalis]).
This string of about 20 unrelated [stars][stars], each of similar brightness, spans over five times the [angular width][angular width] of the [full moon][full moon].
Stretching diagonally from the upper left to the lower right, [Kemble's Cascade][Kemble's Cascade] was popularized last century by astronomy enthusiast [Lucian Kemble][Lucian Kemble].
The bright object near the top left of the image is the relatively compact [Jolly Roger open cluster of stars][Jolly Roger open cluster of stars], officially designated as [NGC 1502][NGC 1502].

## 詞彙學習（漢羅/POJ/KIP/華語/English）
- 【Kemble ê 天星袚鍊】Kemble ê Thiⁿ-chhiⁿ-phoa̍h-liān/Kemble ê Thinn-tshinn-phua̍h-liān/甘伯串珠/Kemble’s Cascade of stars
- 【雙筒千里鏡】siang-tâng chhian-lí-kiàⁿ/siang-tâng tshian-lí-kiànn/雙筒望遠鏡/binoculars
- 【北斗星】Pak-táu-chhiⁿ/Pak-táu-tshinn/北斗七星/Big Dipper
- 【星群】seng-kûn/sing-kûn/星群/asterism
- 【星座】seng-chō/sing-tsō/星座/constellation
- 【麒麟鹿座】Kî-lîn-lo̍k-chō/Kî-lîn-lo̍k-tsō/長頸鹿座/constellation of the Giraffe
- 【鹿豹座】Lo̍k-pà-chō/Lo̍k-pà-tsō/鹿豹座/Camelopardalis
- 【視闊度】sī-khoah-tō͘/sī-khuah-tōo/視寬度/angular width
- 【開放星團】khai-hòng-seng-thoân/khai-hòng-sing-thuân/開放星團/open cluster of stars
- 【NGC 1502】NGC it-ngó͘-khòng-jī/NGC it-ngóo-khòng-jī/NGC 1502/NGC 1502
- 【對角】tùi-kak/tuì-kak/對角/diagonal


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Kemble’s Cascade]:https://en.wikipedia.org/wiki/Kemble%27s_Cascade
[inspires awe]:https://d.newsweek.com/en/full/1986767/shocked-cat.jpg
[Big Dipper]:https://apod.nasa.gov/apod/ap130421.html
[asterism]:https://en.wikipedia.org/wiki/Asterism
[constellation]:https://www.iau.org/public/themes/constellations/
[Giraffe]:https://en.wikipedia.org/wiki/Giraffe#/media/File:Giraffe_Mikumi_National_Park.jpg
[Camelopardalis]:https://en.wikipedia.org/wiki/Camelopardalis
[stars]:https://science.nasa.gov/astrophysics/focus-areas/how-do-stars-form-and-evolve
[angular width]:https://www.1728.org/angsize.htm
[full moon]:https://apod.nasa.gov/apod/ap220612.html
[Kemble's Cascade]:https://www.skyatnightmagazine.com/astrophotography/stars/kembles-cascade-asterism/
[Lucian Kemble]:https://www.rasc.ca/lucien-kemble
[Jolly Roger open cluster of stars]:https://wolfcreek.space/index.php/2020/11/04/jolly-roger-cluster/
[NGC 1502]:https://en.wikipedia.org/wiki/NGC_1502
