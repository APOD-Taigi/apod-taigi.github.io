---
title: LDN 1622：惡魔星雲
date: 2023-01-25
publishdate: 2023-01-25T11:45:00+0800
tags: [LDN 1622, 惡魔星雲, Lynds 烏暗星雲, 水素, 感光, 反射星雲, vdB 62, 銀河盤, Barnard 環, 獵戶座皮帶, 獵戶座寶劍, 發射星雲, Spitzer 太空望遠鏡, 紅外線影像, 視野]
hero: https://apod.nasa.gov/apod/fap/image/2301/LDN1622_Carter_960.jpg
summary: 對一寡人來講，這个烏暗 ê 形體看起來就親像是神話內底 ê 惡魔。
categories: [podcast]
vocals: [阿錕]
---

{{% apod %}}

- 原始文章：[LDN 1622: The Boogeyman Nebula](https://apod.nasa.gov/apod/ap230125.html)
- 影像來源 kah [版權][copyright]：[Joshua Carter](https://www.instagram.com/jc.astrophotos/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cle30rrff04cd01tj5s6lf15q" >}}

## [漢羅] LDN 1622：惡魔星雲
對一寡人來講，這个烏暗 ê 形體看起來就親像是神話內底 ê [惡魔][boogeyman]。
科學上來講，Lynds 烏暗星雲 ([LDN][LDN]) 1622 ê 背景是足暗 ê 發光水素氣體，愛用望遠鏡 tùi 這區長時間感光 才看會著。
相對來講，tī [這張影像][featured image] 中央倚正爿頂懸 彼个較光 ê 反射星雲 [vdB 62][vdB 62]，是較好揣。
LDN 1622 是 tī 咱銀河盤附近、倚 [Barnard][Barnard] [環][Loop] ê [天區][on the sky]。
Barnard 環是一个大型雲箍仔，踅 tī 獵戶座皮帶 kah [獵戶座][of Orion] 寶劍外圍。
這區是一个豐富閣 [複雜 ê 發射星雲][complex of emission nebulae]。
照 LDN 1622 [閘光 ê 塗粉][obscuring dust] 外形來看，in 應該是 tī 仝款遠 ê 所在，差不多有 1500 [光年][light-year] 遠。
若是按呢，這 2 [度][degree] 闊 ê 視野差不多有 60 光年闊。
[少年恆星][Young stars] 就 [藏][lie hidden] tī 這片烏暗雲後壁，毋過咱會當用 [Spitzer 太空望遠鏡][Spitzer Space Telescope] 翕--ê [紅外線][infrared] 影像 [看著 in][revealed]。


## [POJ] LDN 1622: Ok-mô͘-seng-hûn
Tùi chi̍t-kóa lâng lâi kóng, chit ê o͘-àm ê hêng-thé khòaⁿ--khí-lâi to̍h chhin-chhiūⁿ sī sîn-ōe lāi-té ê ok-mô͘.
Kho-ha̍k siōng lâi kóng, Lynds O͘-àm-seng-hûn (LDN) 1622 ê pōe-kéng sī chiok àm ê hoat-kng chúi-sò͘ khì-thé, ài iōng bōng-oán-kiàⁿ tùi chit khu tn̂g sî-kan kám-kng chiah khòaⁿ-ē-tio̍h.
Siong-tùi lâi kóng, tī chit tiuⁿ iáⁿ-siōng tiong-ng óa chiàⁿ-pêng téng-koân hit-ê khah kng ê hoán-siā-seng-hûn vdB 62, sī khah hó chhōe.
LDN 1622 sī tī lán Gîn-hô-pôaⁿ hù-kīn, óa Barnard khoân ê thian-khu.
Barnard khoân sī chit ê tōa-hêng hûn-kho͘-á, se̍h tī La̍h-hō͘-chō phôe-tòa kah La̍h-hō͘-chō pó-kiàm gōa-ûi.
Chit khu sī chit ê hong-hù koh ho̍k-cha̍p ê hoat-siā seng-hûn.
Chiàu LDN 1622 cha̍h-kng ê thô͘-hún gōa-hêng lâi khòaⁿ, in èng-kai sī tī kāng-khoán hn̄g ê só͘-chāi, chha-put-to ū 1500 kng-nî hn̄g.
Nā-sī án-ni, chit 2 tō͘ khoah ê sī-iá chha-put-to ū 60 kng-nî khoah.
Siàu-liân hêng-chheⁿ to̍h chhàng tī chit phìⁿ o͘-àm hûn āu-piah, m̄-koh lán ē-tàng iōng Spitzer Thài-khong Bōng-oán-kiàⁿ hip--ê âng-gōa-sòaⁿ iáⁿ-siōng khòaⁿ-tio̍h in.

## [KIP] LDN 1622: Ok-môo-sing-hûn
Tuì tsi̍t-kuá lâng lâi kóng, tsit ê oo-àm ê hîng-thé khuànn--khí-lâi to̍h tshin-tshiūnn sī sîn-uē lāi-té ê ok-môo.
Kho-ha̍k siōng lâi kóng, Lynds Oo-àm-sing-hûn (LDN) 1622 ê puē-kíng sī tsiok àm ê huat-kng tsuí-sòo khì-thé, ài iōng bōng-uán-kiànn tuì tsit khu tn̂g sî-kan kám-kng tsiah khuànn-ē-tio̍h.
Siong-tuì lâi kóng, tī tsit tiunn iánn-siōng tiong-ng uá tsiànn-pîng tíng-kuân hit-ê khah kng ê huán-siā-sing-hûn vdB 62, sī khah hó tshuē.
LDN 1622 sī tī lán Gîn-hô-puânn hù-kīn, uá Barnard khuân ê thian-khu.
Barnard khuân sī tsit ê tuā-hîng hûn-khoo-á, se̍h tī La̍h-hōo-tsō phuê-tuà kah La̍h-hōo-tsō pó-kiàm guā-uî.
Tsit khu sī tsit ê hong-hù koh ho̍k-tsa̍p ê huat-siā sing-hûn.
Tsiàu LDN 1622 tsa̍h-kng ê thôo-hún guā-hîng lâi khuànn, in ìng-kai sī tī kāng-khuán hn̄g ê sóo-tsāi, tsha-put-to ū 1500 kng-nî hn̄g.
Nā-sī án-ni, tsit 2 tōo khuah ê sī-iá tsha-put-to ū 60 kng-nî khuah.
Siàu-liân hîng-tshenn to̍h tshàng tī tsit phìnn oo-àm hûn āu-piah, m̄-koh lán ē-tàng iōng Spitzer Thài-khong Bōng-uán-kiànn hip--ê âng-guā-suànn iánn-siōng khuànn-tio̍h in.

## [English] LDN 1622: The Boogeyman Nebula
To some, the dark shape looks like a mythical [boogeyman][boogeyman].
Scientifically, Lynds' Dark Nebula [LDN][LDN] 1622 appears against a faint background of glowing hydrogen gas only visible in long telescopic exposures of the region.
In contrast, the brighter reflection nebula [vdB 62][vdB 62] is more easily seen just above and to the right of center in the [featured image][featured image].
LDN 1622 lies near the plane of our Milky Way Galaxy, close [on the sky][on the sky] to [Barnard][Barnard]'s [Loop][Loop], a large cloud surrounding the Lynds 烏暗星雲rich [complex of emission nebulae][complex of emission nebulae] found in the Belt and Sword [of Orion][of Orion].
With swept-back outlines, the [obscuring dust][obscuring dust] of LDN 1622 is thought to lie at a similar distance, perhaps 1,500 [light-year][light-year]s away.
At that distance, this 2-[degree][degree] wide field of view would span about 60 light-years.
[Young stars][Young stars] do [lie hidden][lie hidden] within the dark expanse and have been [revealed][revealed] in [Spitzer Space Telescope][Spitzer Space Telescope] [infrared][infrared] images.

## 詞彙學習（漢羅/POJ/KIP/華語/English）
- 【LDN 1622】LDN it-lio̍k-jī-jī/LDN it-lio̍k-jī-jī/LDN 1622/LDN 1622
- 【惡魔星雲】Ok-mô͘-seng-hûn/Ok-môo-sing-hûn/惡魔星雲/the Boogeyman Nebula
- 【水素】chúi-sò͘/tsuí-sòo/氫/hydrogen
- 【感光】kám-kng/kám-kng/曝光/exposure
- 【反射星雲】hoán-siā-seng-hûn/huán-siā-sing-hûn/反射星雲/reflection nebula
- 【vdB 62】vdB la̍k-cha̍p-jī/vdB la̍k-tsa̍p-jī/vdB 62/vdB 62
- 【銀河盤】Gîn-hô-pôaⁿ/Gîn-hô-puânn/銀河盤/the plane of our Milky Way Galaxy
- 【Barnard 環】Barnard khoân/Barnard khuân/巴納德環/Barnard's Loop
- 【獵戶座皮帶】La̍h-hō͘-chō phôe-tòa/La̍h-hōo-tsō phuê-tuà/獵戶座腰帶/the Belt of Orion
- 【獵戶座寶劍】La̍h-hō͘-chō pó-kiàm/La̍h-hōo-tsō pó-kiàm/獵戶座寶劍/the Sword of Orion
- 【發射星雲】hoat-siā-seng-hûn/huat-siā-sing-hûn/發射星雲/emission nebulae
- 【Spitzer 太空望遠鏡】Spitzer Thài-khong Bōng-oán-kiàⁿ/Spitzer Thài-khong Bōng-uán-kiànn/史匹哲太空望遠鏡/Spitzer Space Telescope
- 【紅外線影像】âng-gōa-sòaⁿ iáⁿ-siōng/âng-guā-suànn iánn-siōng/紅外線影像/infrared images
- 【視野】sī-iá/sī-iá/視野/field of view
- 【Lynds 烏暗星雲】//暗星雲/dark nebula


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[boogeyman]:https://en.wikipedia.org/wiki/Bogeyman
[LDN]:http://heasarc.gsfc.nasa.gov/W3Browse/nebula-catalog/ldn.html
[vdB 62]:https://it.wikipedia.org/wiki/VdB_62
[featured image]:https://www.instagram.com/p/CnhRwMapWsn/
[on the sky]:https://apod.nasa.gov/apod/ap101023.html
[Barnard]:https://en.wikipedia.org/wiki/Barnard%27s_Loop
[Loop]:https://apod.nasa.gov/apod/ap170406.html
[complex of emission nebulae]:https://apod.nasa.gov/apod/ap070125.html
[of Orion]:http://www.gb.nrao.edu/~rmaddale/Education/OrionTourCenter/optical.html
[obscuring dust]:https://apod.nasa.gov/apod/ap201122.html
[light-year]:https://spaceplace.nasa.gov/light-year/en/
[degree]:https://www.1728.org/angsize.htm
[Young stars]:https://ui.adsabs.harvard.edu/abs/2009AJ....137.3843B/abstract
[lie hidden]:https://d.newsweek.com/en/full/1984642/two-cats-hiding-space.jpg
[revealed]:https://www.researchgate.net/figure/The-L1622-cloud-as-seen-by-Spitzer-36-m-blue-8-m-green-and-24-m-red-Emission_fig10_235684871
[Spitzer Space Telescope]:https://www.nasa.gov/mission_pages/spitzer/infrared/index.html
[infrared]:https://science.nasa.gov/ems/07_infraredwaves

