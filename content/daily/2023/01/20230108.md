---
title: 你身軀內底 ê 元素 是 tùi 佗來--ê？
date: 2023-01-08
publishdate: 2023-01-08T11:45:00+0800
tags: [free2share, 水素, 大霹靂, 炭素, 核融合, 酸素, 鐵, 超新星, 超新星爆炸, 黃金, 中子星, gamma-光暴天體, 重力波, 磷, 銅, 週期表, 核反應]
hero: https://apod.nasa.gov/apod/fap/image/2301/Nucleosynthesis2_WikipediaCmglee_1080.jpg
summary: 你身軀內 ê 水素，是 ùi 大霹靂來--ê，是咱宇宙內底上基本 ê 元素。
categories: [podcast]
vocals: [草莓大福]
---

{{% apod %}}

- 原始文章：[Where Your Elements Came From](https://apod.nasa.gov/apod/ap230108.html)
- 影像來源 kah [許可][License]：[Wikipedia](https://en.wikipedia.org/wiki/Wikipedia): [Cmglee](https://commons.wikimedia.org/wiki/User:Cmglee); 資料來源：[Jennifer Johnson](https://astronomy.osu.edu/people/johnson.3064) ([OSU](https://astronomy.osu.edu/))
- 發現 kah 科普：[APOD 咧招博士生做研究](http://asterisk.apod.com/viewtopic.php?t=42847)
- 台文翻譯：[An-Li Tsai][An-Li Tsai] ([NCU][NCU])

{{< podcast "cldq4175o0t7401tjaf4i0pz7" >}}

## [漢羅] 你身軀內底 ê 元素 是 tùi 佗來--ê？
你身軀內 ê 水素，會叫做 [水素][hydrogen] 就是因為你會當 tī 水分子內底揣著伊。
伊是 ùi [大霹靂][Big Bang] 來--ê，是咱宇宙內底 [上基本][appreciable] ê 元素。
你身軀內 ê [炭素][carbon]，是 ùi 恆星內部 ê [核融合][nuclear fusion] 反應產生出來--ê，[酸素][oxygen] 嘛是按呢來--ê。
你身軀內底大部份 ê 鐵，是足久以前、遙遠 ê [超新星][supernova] 爆炸 產生--ê。
珠寶內底 ê [黃金][gold]，有可能是 ùi 中子星相碰產生--ê。
這个現象會發生 tī 短週期 ê [gamma-光暴天體][gamma-ray bursts]，抑是 [重力波事件][gravitational wave events] 內底。
[咱身軀內底][present in our bodies] ê 磷 kah 銅，雖然才一屑屑仔爾爾，毋過 in 是 [維持性命][life] [足重要 ê 元素][essential to the functioning]。
[這張週期表][featured periodic table] ê [色彩，是用來標示][color coded] 目前 [咱][humanity] 所知影 ê 元素，可能是 ùi 佗位 ê [核反應][nuclear origin] 生出來--ê。
有一寡 [元素][elements]，親像是 [銅][copper]，到底是 tī 佗位進行 [核反應][nuclear creation] 才生出來--ê？
咱毋是蓋了解。
所以這就一直是科學家觀測 kah 電腦模擬 ê 研究主題之一。



## [POJ] Lí sin-khu lāi-té ê Goân-sò͘ sī tùi to̍h ūi lâi--ê?
Lí sin-khu lāi ê chúi-sò͘, ē kiò-chò chúi-sò͘ to̍h sī in-ūi lí ē-tàng tī chúi hun-chú lāi-té chhōe-tio̍h i.
I sī ùi Tōa-phek-le̍k lâi--ê, sī lán ú-tiū lāi-té siōng ki-pún ê goân-sò͘.
Lí sin-khu lāi ê thòaⁿ-sò͘, sī ùi hêng-chheⁿ lōe-pō͘ ê he̍k-iông-ha̍p hoán-èng seⁿ--chhut-lâi--ê, sàng-sò͘ mā-sī án-ni lâi--ê.
Lí sin-khu lāi-té tōa-pō͘-hūn ê thih, sī chiok kú í-chêng, iâu-oán ê chhiau-sin-seng po̍k-chà sán-seng--ê.
Chu-pó lāi-té ê n̂g-kim, ū khó-lêng sī ùi tiong-chú-chheⁿ sio-pōng sán-seng--ê.
Chit ê hiān-siōng ē hoat-seng tī té-chiu-kî ê gamma-kng-pō thian-thé, ia̍h-sī tiōng-le̍k-pho sū-kiāⁿ lāi-té.
Lán sin-khu lāi-té ê lîn kah tâng, sui-jiân chiah chi̍t-sut-sut-á niā-niā m̄-koh in sī ûi-chhî sèⁿ-miā chiok tiōng-iàu ê goân-sò͘.
Chit tiuⁿ chiu-kî-pió ê sek-chhái, sī iōng-lâi piau-sī bo̍k-chêng lán só͘ chai-iáⁿ ê goân-sò͘, khó-lêng sī ùi toh-ūi ê he̍k-hoán-èng seⁿ--chhut-lâi--ê.
Ū chi̍t-kóa goân-sò͘, chhin-chhiūⁿ sī tâng, tàu-té sī tī toh-ūi chìn-hêng he̍k-hoán-èng chiah seⁿ--chhut-lâi--ê?
Lán m̄-sī kài liáu-kái.
Só͘-í che to̍h it-ti̍t sī kho-ha̍k-ka koan-chhek kah tiān-náu bô͘-gí ê gián-kiù chú-tê chi it.

## [KIP] Lí sin-khu lāi-té ê Guân-sòo sī tuì to̍h uī lâi--ê?
Lí sin-khu lāi ê tsuí-sòo, ē kiò-tsò tsuí-sòo to̍h sī in-uī lí ē-tàng tī tsuí hun-tsú lāi-té tshuē-tio̍h i.
I sī uì Tuā-phik-li̍k lâi--ê, sī lán ú-tiū lāi-té siōng ki-pún ê guân-sòo.
Lí sin-khu lāi ê thuànn-sòo, sī uì hîng-tshenn luē-pōo ê hi̍k-iông-ha̍p huán-ìng senn--tshut-lâi--ê, sàng-sòo mā-sī án-ni lâi--ê.
Lí sin-khu lāi-té tuā-pōo-hūn ê thih, sī tsiok kú í-tsîng, iâu-uán ê tshiau-sin-sing po̍k-tsà sán-sing--ê.
Tsu-pó lāi-té ê n̂g-kim, ū khó-lîng sī uì tiong-tsú-tshenn sio-pōng sán-sing--ê.
Tsit ê hiān-siōng ē huat-sing tī té-tsiu-kî ê gamma-kng-pō thian-thé, ia̍h-sī tiōng-li̍k-pho sū-kiānn lāi-té.
Lán sin-khu lāi-té ê lîn kah tâng, sui-jiân tsiah tsi̍t-sut-sut-á niā-niā m̄-koh in sī uî-tshî sènn-miā tsiok tiōng-iàu ê guân-sòo.
Tsit tiunn tsiu-kî-pió ê sik-tshái, sī iōng-lâi piau-sī bo̍k-tsîng lán sóo tsai-iánn ê guân-sòo, khó-lîng sī uì toh-uī ê hi̍k-huán-ìng senn--tshut-lâi--ê.
Ū tsi̍t-kuá guân-sòo, tshin-tshiūnn sī tâng, tàu-té sī tī toh-uī tsìn-hîng hi̍k-huán-ìng tsiah senn--tshut-lâi--ê?
Lán m̄-sī kài liáu-kái.
Sóo-í tse to̍h it-ti̍t sī kho-ha̍k-ka kuan-tshik kah tiān-náu bôo-gí ê gián-kiù tsú-tê tsi it.

## [English] Where Your Elements Came From
The hydrogen in your body, present in every molecule of water, came from the [Big Bang][Big Bang].
There are no other [appreciable][appreciable] sources of [hydrogen][hydrogen] in the universe.
The [carbon][carbon] in your body was made by [nuclear fusion][nuclear fusion] in the interior of stars, as was the [oxygen][oxygen].
Much of the iron in your body was made during [supernova][supernova]s of stars that occurred long ago and far away.
The [gold][gold] in your jewelry was likely made from neutron stars during collisions that may have been visible as short-duration [gamma-ray bursts][gamma-ray bursts] or [gravitational wave events][gravitational wave events].
Elements like phosphorus and copper are [present in our bodies][present in our bodies] in only small amounts but are [essential to the functioning][essential to the functioning] of all known [life][life].
The [featured periodic table][featured periodic table] is [color coded][color coded] to indicate [humanity][humanity]'s best guess as to the [nuclear origin][nuclear origin] of all known elements.
The sites of [nuclear creation][nuclear creation] of some [elements][elements], such as [copper][copper], are not really well known and are continuing topics of observational and computational research.


## 詞彙學習（漢羅/POJ/KIP/華語/English）
- 【水素】chúi-sò͘/tsuí-sòo/氫/hydrogen
- 【大霹靂】Tōa-phek-le̍k/Tuā-phik-li̍k/大霹靂/Big Bang
- 【炭素】thòaⁿ-sò͘/thuànn-sòo/碳/carbon
- 【核融合】he̍k-iông-ha̍p/hi̍k-iông-ha̍p/核融合/nuclear fusion
- 【酸素】sàng-sò͘/sàng-sòo/氧/oxygen
- 【鐵】thih/thih/鐵/iron
- 【超新星爆炸】chhiau-sin-seng po̍k-chà/tshiau-sin-sing po̍k-tsà/超新星爆炸/supernova explosion
- 【黃金】n̂g-kim/n̂g-kim/黃金/gold
- 【中子星】tiong-chú-chheⁿ/tiong-tsú-tshenn/中子星/neutron star
- 【gamma-光暴天體】gamma-kng-pō thian-thé/gamma-kng-pō thian-thé/伽瑪射線暴/gamma-ray bursts
- 【重力波】tiōng-le̍k-pho/tiōng-li̍k-pho/重力波/gravitational wave
- 【磷】lîn/lîn/磷/phosphorus
- 【銅】tâng/tâng/銅/copper
- 【週期表】chiu-kî-pió/tsiu-kî-pió/週期表/periodic table
- 【核反應】he̍k-hoán-èng/hi̍k-huán-ìng/核反應/nuclear creation


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[Big Bang]:https://map.gsfc.nasa.gov/universe/bb_tests_ele.html
[appreciable]:http://www.sciencealert.com/lhc-produces-primordial-soup-of-the-universe-using-less-particles-than-thought-possible
[hydrogen]:https://periodic.lanl.gov/1.shtml
[carbon]:https://en.wikipedia.org/wiki/Carbon#Formation_in_stars
[nuclear fusion]:https://en.wikipedia.org/wiki/Nuclear_fusion
[oxygen]:https://en.wikipedia.org/wiki/Oxygen#Isotopes_and_stellar_origin
[supernova]:https://heasarc.gsfc.nasa.gov/docs/snr.html
[gold]:https://apod.nasa.gov/apod/ap171015.html
[gamma-ray bursts]:https://imagine.gsfc.nasa.gov/science/objects/bursts1.html
[gravitational wave events]:https://apod.nasa.gov/apod/ap171016.html
[present in our bodies]:https://www.goodreads.com/quotes/144310-the-nitrogen-in-our-dna-the-calcium-in-our-teeth
[essential to the functioning]:https://sciencelearn.org.nz/Contexts/Just-Elemental/Science-Ideas-and-Concepts/The-essential-elements
[life]:http://images.csmonitor.com/csm/2010/02/02_65.jpg
[featured periodic table]:https://commons.wikimedia.org/wiki/File:Nucleosynthesis_periodic_table.svg
[color coded]:https://i.pinimg.com/originals/61/d5/9a/61d59a79540529bd9f33f5b523f2be91.jpg
[humanity]:https://apod.nasa.gov/apod/ap200614.html
[nuclear origin]:https://en.wikipedia.org/wiki/Nucleosynthesis
[nuclear creation]:https://www.youtube.com/watch?v=7EpcUohHees
[elements]:https://www.abc.net.au/cm/lb/10079162/data/periodic-table-of-elements-data.jpg
[copper]:https://ui.adsabs.harvard.edu/abs/2016A%26A...585A.102Y/abstract
