---
title: 太陽 ê 日冕環
date: 2025-07-30
publishdate: 2025-07-30T11:45:00+0800
tags: [太陽, 日冕, 下層日珥, 日冕環, 磁場, 電漿, 電子, 質子, 日珥, 太陽烏子, 水素, 氣體巨行星, 太陽活跳區, 太陽系]
hero: https://apod.nasa.gov/apod/image/2507/SunLoops_Vanoni_960.jpg
summary: 咱 ê 太陽敢定定會出現圓箍仔形 ê 爆發？
---

{{% apod %}}

- 原始文章：[Coronal Loops on the Sun](https://apod.nasa.gov/apod/ap250730.html)
- 影像來源 kah 版權: [Andrea Vanoni][Andrea_Vanoni]
- Jigsaw Universe: [Astronomy Puzzle of the Day](https://www.scigames.org/apps/webjigsaw2/index.php)
- 台文翻譯：[An-Li Tsai][An-Li Tsai] ([TARA][TARA])


## [漢羅] 太陽 ê 日冕環
咱 ê 太陽敢定定會出現圓箍仔形 ê 爆發？
燒滾滾 ê 太陽電漿，會 ùi 太陽表面噴出來，成做日珥。
咱上捷看著 ê 圓箍仔形日珥，是太陽磁場引起--ê，kah 電子、質子交纏做伙。
誠濟 tī 下層日珥 ê 日冕環 攏足大--ê，大甲會 kā 地球包起來，而且伊足穩定--ê，會當擋幾若工。
In 定定出現 tī 太陽活跳區附近，邊仔會當看著太陽烏子。
這張相片有 4 个踮太陽邊緣翕著 ê 日冕環，每一个日冕環攏是 tī 2024 年 到 2025 年之間翕--ê。
這張影像 是 tī 意大利 Mantova 用一台私人望遠鏡翕--ê。
這寡日冕環 ê 色光足特別--ê，主要是 ùi 水素原子發射出來 ê。
有一寡日珥，會突然間煏開， kā 粒子擲去太陽系內底，造成太空天氣事件，按呢就影響著地球 ê 大氣 kah 電路。

<!--
## [中文] 太陽上的冕環
我們的太陽經常以環狀爆發。
熾熱的太陽等離子體從太陽表面躍遷到日珥，最常見的日珥類型是簡單的環狀。
環狀形狀源自於太陽磁場，該磁場由螺旋狀電子和質子追蹤。
許多進入太陽下日冕的環狀結構足夠大，足以包裹地球，並且足夠穩定，可以持續數天。
它們通常出現在活躍區域附近，這些區域也包含太陽黑子。
專題圖展示了四個環狀結構，每個環狀結構都是在2024年和2025年期間在太陽邊緣附近拍攝到的。
這些影像是由位於義大利曼托瓦的一台個人望遠鏡拍攝的，其光色非常特殊，主要由氫原子發出。
有些日珥會突然破裂並將粒子噴射到太陽系中，形成一個可能影響地球天空和電線的空間天氣序列。

-->

## [POJ] Thài-iâng ê Ji̍t-bián-khoân
Lán ê Thài-iông káⁿ tiāⁿ-tiāⁿ ē chhut-hiān îⁿ-kho͘-á-hêng ê po̍k-hoat?
Sio-kún-kún ê Thài-iông tiān-chiuⁿ, ē ùi Thài-iông piáu-bīn phùn--chhut-lâi, chiâⁿ-chò ji̍t-ní.
Lán siōng chia̍p khòaⁿ--tio̍h ê îⁿ-kho͘-á-hêng ji̍t-ní, sī Thài-iông chû-tiûⁿ ín khí--ê, kah tiān-chú, chit-chú kau-tîⁿ chò-hóe.
Chiâⁿ chē tī ē-chân ji̍t-ní ê ji̍t-bián-khoân lóng chiok tōa--ê, tōa-kah ē kā Tē-kiû pau--khí-lâi, jî-chhiáⁿ i chiok ún-tēng--ê, ē-tàng tòng kúi-nā kang.
In tiāⁿ-tiāⁿ chhut-hiān tī Thài-iông oa̍h-thiàu-khu hù-kīn, piⁿ-á ē-tàng khòaⁿ-tio̍h Thài-iông o͘-chú.
Chit-tiuⁿ siòng-phìⁿ ū 4 ê tàm Thài-iông pian-iân hip--tio̍h ê ji̍t-bián-khoân, múi chi̍t-ê ji̍t-bián-khoân lóng sī tī 2024 nî kàu 2025 nî chi-kan hip--ê.
Chit tiuⁿ iáⁿ-siōng sī tī I-ta-lī Mantova iōng chi̍t tâi su-jîn bōng-oán-kiàⁿ hip--ê.
Chit kóa ji̍t-bián-khoân ê sek-kng chiok te̍k-pia̍t--ê, chú-iàu sī ùi chúi-sò͘ goân-chú hoat-siā chhut-lâi ê.
Ū chi̍t-kóa ji̍t-ní, ē tu̍t-jiân-kan piak--khui, kā lia̍p-chú tàn-khì Thài-iông-hē lāi-té, chō-sêng thài-khong thiⁿ-khì sū-kiāⁿ, án-ne tō éng-hióng-tio̍h Tē-kiû ê tāi-khì kah tiān-lō͘.

## [KIP] Thài-iâng ê Ji̍t-bián-khuân
Lán ê Thài-iông kánn tiānn-tiānn ē tshut-hiān înn-khoo-á-hîng ê po̍k-huat?
Sio-kún-kún ê Thài-iông tiān-tsiunn, ē uì Thài-iông piáu-bīn phùn--tshut-lâi, tsiânn-tsò ji̍t-ní.
Lán siōng tsia̍p khuànn--tio̍h ê înn-khoo-á-hîng ji̍t-ní, sī Thài-iông tsû-tiûnn ín khí--ê, kah tiān-tsú, tsit-tsú kau-tînn tsò-hué.
Tsiânn tsē tī ē-tsân ji̍t-ní ê ji̍t-bián-khuân lóng tsiok tuā--ê, tuā-kah ē kā Tē-kiû pau--khí-lâi, jî-tshiánn i tsiok ún-tīng--ê, ē-tàng tòng kuí-nā kang.
In tiānn-tiānn tshut-hiān tī Thài-iông ua̍h-thiàu-khu hù-kīn, pinn-á ē-tàng khuànn-tio̍h Thài-iông oo-tsú.
Tsit-tiunn siòng-phìnn ū 4 ê tàm Thài-iông pian-iân hip--tio̍h ê ji̍t-bián-khuân, muí tsi̍t-ê ji̍t-bián-khuân lóng sī tī 2024 nî kàu 2025 nî tsi-kan hip--ê.
Tsit tiunn iánn-siōng sī tī I-ta-lī Mantova iōng tsi̍t tâi su-jîn bōng-uán-kiànn hip--ê.
Tsit kuá ji̍t-bián-khuân ê sik-kng tsiok ti̍k-pia̍t--ê, tsú-iàu sī uì tsuí-sòo guân-tsú huat-siā tshut-lâi ê.
Ū tsi̍t-kuá ji̍t-ní, ē tu̍t-jiân-kan piak--khui, kā lia̍p-tsú tàn-khì Thài-iông-hē lāi-té, tsō-sîng thài-khong thinn-khì sū-kiānn, án-ne tō íng-hióng-tio̍h Tē-kiû ê tāi-khì kah tiān-lōo.

## [English] Coronal Loops on the Sun

Our Sun frequently erupts in loops.
Hot solar [plasma][plasma] jumps off the Sun's surface into [prominences][prominences], with the most common type of prominence being a simple loop.
The [loop shape][loop_shape] originates from the [Sun's magnetic field][Sun_s_magnetic_field], which is traced by spiraling electrons and protons.
Many loops into the Sun's lower [corona][corona] are large enough to [envelop the Earth][envelop_the_Earth] and are stable enough to last days.
They commonly occur near active regions that also include dark [sunspots][sunspots].
The [featured][featured] panel shows four loops, each of which was captured near the [Sun][Sun]'s edge during 2024 and 2025.
The images were taken by a personal telescope in [Mantova][Mantova], [Italy][Italy] and in a [very specific color][very_specific_color] of light emitted primarily by [hydrogen][hydrogen].
Some solar prominences [suddenly break open][suddenly_break_open] and [eject particles][eject_particles] into the [Solar System][Solar_System], setting up a [space weather][space_weather] sequence that can affect the [skies][skies] and [wires][wires] of Earth.


## 詞彙學習
|漢羅|POJ|KIP|華語|English|
|-|-|-|-|-|
| 太陽 | Thài-iông | Thài-iông | 太陽 | Sun |
| 日冕 | ji̍t-bián | ji̍t-bián | 日冕 | corona |
| 下層日珥 | ē-chân ji̍t-ní | ē-tsân ji̍t-ní | 下層日珥 | lower prominence |
| 日冕環 | ji̍t-bián-khoân | ji̍t-bián-khuân | 日冕環 | coronal loop |
| 磁場 | chû-tiûⁿ | tsû-tiûnn | 磁場 | magnetic field |
| 電漿 | tiān-chiuⁿ | tiān-tsiunn | 電漿 | plasma |
| 電子 | tiān-chú | tiān-tsú | 電子 | electron |
| 質子 | chit-chú | tsit-tsú | 質子 | proton |
| 日珥 | ji̍t-ní | ji̍t-ní | 日珥 | prominence |
| 太陽烏子 | thài-iông o͘-chú | thài-iông oo-tsú | 太陽黑子 | sunspot |
| 水素 | chúi-sò͘ | tsuí-sòo | 氫 | hydrogen |
| 氣體巨行星 | khì-thé kū-kiâⁿ-chhiⁿ | khì-thé kū-kiânn-tshinn | 氣體巨行星 | gas giant |
| 太陽活跳區 | thài-iông oa̍h-thiàu-khu | thài-iông ua̍h-thiàu-khu | 太陽活躍區 | active region |
| 太陽系 | thài-iông-hē | thài-iông-hē | 太陽系 | solar system |


{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[plasma]:https://svs.gsfc.nasa.gov/14299
[prominences]:https://apod.nasa.gov/apod/ap240615.html
[loop_shape]:https://daily.wordreference.com/2016/09/30/word-of-the-day-loop/
[Sun_s_magnetic_field]:https://www.nasa.gov/science-research/heliophysics/nasa-understanding-the-magnetic-sun/
[corona]:https://apod.nasa.gov/apod/ap240402.html
[envelop_the_Earth]:https://apod.nasa.gov/apod/ap140304.html
[sunspots]:https://spaceplace.nasa.gov/solar-activity/en/
[featured]:https://www.instagram.com/p/DKdCCghIWwv/
[Sun]:https://science.nasa.gov/sun/
[Mantova]:https://youtu.be/itj-85yLTK8
[Italy]:https://en.wikipedia.org/wiki/Italy
[very_specific_color]:https://en.wikipedia.org/wiki/Hydrogen-alpha
[hydrogen]:https://www.nasa.gov/solar-system/new-evidence-our-neighborhood-in-space-is-stuffed-with-hydrogen/
[suddenly_break_open]:https://styles.redditmedia.com/t5_2yb9w/styles/communityIcon_lqalsz65mlf51.jpg?format=pjpg&s=b08cef3aa70e534d3a5d8fbc180ad4844451779f
[eject_particles]:https://apod.nasa.gov/apod/ap240818.html
[Solar_System]:https://science.nasa.gov/solar-system/
[space_weather]:https://spaceplace.nasa.gov/spaceweather/
[skies]:https://apod.nasa.gov/apod/ap230122.html
[wires]:https://en.wikipedia.org/wiki/Carrington_Event#Telegraphs
[Astronomy_Puzzle_of_the_Day]:https://www.scigames.org/apps/webjigsaw2/index.php
[open_space]:https://apod.nasa.gov/apod/ap250731.html

[Search]:https://antwrp.gsfc.nasa.gov/cgi-bin/apod/apod_search
[RSS]:https://apod.com/feed.rss
[Discuss]:https://asterisk.apod.com/discuss_apod.php?date=250730
[Robert_Nemiroff]:http://www.phy.mtu.edu/faculty/Nemiroff.html
[MTU]:http://www.phy.mtu.edu/
[Jerry_Bonnell]:https://antwrp.gsfc.nasa.gov/htmltest/jbonnell/www/bonnell.html
[UMCP]:http://www.astro.umd.edu/
[NASA_Web_Privacy]:https://www.nasa.gov/about/highlights/HP_Privacy.html
[Accessibility]:https://www.nasa.gov/general/accessibility/
[Notices]:https://www.nasa.gov/privacy/
[ASD]:https://astrophysics.gsfc.nasa.gov/
[NASA]:https://www.nasa.gov/
[GSFC]:https://www.nasa.gov/centers/goddard/
[NASA_Science_Activation]:https://science.nasa.gov/learners
[Michigan_Tech_U]:http://www.mtu.edu/
[Andrea_Vanoni]:https://www.instagram.com/astro.vano/