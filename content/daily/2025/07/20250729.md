---
title: 螺旋星雲 ê 深空影像
date: 2025-07-29
publishdate: 2025-07-29T11:45:00+0800
tags: [螺旋星雲,  行星形星雲,  類太陽恆星,  恆星核,  白矮星,  螢光,  NGC 7293,  氣體雲,  氣體丸, 螺旋軸, 雲絲]
hero: https://apod.nasa.gov/apod/image/2507/Helix_GC_1080.jpg
summary: 螺旋星雲有咧看你無？無啦，伊毋是生物，所以袂 kā 你看，毋過伊看起來確實有成一粒目睭。

---

{{% apod %}}

- 原始文章：[A Helix Nebula Deep Field](https://apod.nasa.gov/apod/ap250729.html)
- 影像來源 kah 版權: [George Chatzifrantzis][George_Chatzifrantzis]
- Portal Universe: [Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([TARA][TARA])


## [漢羅] 螺旋星雲 ê 深空影像
螺旋星雲有咧看你無？
無啦，伊毋是生物，所以袂 kā 你看，毋過伊看起來確實有成一粒目睭。
螺旋星雲 會號做這个名，嘛是因為你咧看伊 ê 時陣，就親像你 ùi 螺旋軸看落去。
實際上，這馬咱已經知影伊 ê 幾何形體，實在是足複雜--ê，有放射方向 ê 雲絲結構 kah 湠出去 ê 環形結構。
螺旋星雲 (編號 NGC 7293) 是所有行星形星雲內底，上光、kah 咱上倚--ê。
行星形星雲是一粒 類太陽恆星 tī 伊生命上尾仔 ê 時陣產生 ê 氣體雲。
演化到落尾，中央賰落來 ê 恆星核 會變做一粒白矮星。
伊發出 ê 光，能量足懸--ê，懸甲會 kā 進前噴出來 ê 氣體，激出螢光。
這張相片 是用紅色、青色、藍色 三款色翕--ê，毋過主要 ê 光是 ùi 水素氣體來--ê。
相片是 tī 希臘 用私人望遠鏡，翕 12 點鐘久才翕著 ê。
螺旋星雲 內緣 ê 特寫，有看著足複雜 ê 氣體丸，in ê 起源到今猶閣咧研究。


<!--
## [中文] 螺旋星雲深空
螺旋星雲在看你嗎？
不，從生物學角度來說並非如此，但它看起來確實很像一隻眼睛。
螺旋星雲之所以如此命名，是因為它看起來就像你沿著螺旋軸向下看。
實際上，現在人們了解到它擁有令人驚訝的複雜幾何結構，包括徑向細絲和延伸的外環。
螺旋星雲（又稱NGC 7293）是最明亮、最靠近的行星形星雲之一，行星狀星雲是一顆類太陽恆星生命末期形成的氣體雲。
殘留的中央恆星核注定會變成一顆白矮星，它發出的能量如此之高，以至於導致先前噴出的氣體發出螢光。
這張特色照片以紅、綠、藍三色拍攝，但主要以氫氣發出的光為亮點，是透過位於希臘的個人望遠鏡進行了12小時的曝光拍攝的。
螺旋星雲內緣的特寫顯示了複雜的氣體結，其起源仍在研究中。

-->

## [POJ] 

## [KIP] Lôo-suân-sing-hûn ê tshim khang iánn-siōng
Lôo-suân-sing-hûn ū leh khuànn lí bô?
Bô-lah, i m̄-sī sing-bu̍t, sóo-í bē kā lí khuànn, m̄-koh i khuànn--khí-lâi khak-si̍t ū sîng tsi̍t-lia̍p ba̍k-tsiu.
Lôo-suân-sing-hûn ē hō-tsò tsit-ê miâ, mā-sī in-uī lí leh khuànn i ê sî-tsūn, tō tshin-tshiūnn lí uì lôo-suân-tio̍k khuànn lo̍h-khì.
si̍t-tsè-siōng, tsit-má lán í-king tsai-iánn i ê kí-hô hîng-thé, si̍t-tsāi sī tsiok ho̍k-tsa̍p--ê, ū hòng-siā hong-hiòng ê hûn si kiat-kòo kah thuànn tshut-khì ê khuân hîng kiat-kòo.
Lôo-suân-sing-hûn(pian-hō NGC 7293)sī sóo-ū hîng-tshinn hîng tshenn hûn lāi-té, siōng kng, kah lán siāng uá--ê.
hîng-tshinn hîng tshenn hûn sī tsi̍t-lia̍p luī thài-iông hîng-tshinn tī i sing-bīng siōng-bué-á ê sî-tsūn sán-sing ê khì-thé hûn.
ián-huà kàu lo̍h-bué, tiong-ng tshun lo̍h-lâi ê hîng-tshinn hu̍t ē piàn-tsò tsi̍t-lia̍p pe̍h é tshenn.
I huat-tshut ê kng, lîng-liōng tsiok kuân--ê, kuân kah ē kā tsìn-tsîng phùn tshut-lâi ê khì-thé, kik tshut hîng kng.
tsit-tiunn siòng-phìnn sī iōng âng-sik, tshenn-sik, nâ-sik sann khuán sik hip--ê, m̄-koh tsú-iàu ê kng sī uì tsuí sòo khì-thé lâi--ê.
siòng-phìnn sī tī Hi-lia̍p iōng su-jîn bōng-uán-kiànn, hip 12 tiám-tsing kú tsiah hip-tio̍h ê.
Lôo-suân-sing-hûn-lāi iân ê ti̍k siá, ū khuànn-tio̍h tsiok ho̍k-tsa̍p ê khì-thé uân, in ê khí-guân kàu-tann iah-koh-teh gián-kiù.

## [English] A Helix Nebula Deep Field

Is the Helix Nebula looking at you?
No,  not in any biological sense,  but it does look quite like an eye.
The [Helix Nebula][Helix_Nebula] is so named because it also appears that you are looking down the axis of a [helix][helix].
In actuality,  it is now understood to have a surprisingly [complex geometry][complex_geometry],  including radial filaments and extended [outer loops][outer_loops].
The Helix Nebula ([aka][aka] NGC 7293) is one of brightest and closest examples of a [planetary nebula][planetary_nebula],  a gas [cloud created][cloud_created] at the end of the life of a Sun-like star.
The remnant central stellar core,  destined to become a [white dwarf star][white_dwarf_star],  glows in light so [energetic][energetic] it causes the previously expelled gas to [fluoresce][fluoresce].
The [featured picture][featured_picture],  taken in red,  green,  and blue but highlighted by light emitted primarily by [hydrogen][hydrogen] was created from 12 hours of exposure through a personal telescope located in [Greece][Greece].
A [close-up][close_up] of the [inner edge][inner_edge] of the Helix Nebula shows complex gas knots the origin of which are [still being researched][still_being_researched].


## 詞彙學習

| 漢羅 | POJ | KIP | 華語 | English |
| - | - | - | - | - |
| 螺旋星雲 | Lô͘-soân-seng-hûn | Lôo-suân-sing-hûn | 螺旋星雲 | Helix Nebula |
| 螺旋軸 | lô͘-soân-te̍k | lôo-suân-ti̍k | 螺旋軸 | helix axis |
| 雲絲 | hûn-si | hûn-si | 雲絲 | filament |
| 行星形星雲 | kiâⁿ-chheⁿ-hêng-seng-hûn | kiânn-tshenn-hîng-sing-hûn | 行星狀星雲 | planetary nebula |
| 類太陽恆星 | lūi-thài-iông hêng-chheⁿ | luī-thài-iông hîng-tshenn | 類太陽恆星 | Sun-like star |
| 恆星核 | hêng-chheⁿ-he̍k | hîng-tshenn-hi̍k | 恆星核 | stellar core |
| 白矮星 | pe̍h-é-chheⁿ | pe̍h-é-tshenn | 白矮星 | white dwarf star |
| 螢光 | êng-kng | îng-kng | 螢光 | fluoresce |
| NGC 7293 | NGC chhit-jī-kiú-sam | NGC tshit-jī-kiú-sam | NGC 7293 | NGC 7293 |
| 氣體雲 | khì-thé-hûn | khì-thé-hûn | 氣體雲 | gas cloud |
| 氣體丸 | khì-thé-oân | khì-thé-uân | 氣體結 | gas knots |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Helix_Nebula]:https://en.wikipedia.org/wiki/Helix_Nebula
[helix]:http://mathworld.wolfram.com/Helix.html
[complex_geometry]:https://chandra.harvard.edu/deadstar/helix.html
[outer_loops]:https://apod.nasa.gov/apod/ap230507.html
[aka]:https://grammarist.com/acronym/a-k-a-or-aka/
[planetary_nebula]:https://en.wikipedia.org/wiki/Planetary_nebula
[cloud_created]:http://www.youtube.com/watch?v=KXNSYo8ZdoU
[white_dwarf_star]:https://apod.nasa.gov/apod/ap231224.html
[energetic]:https://science.nasa.gov/ems/10_ultravioletwaves
[fluoresce]:https://youtu.be/WnWIt0iz00A
[featured_picture]:https://www.facebook.com/photo/?fbid=729866973075216&set=a.149603584434894
[hydrogen]:http://www.astronomyknowhow.com/hydrogen-alpha.htm
[Greece]:https://en.wikipedia.org/wiki/Greece
[close_up]:http://www.youtube.com/watch?v=UwAKNMC2PeM
[inner_edge]:https://apod.nasa.gov/apod/ap080413.html
[still_being_researched]:https://ui.adsabs.harvard.edu/abs/2020MNRAS.491..758A/abstract
[Random_APOD_Generator]:https://apod.nasa.gov/apod/random_apod.html
[loopy_Sun]:https://apod.nasa.gov/apod/ap250730.html


[Search]:https://antwrp.gsfc.nasa.gov/cgi-bin/apod/apod_search
[RSS]:https://apod.com/feed.rss
[Discuss]:https://asterisk.apod.com/discuss_apod.php?date=250729
[Robert_Nemiroff]:http://www.phy.mtu.edu/faculty/Nemiroff.html
[MTU]:http://www.phy.mtu.edu/
[Jerry_Bonnell]:https://antwrp.gsfc.nasa.gov/htmltest/jbonnell/www/bonnell.html
[UMCP]:http://www.astro.umd.edu/
[NASA_Web_Privacy]:https://www.nasa.gov/about/highlights/HP_Privacy.html
[Accessibility]:https://www.nasa.gov/general/accessibility/
[Notices]:https://www.nasa.gov/privacy/
[ASD]:https://astrophysics.gsfc.nasa.gov/
[NASA]:https://www.nasa.gov/
[GSFC]:https://www.nasa.gov/centers/goddard/
[NASA_Science_Activation]:https://science.nasa.gov/learners
[Michigan_Tech_U]:http://www.mtu.edu/
[George_Chatzifrantzis]:https://www.facebook.com/GeorgeChatzifrantzis