---
title: 國際太空站 kah 土星 行鬥陣
date: 2025-07-18
publishdate: 2025-07-18T11:45:00+0800
tags: [國際太空站, 土星, 土星環, 視野, 氣態巨行星, 低地球軌道]
hero: https://apod.nasa.gov/apod/image/2507/ISSMeetsSaturn3_1024.jpg
summary: 這月日，光爍爍 ê 土星 tī 暗暝 ê 天頂 peh 起來，ùi 地球看過去，伊 ê 環是側面向咱--ê。
---

{{% apod %}}

- 原始文章：[ISS Meets Saturn](https://apod.nasa.gov/apod/ap250718.html)
- 影像來源 kah [版權][Copyright]: [A.J. Smadi][A_J_Smadi]
- 台文翻譯：[An-Li Tsai][An-Li Tsai] ([TARA][TARA])


## [漢羅] 國際太空站 kah 土星 行鬥陣

這月日，光爍爍 ê 土星 tī 暗暝 ê 天頂 peh 起來，ùi 地球看過去，伊 ê 環是側面向咱--ê。
Tī 7 月 6 號這工透早，ùi 美國華盛頓州 Federal Way ê 一个所在看，伊 kah 國際太空站 tī 足短 ê 時間內 行鬥陣。
這張有特別設計過 ê 影像，是 tī 仝一个望遠鏡 ê 視野內底 足短 ê 時間內翕著 ê 影格疊出來 ê 結果。
國際太空站 tī 低地球軌道 ê 時陣，太空站 kah 氣態巨行星 ê 距離差不多是 14 億公里遠。
In 看起來 ê 大細差無偌濟，毋過 國際太空站 是比 土星 閣較光。
為著欲予土星看較清楚咧，有 kā 伊調較光咧。
為著欲翕著 國際太空站 kah 土星 行鬥陣 ê 影像，愛做足濟準備--ê，當時翕、佗位翕、翕偌久，攏愛撨甲好勢好勢。

<!--
## [中文] 國際太空站與土星相遇

本月，明亮的土星在夜空中冉冉升起，從地球上看，它的光環幾乎是側向的。
7月6日凌晨，從美國華盛頓州聯邦路的某個地方看，它與國際太空站短暫地合影。
這張精心設計的影像由一串視訊畫面組成，在同一望遠鏡視野中捕捉到了它們瞬間的會合。
當國際太空站位於低地球軌道時，太空站和氣態巨行星相距近14億公里。
它們的視覺大小相當，但國際太空站比土星亮得多，為了在疊加圖像中清晰可見，對帶有光環的行星的亮度進行了增強。
捕捉國際太空站與土星會合需要精確的時間和精確的位置。
-->

## [POJ] Kok-chè Thài-khong-chām kah Thó͘-chheⁿ kiâⁿ tàu-tīn

Chit goe̍h-ji̍t, kng-sih-sih ê Thó͘-chheⁿ tī àm-mê ê thiⁿ-téng peh--khí-lâi, ùi Tē-kiû khòaⁿ--kòe-khì, i ê khoân sī chhek-bīn hiòng lán--ê.
Tī 7 goe̍h 6 hō chit kang thàu-chá, ùi Bí-kok Hôa-sèng-tún chiu Federal Way ê chi̍t-ê só͘-chāi khòaⁿ, i kah Kok-chè Thài-khong-chām tī chiok té ê sî-kan lāi-hâng tàu-tīn.
Chit-tiuⁿ ū te̍k-pia̍t siat-kè kòe ê iáⁿ-siōng, sī tī kāng chi̍t-ê bōng-oán-kiàⁿ ê sī-iá lāi-té chiok té ê sî-kan lāi hip-tio̍h ê iáⁿ-keh tha̍h chhut-lâi ê kiat-kó.
Kok-chè Thài-khong-chām tī kē Tē-kiû kúi-tō ê sî-chūn,thài-khong-chām kah khì-thài kī-kiâⁿ-chhiⁿ ê kī-lî chha-put-to sī 14 ek kong-lí hn̄g.
In khòaⁿ--khí-lâi ê tōa-sè chha-bô gōa-chē, m̄-koh Kok-chè Thài-khong-chām sī pí Thó͘-chheⁿ koh-khah kng.
Ūi tio̍h beh hō͘ Thó͘-chheⁿ khòaⁿ khah chheng-chhó leh,ū kā i tiâu khah kng teh.
Ūi-tio̍h beh hip-tio̍h Kok-chè Thài-khong-chām kah Thó͘-chheⁿ kiâⁿ tàu-tīn ê iáⁿ-siōng, ài chò chiok chē chún-pī--ê, tang-sî hip, tó-ūi hip, hip gōa-kú, lóng-ài chhiâu kah hó-sè-hó-sè.

## [KIP] Kok-tsè Thài-khong-tsām kah Thóo-tshenn kiânn tàu-tīn

Tsit gue̍h-ji̍t, kng-sih-sih ê Thóo-tshenn tī àm-mê ê thinn-tíng peh--khí-lâi, uì Tē-kiû khuànn--kuè-khì, i ê khuân sī tshik-bīn hiòng lán--ê.
Tī 7 gue̍h 6 hō tsit kang thàu-tsá, uì Bí-kok Huâ-sìng-tún tsiu Federal Way ê tsi̍t-ê sóo-tsāi khuànn, i kah Kok-tsè Thài-khong-tsām tī tsiok té ê sî-kan lāi-hâng tàu-tīn.
Tsit-tiunn ū ti̍k-pia̍t siat-kè kuè ê iánn-siōng, sī tī kāng tsi̍t-ê bōng-uán-kiànn ê sī-iá lāi-té tsiok té ê sî-kan lāi hip-tio̍h ê iánn-keh tha̍h tshut-lâi ê kiat-kó.
Kok-tsè Thài-khong-tsām tī kē Tē-kiû kuí-tō ê sî-tsūn,thài-khong-tsām kah khì-thài kī-kiânn-tshinn ê kī-lî tsha-put-to sī 14 ik kong-lí hn̄g.
In khuànn--khí-lâi ê tuā-sè tsha-bô guā-tsē, m̄-koh Kok-tsè Thài-khong-tsām sī pí Thóo-tshenn koh-khah kng.
Uī tio̍h beh hōo Thóo-tshenn khuànn khah tshing-tshó leh,ū kā i tiâu khah kng teh.
Uī-tio̍h beh hip-tio̍h Kok-tsè Thài-khong-tsām kah Thóo-tshenn kiânn tàu-tīn ê iánn-siōng, ài tsò tsiok tsē tsún-pī--ê, tang-sî hip, tó-uī hip, hip guā-kú, lóng-ài tshiâu kah hó-sè-hó-sè.

## [English] ISS Meets Saturn
[This month][This month], bright planet Saturn rises in evening skies, its rings oriented nearly edge-on when viewed from planet Earth.
And in the early morning hours on July 6, it posed very briefly with the [International Space Station][International Space Station] when viewed from a location in Federal Way, Washington, USA.
This well-planned image, a stack of video frames, captures their momentary conjunction in the same telescopic field of view.
With the ISS in [low Earth orbit][low Earth orbit], space station and gas giant planet were separated by almost 1.4 billion kilometers.
Their apparent sizes are comparable but the [ISS was much brighter][ISS was much brighter] than Saturn and the ringed planet's brightness has been [increased for visibility][increased for visibility] in the stacked image.
Precise timing and an exact location were needed to [capture the ISS/Saturn conjunction.][capture the ISS/Saturn conjunction.]


## 詞彙學習
|漢羅|POJ|KIP|華語|English|
|-|-|-|-|-|
| 國際太空站 | Kok-chè Thài-khong-chām | Kok-tsè Thài-khong-tsām | 國際太空站 | International Space Station (ISS) |
| 土星 | Thó͘-chheⁿ | Thóo-tshenn | 土星 | Saturn |
| 土星環 | Thó͘-chheⁿ khoan | Thóo-tshenn khuan | 土星環 | Saturn rings |
| 視野 | sī-iá | sī-iá | 視野 | Field of view |
| 氣態巨行星 | khì-thài kī-kiâⁿ-chheⁿ | khì-thài kī-kiânn-tshenn | 氣態巨行星 | Gas giant planet |
| 低地球軌道 | kē Tē-kiû kúi-tō | kē Tē-kiû kuí-tō | 低地球軌道 | Low Earth orbit |


{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/


[This month]:https://science.nasa.gov/solar-system/skywatching/whats-up-july-2025-skywatching-tips-from-nasa/
[International Space Station]:https://www.nasa.gov/spot-the-station/
[low Earth orbit]:https://www.nasa.gov/missions/station/iss-research/observing-our-planet-from-low-earth-orbit/
[ISS was much brighter]:https://apod.nasa.gov/apod/ap250718.htmlimage/2507/ISSMeetsSaturn4.jpg
[increased for visibility]:https://apod.nasa.gov/apod/ap250718.htmlimage/2507/ISSMeetsSaturn1_1024.jpg
[capture the ISS/Saturn conjunction.]:https://www.instagram.com/p/DLxajHXRI6w/?utm_source=ig_web_copy_link&igsh=MzRlODBiNWFlZA%3D%3D&img_index=1