---
title: Cape San Blas 天頂 ê 火球
date: 2025-07-23
publishdate: 2025-07-23T11:45:00+0800
tags: [火球, 火流星, 小行星, 彗星, 大氣層]
hero: https://apod.nasa.gov/apod/image/2507/MeteorMilkyWay_Rice_960.jpg
summary: 你敢有看過天頂 ê 火球？佇天文學內底，火球是一款足光 ê 流星，嘛叫做火流星。
---

{{% apod %}}

- 原始文章：[Fireball over Cape San Blas](https://apod.nasa.gov/apod/ap250723.html)
- 影像來源 kah 版權: [Jason Rice][Jason_Rice]
- Piece it Back Together: [Astronomy Puzzle of the Day](https://www.scigames.org/apps/webjigsaw2/index.php)
- 台文翻譯：[An-Li Tsai][An-Li Tsai] ([TARA][TARA])


## [漢羅] Cape San Blas 天頂 ê 火球
你敢有看過天頂 ê 火球？
佇天文學內底，火球是一款足光 ê 流星，嘛叫做火流星。
伊上無嘛有金星遐爾光，甚至比月圓時 ê 月娘閣較光。
火流星誠罕得看著，你若有看著一粒，你可能會記一世人。
用物理學 ê 角度來講，火流星是 ùi 小行星抑是彗星 ê 細粒石頭來--ê。
伊軁過地球大氣層 ê 時陣，通常會 tī 天頂留一巡尾溜，主要 ê 成份是氣體 kah 塗粉，這條尾溜會沓沓仔消失。
這粒火流星是袂挵著塗跤變做一塊大石頭，因為伊會 tī 大氣層內底分解，變做足濟細塊石頭、蒸發去。
這張相片是頂禮拜 tī 美國 Florida 州 ê Cape San Blas ê 海岸翕--ê。

<!--
## [中文] 聖布拉斯角上空的火球
你看過火球嗎？
在天文學中，火球是一種非常明亮的流星——至少和金星一樣亮，甚至可能比滿月還要亮。
火球很罕見——如果你看到一個，你可能會終生難忘。
從物理角度來看，火球是來自小行星或彗星的一塊小岩石，它通常會在穿過地球大氣層時留下一條由氣體和塵埃組成的逐漸消散的煙跡。
不太可能發生任何一次大規模的撞擊——大部分岩石很可能在分解成許多小碎片時蒸發了。
這張特色照片是上週在美國佛羅裡達州聖布拉斯角的枯木海灘拍攝的。

-->

## [POJ] Cape San Blas thiⁿ-téng ê Hóe-kiû
Lí kám-ū khòaⁿ kòe thiⁿ-téng ê hóe-kiû?
Tī thian-bûn-ha̍k lāi-té, hóe-kiû sī chi̍t-khoán chiok kng ê liû-chhiⁿ, mā kiò-chò hòe-liû-chhiⁿ.
I siōng-bô mā ū Kim-chhiⁿ hiah-nī kng, sīm-chì pí goe̍h-îⁿ sî ê goe̍h-niû koh-khah kng.
Hóe-kiû chiâⁿ hán-tit khòaⁿ-tio̍h, lí nā-ū khòaⁿ-tio̍h chi̍t-lia̍p, lí khó-lêng ē-kì chi̍t-sì-lâng.
Iōng bu̍t-lí-ha̍k ê kak-tō͘ lâi-kóng, hóe-kiû sī ùi sió-kiâⁿ-chhiⁿ ia̍h-sī hūi-chhiⁿ ê sè-lia̍p chio̍h-thâu lâi--ê.
I nǹg-kòe tē-kiû tāi-khì-chân ê sî-chūn, thong-siông ē tī thiⁿ-téng lâu chi̍t sûn bóe-liu, chú-iàu ê sêng-hūn sī khì-thé kah thô͘-hún, chit tiâu bóe-liu ē tau̍h-tau̍h-á siau-sit.
Chit lia̍p hóe-kiû sī bē lòng-tio̍h thô͘-kha piàn-chò chi̍t-tè tōa chio̍h-thâu, in-ūi i ē tī tāi-khì-chân lāi-té hun-kái, piàn-chò chiok chē sè tè chio̍h-thâu, cheng-hoat khì.
Chit-tiuⁿ siòng-phìⁿ sī téng-lé-pài tī Bí-kok Florida chiu ê Cape San Blas ê hái-hōaⁿ hip--ê.

## [KIP] Cape San Blas thinn-tíng ê Hué-kiû
Lí kám-ū khuànn kuè thinn-tíng ê hué-kiû?
Tī thian-bûn-ha̍k lāi-té, hué-kiû sī tsi̍t-khuán tsiok kng ê liû-tshinn, mā kiò-tsò huè-liû-tshinn.
I siōng-bô mā ū Kim-tshinn hiah-nī kng, sīm-tsì pí gue̍h-înn sî ê gue̍h-niû koh-khah kng.
Hué-kiû tsiânn hán-tit khuànn-tio̍h, lí nā-ū khuànn-tio̍h tsi̍t-lia̍p, lí khó-lîng ē-kì tsi̍t-sì-lâng.
Iōng bu̍t-lí-ha̍k ê kak-tōo lâi-kóng, hué-kiû sī uì sió-kiânn-tshinn ia̍h-sī huī-tshinn ê sè-lia̍p tsio̍h-thâu lâi--ê.
I nǹg-kuè tē-kiû tāi-khì-tsân ê sî-tsūn, thong-siông ē tī thinn-tíng lâu tsi̍t sûn bué-liu, tsú-iàu ê sîng-hūn sī khì-thé kah thôo-hún, tsit tiâu bué-liu ē ta̍uh-ta̍uh-á siau-sit.
Tsit lia̍p hué-kiû sī bē lòng-tio̍h thôo-kha piàn-tsò tsi̍t-tè tuā tsio̍h-thâu, in-uī i ē tī tāi-khì-tsân lāi-té hun-kái, piàn-tsò tsiok tsē sè tè tsio̍h-thâu, tsing-huat khì.
Tsit-tiunn siòng-phìnn sī tíng-lé-pài tī Bí-kok Florida tsiu ê Cape San Blas ê hái-huānn hip--ê.

## [English] Fireball over Cape San Blas
Have you ever seen a fireball?
In astronomy, a [fireball][fireball] is a very bright [meteor][meteor] -- one at least as bright as [Venus][Venus] and possibly brighter than even a full [Moon][Moon].
[Fireball][Fireball]s are rare -- if you see one you are likely to [remember it][remember_it] for your whole life.
Physically, a [fireball][fireball] is a small rock that [originated][originated] from an [asteroid][asteroid] or [comet][comet] that typically leaves a fading smoke [trail][trail] of gas and dust as it shoots through the [Earth's atmosphere][Earth_s_atmosphere].
It is unlikely that any single large ground strike occurred -- much of the rock likely vaporized as it broke up into many small pieces.
The [featured picture][featured_picture] was [captured][captured] last week from a deadwood beach in [Cape San Blas][Cape_San_Blas], [Florida][Florida], [USA][USA].


## 詞彙學習
|漢羅|POJ|KIP|華語|English|
|-|-|-|-|-|
| 火球 | hóe-kiû | hué-kiû | 火球 | fireball |
| 火流星 | hóe-liû-chhiⁿ | hué-liû-tshinn | 火流星 | fire meteor |
| 小行星 | sió-kiâⁿ-chhiⁿ | sió-kiânn-tshinn | 小行星 | asteroid |
| 彗星 | hūi-chhiⁿ | hūi-tshinn | 彗星 | comet |
| 大氣層 | tāi-khì-chân | tāi-khì-tsân | 大氣層 | atmosphere |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[fireball]:https://www.amsmeteors.org/fireballs/faqf/
[meteor]:https://science.nasa.gov/solar-system/meteors-meteorites/
[Venus]:https://apod.nasa.gov/apod/ap230306.html
[Moon]:https://svs.gsfc.nasa.gov/5415/
[Fireball]:https://apod.nasa.gov/apod/ap230916.html
[remember_it]:https://www.shutterstock.com/image-photo/close-scottish-fold-cat-head-600nw-1276621966.jpg
[originated]:https://apod.nasa.gov/apod/ap231126.html
[asteroid]:https://science.nasa.gov/solar-system/asteroids/
[comet]:https://en.wikipedia.org/wiki/Comet_nucleus
[trail]:https://apod.nasa.gov/apod/ap190430.html
[Earth_s_atmosphere]:https://spaceplace.nasa.gov/atmosphere/
[featured_picture]:https://www.instagram.com/p/DLa5D4sxVag/
[captured]:https://www.instagram.com/p/DLaPqFTRiAx/
[Cape_San_Blas]:https://www.youtube.com/watch?v=LCQhTcFGiSE
[Florida]:https://en.wikipedia.org/wiki/Florida
[USA]:https://www.cia.gov/the-world-factbook/countries/united-states/
[Astronomy_Puzzle_of_the_Day]:https://www.scigames.org/apps/webjigsaw2/index.php
[shadow_transit]:https://apod.nasa.gov/apod/ap250724.html

[Jason_Rice]:https://www.instagram.com/jriceastro/?hl=en