---
title: 暗能量相機 DECam 翕--ê 玫瑰星雲
date: 2025-07-16
publishdate: 2025-07-16T11:45:00+0800
tags: [玫瑰星雲, 新通用目錄, 發射星雲, 水素, 開放星團, 恆星風, 紫外光, 麒麟星座, 麒麟座, 暗能量相機 DECam]
hero: https://apod.nasa.gov/apod/image/2507/Rosette_Decam_960.jpg
summary: 玫瑰星雲 若是 號做 別个名，敢閣會遮爾甜？
---

{% apod %}

- 原始文章：[The Rosette Nebula from DECam](https://apod.nasa.gov/apod/ap250716.html)
- 影像來源: [CTIO][CTIO],[NOIRLab][NOIRLab],[DOE][DOE],[NSF][NSF],[AURA][AURA]; 處理:[T. A. Rector][T_A_Rector]([U. Alaska Anchorage][U_Alaska_Anchorage]), D. de Martin ([NSF][NSF]’s[NOIRLab][NOIRLab]) &[M. Zamani][M_Zamani]
- Open Science: [Browse 3,700+ codes in the Astrophysics Source Code Library](https://ascl.net/code/all)
- 台文翻譯：[An-Li Tsai][An-Li Tsai] ([TARA][TARA])


## [漢羅] 暗能量相機 DECam 翕--ê 玫瑰星雲
玫瑰星雲 若是 號做 別个名，敢閣會遮爾甜？
Tī 這个真普通 ê 新通用目錄 (New General Catalog) 內底，to̍h kā 叫做 NGC 2237。
毋閣猶是無法度掩崁 這个 發射星雲 ê 華麗面容。
這是用 囥 tī 智利 ê 4 公尺大 NSF Cerro Tololo 美洲洲際天文台 頂懸 ê 暗能量相機 DECam 翕--ê。
Tī 這个星雲內底有一个 開放星團 NGC 2244，內底有光 koh 少年 ê 恆星。
遮 ê 恆星是 400 萬年前 tī 星雲內底形成 ê。
In ê 恆星風 kā 星雲中央歕出一个閬空，去予 塗粉 kah 氣體包 tī 內底。
星團內底高溫 ê 恆星發出 ê 紫外光，予邊仔 ê 星雲 發光。
這个 玫瑰星雲 差不多有 100 光年 闊，tī 差不多 5000 光年遠 ê 所在。
你會當用小望遠鏡 tùi 麒麟 星座（麒麟座）ê 方向去看 to̍h 看會著。

## [POJ] Tn̂g-hoe-pèⁿ ê Mûi-kùi-seng-hûn

Mûi-kùi-seng-hûn nā-sī hō chò pa̍t-ê-miâ, kám koh-ē chiah-nī tiⁿ?
Tī chit-ê chin phó͘-thong ê Sin-thong-iōng-bo̍k-lo̍k (New General Catalog) lāi-té, to̍h kā kiò-chò NGC jī-jī-sam-chhit.
M̄-koh iáu-sī bô-hoat-tō͘ am-khàm chit-ê hoat-siā-seng-hûn ê hôa-lē bīn-iông.
Tse-sī iōng khǹg tī Tì-lī ê 4 kong-tshioh tuā NSF Cerro Tololo Bí-tsiu tsiu-tsè Thian-bûn-tâi tíng-kuân ê ÀM-lîng-liōng siòng-ki DECam hip--ê.
Tī chit-ê seng-hûn lāi-té ū chi̍t-ê Khai-hòng-seng-thoân NGC jī-jī-sù-sù, lāi-té ū kng koh siàu-liân ê hêng-chhiⁿ.
Chia--ê hêng-chhiⁿ sī sì-pah bān nî chêng tī seng-hûn lāi-té hêng-sêng--ê.
In ê hêng-chhiⁿ-hong kā seng-hûn tiong-ng pûn-chhut chi̍t-ê làng-khang, khì hō͘ thô͘-hún kah khì-thé pau-tī lāi-té.
Seng-thoân lāi-té ko-un ê hêng-chhiⁿ hoat--chhut-ê chi-gōa-kng, hō͘ piⁿ-á ê seng-hûn hoat-kng.
Chit-ê Mûi-kùi-seng-hûn chha-put-to ū chi̍t-pah kng-nî khoah, tī chha-put-to gō͘-chheng kng-nî hn̄g ê só͘-chāi.
Lí ē-tàng iōng sió bōng-oán-kiàⁿ tùi Kî-lîn-seng-chō (Kî-lîn-chō) ê hong-hiòng khì-khòaⁿ to̍h khòaⁿ-ē-tio̍h.

## [KIP] Tn̂g-hue-pènn ê Muî-kuì-sing-hûn

Muî-kuì-sing-hûn nā-sī hō tsò pa̍t-ê-miâ, kám koh-ē tsiah-nī tinn?
Tī tsit-ê tsin phóo-thong ê Sin-thong-iōng-bo̍k-lo̍k (New General Catalog) lāi-té, to̍h kā kiò-tsò NGC jī-jī-sam-tshit.
M̄-koh iáu-sī bô-huat-tōo am-khàm tsit-ê huat-siā-sing-hûn ê huâ-lē bīn-iông.
Tse-sī iōng khǹg tī Tì-lī ê 4 kong-tshioh tuā NSF Cerro Tololo Bí-tsiu tsiu-tsè Thian-bûn-tâi tíng-kuân ê ÀM-lîng-liōng siòng-ki DECam hip--ê.
Tī tsit-ê sing-hûn lāi-té ū tsi̍t-ê Khai-hòng-sing-thuân NGC jī-jī-sù-sù, lāi-té ū kng koh siàu-liân ê hîng-tshinn.
Tsia--ê hîng-tshinn sī sì-pah bān nî tsîng tī sing-hûn lāi-té hîng-sîng--ê.
In ê hîng-tshinn-hong kā sing-hûn tiong-ng pûn-tshut tsi̍t-ê làng-khang, khì hōo thôo-hún kah khì-thé pau-tī lāi-té.
Sing-thuân lāi-té ko-un ê hîng-tshinn huat--tshut-ê tsi-guā-kng, hōo pinn-á ê sing-hûn huat-kng.
Tsit-ê Muî-kuì-sing-hûn tsha-put-to ū tsi̍t-pah kng-nî khuah, tī tsha-put-to gōo-tshing kng-nî hn̄g ê sóo-tsāi.
Lí ē-tàng iōng sió bōng-uán-kiànn tuì Kî-lîn-sing-tsō (Kî-lîn-tsō) ê hong-hiòng khì-khuànn to̍h khuànn-ē-tio̍h.

## [English] The Rosette Nebula from DECam

Would the [Rosette Nebula][Rosette Nebula] by any other [name][name] _look_ as sweet?
The bland [New General Catalog][New General Catalog] designation of [NGC 2237][NGC 2237] doesn't appear to diminish the appearance of [this][this] flowery [emission nebula][emission nebula], as captured by the [Dark Energy Camera][Dark Energy Camera] (DECam) on the [Blanco 4-meter telescope][Blanco 4-meter telescope] at the [NSF][NSF]'s [Cerro Tololo Inter-American Observatory][Cerro Tololo Inter-American Observatory] in [Chile][Chile].
Inside the nebula lies an [open cluster][open cluster] of bright young stars designated [NGC 2244][NGC 2244].
These stars [formed about four million years ago][formed about four million years ago] from the nebular material and their [stellar winds][stellar winds] are [clearing a hole][clearing a hole] in the nebula's center, insulated by a layer of [dust][dust] and hot gas.
[Ultraviolet light][Ultraviolet light] from the hot cluster stars causes the surrounding nebula to [glow][glow].
The [Rosette Nebula][Rosette Nebula] spans about 100 [light-years][light-years] across, lies [about 5000 light-years away][about 5000 light-years away], and can be seen with a small telescope towards the [constellation][constellation] of the Unicorn [Monoceros][Monoceros]).

## 詞彙學習
|漢羅|POJ|KIP|華語|English|
|-|-|-|-|-|
|玫瑰星雲|Mûi-kùi-seng-hûn|Mûi-kùi-sing-hûn|玫瑰星雲|Rosette Nebula|
|新通用目錄|Sin-thong-iōng-bo̍k-lo̍k|Sin-thong-iōng-bo̍k-lo̍k|新通用目錄|New General Catalog (NGC)|
|發射星雲|hoat-siā-seng-hûn|huat-siā-sing-hûn|發射星雲|emission nebular|
|水素|chúi-sò͘|tsuí-sòo|氫|hydrogen|
|開放星團|khai-hòng-seng-thoân|khai-hòng-sing-thuân|開放星團|open cluster|
|恆星風|hêng-chhiⁿ-hong|hîng-tshinn-hong|恆星風|stellar wind|
|紫外光|chi-gōa-kng|tsi-guā-kng|紫外光|Ultraviolet light|
|麒麟星座|Kî-lîn ê seng-chō|Kî-lîn ê sing-tsō|麒麟星座|constellation of the Unicorn|
|麒麟座|Kî-lîn-chō|Kî-lîn-tsō|麒麟座|Monoceros|
|暗能量相機|ÀM-lîng-liōng siòng-ki|ÀM-lîng-liōng siòng-ki|暗能量相機|Dark Energy Camera (DECam)|



{% /apod %}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Rosette_Nebula]:https://en.wikipedia.org/wiki/Rosette_Nebula
[name]:http://www.bartleby.com/100/138.28.22.html
[CTIO]:https://noirlab.edu/public/programs/ctio/
[NOIRLab]:https://noirlab.edu/
[DOE]:https://www.energy.gov/
[NSF]:https://www.nsf.gov/
[AURA]:https://www.aura-astronomy.org/
[T_A_Rector]:http://aftar.uaa.alaska.edu/
[U_Alaska_Anchorage]:https://www.uaa.alaska.edu/
[M_Zamani]:https://mahdizamani.com/about


[Rosette Nebula]:https://en.wikipedia.org/wiki/Rosette_Nebula
[name]:http://www.bartleby.com/100/138.28.22.html
[New General Catalog]:http://en.wikipedia.org/wiki/New_General_Catalogue
[NGC 2237]:http://www.google.com/images?hl=en&biw=1024&bih=974&gbv=2&tbs=isch%3A1&sa=1&q=%2Bsite%3Aapod.nasa.gov+Rosette&aq=f&aqi=&aql=&oq=
[this]:https://noirlab.edu/public/images/noirlab2424a/
[emission nebula]:https://apod.nasa.gov/apod/ap250716.htmlemission_nebulae.html
[Dark Energy Camera]:https://noirlab.edu/public/programs/ctio/victor-blanco-4m-telescope/decam/
[Blanco 4-meter telescope]:https://noirlab.edu/public/programs/ctio/victor-blanco-4m-telescope/
[NSF]:https://noirlab.edu/public/
[Cerro Tololo Inter-American Observatory]:https://noirlab.edu/public/programs/ctio/
[Chile]:https://en.wikipedia.org/wiki/Chile
[open cluster]:https://apod.nasa.gov/apod/ap250716.htmlopen_clusters.html
[NGC 2244]:https://apod.nasa.gov/apod/ap250716.htmlap000822.html
[formed about four million years ago]:https://ui.adsabs.harvard.edu/abs/1993ApJ...414..664K/abstract
[stellar winds]:https://apod.nasa.gov/apod/ap250716.htmlap000318.html
[clearing a hole]:https://youtu.be/Cn2g_8n1AsM
[dust]:https://apod.nasa.gov/apod/ap250716.htmlap030706.html
[Ultraviolet light]:https://science.nasa.gov/ems/10_ultravioletwaves/
[glow]:http://www.youtube.com/watch?v=0brmw8sP-Js
[Rosette Nebula]:https://apod.nasa.gov/apod/ap250716.htmlap000111.html
[light-years]:https://science.nasa.gov/exoplanets/what-is-a-light-year/
[about 5000 light-years away]:https://ui.adsabs.harvard.edu/abs/2000A%26A...358..553H/abstract
[constellation]:https://spaceplace.nasa.gov/constellations/
[Monoceros]:http://chandra.harvard.edu/photo/constellations/monoceros.html