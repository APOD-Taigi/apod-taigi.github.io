---
title: 暗暝 ê 冥王星
date: 2025-10-02
publishdate: 2025-10-02T11:45:00+0800
tags: [新視野號太空船, 冥王星, Kuiper 帶, 窒素, 晨昏區, 冰原, 平原, 窒素冰, 水冰]
hero: https://apod.nasa.gov/apod/image/2203/PIA20727PlutoNight1024c.jpg
summary: 這个烏影景色就是冥王星暗暝彼半爿。遮是一个暗淡 koh 遙遠 ê 世界。
---

{{% apod %}}

- 原始文章：[Pluto at Night](https://apod.nasa.gov/apod/ap251002.html)
- 影像來源：[NASA](http://www.nasa.gov/), [Johns Hopkins Univ./APL](http://www.jhuapl.edu/), [Southwest Research Institute](http://www.swri.edu/)
- 台文翻譯：[An-Li Tsai][An-Li Tsai] ([TARA][TARA])


## [漢羅] 暗暝 ê 冥王星
[這个烏影景色][this shadowy scene] 就是冥王星暗暝彼半爿。
遮是一个暗淡 koh 遙遠 ê 世界。
這張予人讚嘆 ê 太空視角內底，太陽 to̍h tī 49 億公里遠（差不多是 4.5 光時遠）ê 所在。
這張相片是 飛足遠 ê [新視野號太空船 tī 2015 年 7 月][New Horizons in July of 2015] 翕 ê。
彼陣 ê 太空船離冥王星 2 萬 1 千公里遠，差不多是伊 ùi 離冥王星 上近彼位飛--出去 ê 19 分鐘後。
這个 [Kuiper 帶][of the Kuiper Belt] ê 成員有戲劇性 ê 外形。
Ùi 這張相片來看，咱知影冥王星 霧霧 ê 大氣層其實是蔫蔫，而且實在是 [有夠複雜 ê][complex layers]。
Tī 這張相片頂懸彼个月眉形 ê [晨昏區景色][twilight landscape t] 內底，有南部地區 ê 窒素冰原，這馬叫做 [Sputnik 平原][Sputnik Planitia]，嘛有 [坎坎坷坷][rugged mountains]、有水冰 ê Norgay 山脈。


## [POJ] Àm-mî ê Bêng-ông-chhiⁿ
Chit-ê o͘-iáⁿ kéng-sek tō-sī Bêng-ông-chhiⁿ àm-mî hit pòaⁿ-pêng.
Chiah sī chi̍t-ê àm-tām koh iâu-oán ê sè-kài.
Chit-tiuⁿ hō͘ lâng chàn-thàn ê Thài-khong sī-kak lāi-té, Thài-iông to̍h tī 49 ek kong-lí hn̄g (chha-put-to sī 4.5 kng-sî hn̄g) ê só͘-chāi.
Chit-tiuⁿ siòng-phìⁿ sī poe chiok hn̄g ê Sin Sī-iá-hō Thài-khong-chûn tī 2015 nî 7 goe̍h hip ê.
Hit-chun ê thài-khong-chûn lî Bêng-ông-chhiⁿ 2 bān 1 chheng kong-lí hn̄g, chha-put-to sī i ùi lī Bêng-ông-chhiⁿ siōng kīn hit-ūi poe--chhut-khì ê 19 hun-cheng āu.
Chit-ê Kuiper tòa ê sêng-goân ū hì-kio̍k-seng ê gōa-hêng.
Ùi chit-tiuⁿ siòng-phìⁿ lâi khòaⁿ, lán chai-iáⁿ Bêng-ông-chhiⁿ bū-bū ê tōa-khì-chân kî-si̍t sī lian-lian, jî-chhiáⁿ si̍t-chāi sī ū-kàu ho̍k-cha̍p ê.
Tī chit-tiuⁿ siòng-phìⁿ téng-koân hit-ê goe̍h-bâi-hêng ê sîn-hun-khu kéng-sek lāi-té, ū lâm-pō͘ tē-khu ê chi̍t-sò͘ peng-goân, chit-má kiò-chò Sputnik pêng-goân, mā ū kham-kham-khia̍t-khia̍t, ū chúi-peng ê Norgay soaⁿ-me̍h.

## [KIP] Àm-mî ê Bîng-ông-tshinn
Tsit-ê oo-iánn kíng-sik tō-sī Bîng-ông-tshinn àm-mî hit puànn-pîng.
Tsiah sī tsi̍t-ê àm-tām koh iâu-uán ê sè-kài.
Tsit-tiunn hōo lâng tsàn-thàn ê Thài-khong sī-kak lāi-té, Thài-iông to̍h tī 49 ik kong-lí hn̄g (tsha-put-to sī 4.5 kng-sî hn̄g) ê sóo-tsāi.
Tsit-tiunn siòng-phìnn sī pue tsiok hn̄g ê Sin Sī-iá-hō Thài-khong-tsûn tī 2015 nî 7 gue̍h hip ê.
Hit-tsun ê thài-khong-tsûn lî Bîng-ông-tshinn 2 bān 1 tshing kong-lí hn̄g, tsha-put-to sī i uì lī Bîng-ông-tshinn siōng kīn hit-uī pue--tshut-khì ê 19 hun-tsing āu.
Tsit-ê Kuiper tuà ê sîng-guân ū hì-kio̍k-sing ê guā-hîng.
Uì tsit-tiunn siòng-phìnn lâi khuànn, lán tsai-iánn Bîng-ông-tshinn bū-bū ê tuā-khì-tsân kî-si̍t sī lian-lian, jî-tshiánn si̍t-tsāi sī ū-kàu ho̍k-tsa̍p ê.
Tī tsit-tiunn siòng-phìnn tíng-kuân hit-ê gue̍h-bâi-hîng ê sîn-hun-khu kíng-sik lāi-té, ū lâm-pōo tē-khu ê tsi̍t-sòo ping-guân, tsit-má kiò-tsò Sputnik pîng-guân, mā ū kham-kham-khia̍t-khia̍t, ū tsuí-ping ê Norgay suann-me̍h.


## [English] Pluto at Night

The night side of Pluto spans [this shadowy scene][this shadowy scene].
In the stunning spacebased perspective the Sun is 4.9 billion kilometers (almost 4.5 light-hours) behind the dim and distant world.
It was captured by far flung [New Horizons in July of 2015][New Horizons in July of 2015] when the spacecraft was at a range of some 21,000 kilometers from Pluto, about 19 minutes after its closest approach.
A denizen [of the Kuiper Belt][of the Kuiper Belt] in dramatic silhouette, the image also reveals Pluto's tenuous, surprisingly [complex layers][complex layers] of hazy atmosphere.
Near the top of the frame the crescent [twilight landscape][twilight landscape e] includes southern areas of nitrogen ice plains now formally known as [Sputnik Planitia][Sputnik Planitia] and [rugged mountains][rugged mountains] of water-ice in the Norgay Montes.

## 詞彙學習

|漢羅|POJ|KIP|華語|English|
|-|-|-|-|-|
|冥王星|Bêng-ông-chhiⁿ|Bîng-ông-tshinn|冥王星|Pluto|
|新視野號太空船|Sin Sī-iá-hō Thài-khong-chûn|Sin Sī-iá-hō Thài-khong-tsûn|新視野號太空船|New Horizons|
|Kuiper 帶|Kuiper tòa|Kuiper tuà|古柏帶|the Kuiper Belt|
|晨昏區|sîn-hun-khu|sîn-hun-khu|暮光區|twilight|
|窒素|chek-sò͘|tsik-sòo|氮|nitrogen|
|窒素|chit-sò͘|tsit-sòo|氮|nitrogen|
|窒素冰|chek-sò͘-peng|tsik-sòo-ping|氮冰|nitrogen ice|
|窒素冰|chit-sò͘-peng|tsit-sòo-ping|氮冰|nitrogen ice|
|水冰|chúi-peng|tsuí-ping|水冰|water-ice|
|冰原|peng-goân|ping-guân|冰原|ice plains|
|平原|pêng-goân|pîng-guân|平原|Planitia|
|49 億公里|sì-cha̍p-káu ek kong-lí|sì-tsa̍p-káu ik kong-lí|49 億公里|4.9 billion kilometers|
|4.5 光時|sì-tiám-gō͘ kng-sî|sì-tiám-gōo kng-sî|4.5 光時|4.5 light-hours|
|2015 年 7 月|jī-khòng-it-ngó͘ nî chhit goe̍h|jī-khòng-it-ngóo nî tshit gue̍h|2015 年 7 月|July of 2015|
|2 萬 1 千公里|nn̄g bān chi̍t chheng kong-lí|nn̄g bān tsi̍t tshing kong-lí|2 萬 1 千公里|21,000 kilometers|
|19 分鐘|cha̍p-káu hun-cheng|tsa̍p-káu hun-tsing|19 分鐘|19 minutes|

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply

[this shadowy scene]:https://photojournal.jpl.nasa.gov/catalog/PIA20727
[New Horizons in July of 2015]:http://www.nasa.gov/feature/new-horizons-best-close-up-of-plutos-surface
[of the Kuiper Belt]:https://solarsystem.nasa.gov/solar-system/kuiper-belt/overview/
[complex layers]:https://arxiv.org/abs/1604.05356
[twilight landscape e]:https://apod.nasa.gov/apod/ap210115.html
[twilight landscape t]:https://apod.tw/daily/20210115/
[Sputnik Planitia]:https://en.wikipedia.org/wiki/Sputnik_Planitia
[rugged mountains]:https://apod.nasa.gov/apod/ap150718.html
