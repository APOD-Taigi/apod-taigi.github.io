---
title: Bennu 小行星 頂懸 有做生物 ê 材料
date: 2025-02-12
publishdate: 2025-02-12T11:45:00+0800
tags: [free2share, Bennu 小行星, 近地小行星, 小行星 101955 Bennu, 胺基酸, 卵白質, 正踅胺基酸, 倒踅胺基酸]
hero: https://www.youtube.com/watch?v=ukCSRYcjSQw
summary: 太空岩石 kah 地球 ê 性命有啥物款 ê 關係？
---

{{% apod %}}

- 原始文章：[Asteroid Bennu Holds the Building Blocks of Life](https://apod.nasa.gov/apod/ap250212.html)
- 影片來源：資料：[NASA](https://www.nasa.gov), [SVS](https://svs.gsfc.nasa.gov/), [U. Arizona](https://astro.arizona.edu/), [CSA](https://www.asc-csa.gc.ca/eng/astronomy/), [York U.](https://www.yorku.ca/science/physics/), [MDA](https://mda.space/article/instrument-built-by-maxar-technologies-mda-for-nasas);視覺化：[Kel Elkins](https://science.gsfc.nasa.gov/sci/bio/kelly.elkins) (lead, SVS); 文稿：Ogetay Kayali ([Michigan Tech U.](https://www.mtu.edu/physics/))
- 台文翻譯：[An-Li Tsai][An-Li Tsai] ([TARA][TARA])

## [漢羅] 太空岩石 kah 地球 ê 性命有啥物款 ê 關係？
[NASA][NASA] ê [OSIRIS-REx 太空船][OSIRIS-REx spacecraft] 佇 2020 年 10 月 ê 時陣 [細細膩飛倚到][made a careful approach] 這粒 [編號 101955 ê 近地小行星 Bennu][101955 Bennu]，收集伊地表 ê 標本。
這台機器人太空船 佇 2023 年 9 月 ê 時陣，[共標本送轉來地球][returned these samples to Earth]。
最近 ê [分析][analysis] [表示講][shown]，科學家意外發現 這寡標本內底有 組成地球性命 ê 20 款 基本 [胺基酸][amino acid] 中 ê 14 款。
這寡胺基酸出現佇遐，表示咱愛問一个閣較大 ê 問題：
地球 ê 性命敢是 ùi 太空來--ê？
毋過，咱佇這寡做卵白質 ê 零件頂懸發現另外一件代誌：
[這內底][they contained] [倒踅 kah 正踅][left-handed and right-handed] 胺基酸 ê 比例是仝款--ê。
這佮咱地球頂懸干焦揣著 倒踅胺基酸 ê 結果是無仝--ê。
按呢就閣出現另外一个大問題：
[是按怎][Why] 地球頂懸 ê 性命干焦揣著 倒踅胺基酸？
科學家 [紲落來會繼續研究這个問題][sure to continue]。

## [POJ] Bennu Sió-kiâⁿ-chhiⁿ téng-koân ū chò Seng-bu̍t ê Châi-liāu
Thài-khong giâm-chio̍h kah Tē-kiû ê sìⁿ-miā ū siáⁿ-mih-khoán ê koan-hē?
NASA ê OSIRIS-REx Thài-khong-chûn tī 2020 nî 10 goe̍h ê sî-chūn sè-sè-jī poe óa kàu chit lia̍p pian-hō 101955 ê kīn-tē sió-kiâⁿ-chhiⁿ Bennu, siu-chi̍p i tē-piáu ê piau-pún.
Chit tâi ke-khì-lâng thài-khong-chûn tī 2023 nî 9 goe̍h ê sî-chūn, kā piau-pún sàng tńg-lâi Tē-kiû.
Chòe-kīn ê hun-sek piáu-sī kóng, kho-ha̍k-ka ì-gōa hoat-hiān chit kóa piau-pún lāi-té ū cho͘-sêng Tē-kiû sèⁿ-miā ê 20 khoán ki-pún an-ki-sng tiong ê 14 khoán.
Chit kóa an-ki-sng chhut-hiān tī-hia, piáu-sī lán ài mn̄g chi̍t-ê koh-khah tōa ê būn-tê:
Tē-kiû ê sèⁿ-miā kám-sī ùi thài-khong lâi--ê?
M̄-koh, lán tī chit kóa chò nn̄g-pe̍h-chit ê lêng-kiāⁿ téng-koân hoat-hiān lēng-gōa chi̍t kiāⁿ tāi-chì:
Che lāi-té tó-se̍h kah chiàⁿ-se̍h an-ki-sng ê pí-lē sī kāng-khoán--ê.
Che kah lán Tē-kiû téng-koân kan-na chhē--tio̍h tó-se̍h an-ki-sng ê kiat-kó sī-bô kāng--ê.
Án-ne tō koh chhut-hiān lēng-gōa chi̍t-ê tōa būn-tê:
Sī-án-chóaⁿ Tē-kiû téng-koân ê sìⁿ-miā kan-na chhōe--tio̍h tò-se̍h an-ki-sng?
Kho-ha̍k-ka sòa-lo̍h-lâi ē kè-sio̍k gián-kiù chit-ê būn-tê.

## [KIP] Bennu Sió-kiânn-tshinn tíng-kuân ū tsò Sing-bu̍t ê Tsâi-liāu
Thài-khong giâm-tsio̍h kah Tē-kiû ê sìnn-miā ū siánn-mih-khuán ê kuan-hē?
NASA ê OSIRIS-REx Thài-khong-tsûn tī 2020 nî 10 gue̍h ê sî-tsūn sè-sè-jī pue uá kàu tsit lia̍p pian-hō 101955 ê kīn-tē sió-kiânn-tshinn Bennu, siu-tsi̍p i tē-piáu ê piau-pún.
Tsit tâi ke-khì-lâng thài-khong-tsûn tī 2023 nî 9 gue̍h ê sî-tsūn, kā piau-pún sàng tńg-lâi Tē-kiû.
Tsuè-kīn ê hun-sik piáu-sī kóng, kho-ha̍k-ka ì-guā huat-hiān tsit kuá piau-pún lāi-té ū tsoo-sîng Tē-kiû sènn-miā ê 20 khuán ki-pún an-ki-sng tiong ê 14 khuán.
Tsit kuá an-ki-sng tshut-hiān tī-hia, piáu-sī lán ài mn̄g tsi̍t-ê koh-khah tuā ê būn-tê:
Tē-kiû ê sènn-miā kám-sī uì thài-khong lâi--ê?
M̄-koh, lán tī tsit kuá tsò nn̄g-pe̍h-tsit ê lîng-kiānn tíng-kuân huat-hiān līng-guā tsi̍t kiānn tāi-tsì:
Tse lāi-té tó-se̍h kah tsiànn-se̍h an-ki-sng ê pí-lē sī kāng-khuán--ê.
Tse kah lán Tē-kiû tíng-kuân kan-na tshē--tio̍h tó-se̍h an-ki-sng ê kiat-kó sī-bô kāng--ê.
Án-ne tō koh tshut-hiān līng-guā tsi̍t-ê tuā būn-tê:
Sī-án-tsuánn Tē-kiû tíng-kuân ê sìnn-miā kan-na tshuē--tio̍h tò-se̍h an-ki-sng?
Kho-ha̍k-ka suà-lo̍h-lâi ē kè-sio̍k gián-kiù tsit-ê būn-tê.

## [English] Asteroid Bennu Holds the Building Blocks of Life
What can a space rock tell us about life on Earth?
[NASA][NASA]'s [OSIRIS-REx spacecraft][OSIRIS-REx spacecraft] [made a careful approach][made a careful approach] to the near-Earth asteroid [101955 Bennu][101955 Bennu] in [October of 2020][October of 2020] to collect surface samples.
In September 2023, the robotic spaceship [returned these samples to Earth][returned these samples to Earth].
A recent [analysis][analysis] has [shown][shown], surprisingly, that the samples contained 14 out of the 20 known [amino acid][amino acid]s that are the essential building blocks of life.
The presence of the amino acids re-introduces a big question: Could life have originated in space?
However, the protein building blocks themselves held another surprise -- [they contained][they contained] an even mixture of [left-handed and right-handed][left-handed and right-handed] amino acids -- in contrast to our Earth which only has left-handed ones.
This raises another big question: [Why][Why] does life on Earth have only left-handed amino acids?
Research on this is [sure to continue][sure to continue].

## 詞彙學習
|漢羅|POJ|KIP|華語|English|
|-|-|-|-|-|
| Bennu 小行星 | Bennu sió-kiâⁿ-chheⁿ | Bennu sió-kiânn-tshenn | 貝努小行星 | asteroid 101955 Bennu |
| 小行星 101955 Bennu | sió-kiâⁿ-chheⁿ it-khòng it-kiú ngó͘-ngó͘ Bennu | sió-kiânn-tshenn it-khòng it-kiú ngóo-ngóo Bennu | 小行星 101955 Bennu | asteroid 101955 Bennu |
| 近地小行星 | kīn-tē sió-kiâⁿ-chhiⁿ | kīn-tē sió-kiânn-tshinn | 近地小行星 | near-Earth asteroid |
| OSIRIS_REx 太空船 | Osiris Rex thài-khong-chûn | Osiris Rex thài-khong-tsûn | OSIRIS_REx 太空船 | OSIRIS_REx spacecraft |
| 卵白質 | nn̄g-pe̍h-chit | nn̄g-pe̍h-tsit | 蛋白質 | protein |
| 胺基酸 | an-ki-sng | an-ki-sng | 胺基酸 | amino acids |
| 正踅胺基酸 | an-ki-sng an-ki-sng | an-ki-sng an-ki-sng | 右旋胺基酸 | right-handed amino acids |
| 倒踅胺基酸 | an-ki-sng an-ki-sng | an-ki-sng an-ki-sng | 左旋胺基酸 | left-handed amino acids |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[NASA]:https://www.nasa.gov/
[OSIRIS-REx spacecraft]:https://science.nasa.gov/mission/osiris-rex/
[made a careful approach]:https://apod.nasa.gov/apod/ap250212.htmlap201012.html
[101955 Bennu]:https://science.nasa.gov/solar-system/asteroids/101955-bennu/
[October of 2020]:https://apod.nasa.gov/apod/ap250212.htmlap201022.html
[returned these samples to Earth]:https://apod.nasa.gov/apod/ap250212.htmlap230929.html
[analysis]:https://www.nature.com/articles/s41586-024-08495-6
[shown]:https://www.nature.com/articles/s41550-024-02472-9
[amino acid]:https://en.wikipedia.org/wiki/Amino_acid
[they contained]:https://www.nasa.gov/news-release/nasas-asteroid-bennu-sample-reveals-mix-of-lifes-ingredients/
[left-handed and right-handed]:https://en.wikipedia.org/wiki/Chirality
[Why]:https://astrobiology.nasa.gov/news/how-life-turned-left/
[sure to continue]:https://www.reddit.com/r/aww/comments/fd55vk/my_kitten_is_helping_me_work_from_home_i_had_to/#lightbox
