---
title: HH 30：恆星系統內底有行星當咧形成
date: 2025-02-19
publishdate: 2025-02-19T11:45:00+0800
tags: [free2share, 恆星, 恆星光, 行星, James Webb 太空望遠鏡, Hubble 太空望遠鏡, ALMA 大型次毫米波陣列望遠鏡, 原行星系統, HH 30, 塗粉粒, 墜直, 噴射流, 中央盤, 拋物線, 光弧, 反射, 太陽系]
hero: https://apod.nasa.gov/apod/image/2502/HH30_Webb_960_annotated.jpg
summary: 恆星 佮 行星是按怎形成--ê？
---

{{% apod %}}

- 原始文章：[HH 30: A Star System with Planets Now Forming](https://apod.nasa.gov/apod/ap250219.html)
- 影像來源：[James Webb Space Telescope](https://science.nasa.gov/mission/webb/), [ESA](https://www.esa.int/), [NASA](https://www.nasa.gov/) & [CSA](https://www.asc-csa.gc.ca/), [R. Tazaki](https://ryotazaki1205.wixsite.com/astro) [et al.](https://ui.adsabs.harvard.edu/abs/2025ApJ...980...49T/abstract)
- 台文翻譯：[An-Li Tsai][An-Li Tsai] ([TARA][TARA])

## [漢羅] HH 30：恆星系統內底有行星當咧形成
恆星 佮 行星是按怎形成--ê？
[James Webb 太空望遠鏡][James Webb Space Telescope]、[Hubble][Hubble] 太空望遠鏡、佮地面 ê [ALMA][ALMA] 大型次毫米波陣列望遠鏡 做伙 佇 原行星系統 [HH30][Herbig-Haro 30] 內底揣著這个答案。
In ê [觀測成果][observations show] 是佇 HH30 內底 看著 大粒 塗粉粒 集中 佇 可能形成行星 ê 中央盤。
[這張][featured image] Webb 翕--ê 影像有看著 活跳 ê HH30 系統內底 ê 足濟特點。
紅色 ê 部份是墜直 ê [噴射流][Jets]。
中央橫--ê 較烏 ê 部份是 [厚塗粉 ê 中央盤][dust-rich disk]，共 佇遮當咧形成 ê 恆星 佮 恆星光閘牢矣。
中央盤頂懸佮下底 ê 藍色 [拋物線 光弧][parabolic arc] 是 反射塗粉發出 ê 光。
倒爿下底 ê 尾溜是啥，咱這馬猶毋知。
[研究][Studying] [HH 30][HH 30] ê 行星是按怎形成，會當幫贊天文學家了解咱太陽系 ê 行星，嘛包括 [咱地球][our Earth]，是按怎形成--ê。

## [POJ] HH 30: Hêng-chhiⁿ hē-thóng lāi-té ū Kiâⁿ-chhiⁿ tng-leh hêng-sêng
Hêng-chhiⁿ kah kiâⁿ-chhiⁿ sī-án-nóa hêng-sêng--ê?
James Webb Thài-khong Bōng-oán-kiàⁿ, Hubble Thài-khong Bōng-oán-kiàⁿ, kah tē-bīn ê ALMA Tōa-hêng Chhù hô-bí-pho Tīn-lia̍t Bōng-oán-kiàⁿ chò-hóe tī goân-kiâⁿ-chhiⁿ hē-thóng HH30 lāi-té chhōe-tio̍h chit-ê tap-àn.
In ê koan-chhek sêng-kó sī tī HH30 lāi-té khòaⁿ-tio̍h tōa-lia̍p thô͘-hún-lia̍p chi̍p-tiong tī khó-lêng hêng-sêng kiâⁿ-chhiⁿ ê tiong-iong-pôaⁿ.
Chit-tiuⁿ Webb hip--ê iáⁿ-siōng ū khòaⁿ-tio̍h oa̍h-thiàu ê HH30 hē-thóng lāi-té ê chiok chē te̍k-tiám.
Âng-sek ê pō͘-hūn sī tūi-ti̍t ê phùn-siā-liû.
Tiong-ng hoâiⁿ--ê khah o͘ ê pō͘-hūn sī kāu thô͘-hún ê tiong-ng-pôaⁿ, kā tī chia tng-leh hêng-sêng ê hêng-chhiⁿ kah hêng-chhiⁿ-kng cha̍h-tiâu--ah.
Tiong-ng-pôaⁿ téng-koân kah ē-té ê nâ-sek phau-bu̍t-sòaⁿ kng-hô͘ sī hoán-siā thô͘-hún hoat--chhut ê kng.
Tò-pêng ē-té ê bóe-liu sī siáⁿ, lán chit-má iáu m̄-chai.
Gián-kiù HH30 ê kiâⁿ-chhiⁿ sī-án-nóa hêng-sêng, ē-tàng pang-chān thian-bûn ha̍k-ka liáu-kái lán Thài-iông-hē ê kiâⁿ-chhiⁿ, mā pau-koah lán Tē-kiû, sī-án-nóa hêng-sêng--ê.

## [KIP] HH 30: Hîng-tshinn hē-thóng lāi-té ū Kiânn-tshinn tng-leh hîng-sîng
Hîng-tshinn kah kiânn-tshinn sī-án-nuá hîng-sîng--ê?
James Webb Thài-khong Bōng-uán-kiànn, Hubble Thài-khong Bōng-uán-kiànn, kah tē-bīn ê ALMA Tuā-hîng Tshù hô-bí-pho Tīn-lia̍t Bōng-uán-kiànn tsò-hué tī guân-kiânn-tshinn hē-thóng HH30 lāi-té tshuē-tio̍h tsit-ê tap-àn.
In ê kuan-tshik sîng-kó sī tī HH30 lāi-té khuànn-tio̍h tuā-lia̍p thôo-hún-lia̍p tsi̍p-tiong tī khó-lîng hîng-sîng kiânn-tshinn ê tiong-iong-puânn.
Tsit-tiunn Webb hip--ê iánn-siōng ū khuànn-tio̍h ua̍h-thiàu ê HH30 hē-thóng lāi-té ê tsiok tsē ti̍k-tiám.
Âng-sik ê pōo-hūn sī tuī-ti̍t ê phùn-siā-liû.
Tiong-ng huâinn--ê khah oo ê pōo-hūn sī kāu thôo-hún ê tiong-ng-puânn, kā tī tsia tng-leh hîng-sîng ê hîng-tshinn kah hîng-tshinn-kng tsa̍h-tiâu--ah.
Tiong-ng-puânn tíng-kuân kah ē-té ê nâ-sik phau-bu̍t-suànn kng-hôo sī huán-siā thôo-hún huat--tshut ê kng.
Tò-pîng ē-té ê bué-liu sī siánn, lán tsit-má iáu m̄-tsai.
Gián-kiù HH30 ê kiânn-tshinn sī-án-nuá hîng-sîng, ē-tàng pang-tsān thian-bûn ha̍k-ka liáu-kái lán Thài-iông-hē ê kiânn-tshinn, mā pau-kuah lán Tē-kiû, sī-án-nuá hîng-sîng--ê.

## [English] HH 30: A Star System with Planets Now Forming
How do stars and planets form?
New clues have been found in the protoplanetary system [Herbig-Haro 30][Herbig-Haro 30] by the [James Webb Space Telescope][James Webb Space Telescope] in concert with [Hubble][Hubble] and the Earth-bound [ALMA][ALMA].
The [observations show][observations show], among other things, that large [dust][dust] grains are more concentrated into a central disk where they can form planets.
The [featured image][featured image] from Webb shows many attributes of the active HH-30 system.
[Jets][Jets] of particles are being expelled vertically, shown in red, while a dark [dust-rich disk][dust-rich disk] is seen across the center, blocking the light from the star or stars still forming there.
Blue-reflecting dust is seen in a [parabolic arc][parabolic arc] above and below the central disk, although why a tail appears on the lower left is currently unknown.
[Studying][Studying] how planets form in [HH 30][HH 30] can help astronomers better understand how planets in our own [Solar System][Solar System] once formed, including [our Earth][our Earth].

## 詞彙學習
|漢羅|POJ|KIP|華語|English|
|-|-|-|-|-|
| HH 30 | HH saⁿ-cha̍p | HH sann-tsa̍p | HH 30 | Herbig-Haro 30 |
| 恆星 | hêng-chhiⁿ | hîng-tshinn | 恆星 | stars |
| 恆星光 | hêng-chheⁿ-kng | hîng-tshenn-kng | 恆星光 | starlight |
| 行星 | kiâⁿ-chhiⁿ | kiânn-tshinn | 行星 | planet |
| Hubble 太空望遠鏡 | Hubble Thài-khong bōng-oán-kiàⁿ | Hubble Thài-khong Bōng-uán-kiànn | 哈伯太空望遠鏡 | Hubble Space Telescope |
| James Webb 太空望遠鏡 | James Webb Thài-khong Bōng-oán-kiàⁿ | James Webb Thài-khong Bōng-uán-kiànn | 詹姆斯韋伯太空望遠鏡 | James Webb Space Telescope |
| ALMA 大型次毫米波陣列望遠鏡 | ALMA Tōa-hêng Chhù-hô-bí-pho Tîn-lia̍t Bōng-oán-kiàⁿ | ALMA Tuā-hîng Tshù-hô-bí-pho Tîn-lia̍t Bōng-uán-kiànn | 阿塔卡瑪大型毫米及次毫米波陣列 | Atacama Large Millimeter Array (ALMA) |
| 原行星系統 | goân-kiâⁿ-chhiⁿ hē-thóng | guân-kiânn-tshinn hē-thóng | 原行星系統 | protoplanetary system |
| 塗粉粒 | thô͘-hún-lia̍p | thôo-hún-lia̍p | 灰塵粒 | dust grain |
| 墜直 | tūi-ti̍t | tuī-ti̍t | 垂直 | vertical |
| 噴射流 | phùn-siā-liû | phùn-siā-liû | 噴射流 | jet |
| 中央盤 | tiong-ng-pôaⁿ | tiong-ng-puânn | 中央盤 | central disk |
| 拋物線 | phau-bu̍t-sòaⁿ | phau-bu̍t-suànn | 拋物線 | parabolic|
| 光弧 | kng-hô͘ | kng-hôo | 光弧 | arc |
| 反射 | hoán-siā | huán-siā | 反射 | reflect |
| 太陽系 | Thài-iông-hē | Thài-iông-hē | 太陽系 | the Solar System |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Herbig-Haro 30]:https://en.wikipedia.org/wiki/HH_30
[James Webb Space Telescope]:https://science.nasa.gov/mission/webb/
[Hubble]:https://apod.nasa.gov/apod/ap090525.html
[ALMA]:https://public.nrao.edu/telescopes/alma/#what-is-alma
[observations show]:https://ui.adsabs.harvard.edu/abs/2025ApJ...980...49T/abstract
[dust]:https://apod.nasa.gov/apod/ap030706.html
[featured image]:https://www.esa.int/ESA_Multimedia/Images/2025/02/HH_30_MIRI_NIRCam_image
[Jets]:https://apod.nasa.gov/apod/ap230919.html
[dust-rich disk]:https://apod.nasa.gov/apod/ap230511.html
[parabolic arc]:https://www.geogebra.org/m/yT5YjWDt
[Studying]:https://www.reddit.com/media?url=https%3A%2F%2Fexternal-preview.redd.it%2FdNVVXSoLqNrWLIwCdFQXnh64EN06q51x5PgWyVK0aO0.jpg%3Fwidth%3D1080%26crop%3Dsmart%26auto%3Dwebp%26s%3D7c1f6961b485f508f309e0dc4415455e02564ca6
[HH 30]:https://esawebb.org/images/potm2501b/
[Solar System]:https://science.nasa.gov/solar-system/solar-system-facts/
[our Earth]:https://earthobservatory.nasa.gov/collection/1461/astronaut-photography

