---
title: APOD 今仔日就滿 30 歲矣!
date: 2025-06-16
publishdate: 2025-06-16T11:45:00+0800
tags: [APOD,  生日, 星夜]
hero: https://apod.nasa.gov/apod/image/2506/APODStarryNight30thanniversary1024.jpg
summary: 為著欲慶祝 30 歲生日，今仔日 ê 這張相片，咱用過去 ê APOD 相片來鬥做一張圖。
---

{{% apod %}}

- 原始文章：[APOD is 30 Years Old Today](https://apod.nasa.gov/apod/ap250616.html)
- 影像來源：Pixelization of Van Gogh's [The Starry Night](https://en.wikipedia.org/wiki/The_Starry_Night) by [Dario Giannobile](https://www.dariogiannobile.com/)
- 台文翻譯：[An-Li Tsai][An-Li Tsai] ([TARA][TARA])

## [漢羅] APOD 今仔日就滿 30 歲矣!

APOD 今仔日就滿 30 歲矣!

為著欲慶祝 30 歲生日，今仔日 ê 這張相片，咱用過去 ê APOD 相片來鬥做一張圖。

這張圖可能會予你想著 彼幅上出名、嘛予人上感動 ê 夜空藝術作品。

實際上，這幅「星夜」圖有 1836 張獨立 ê 相片。

這寡相片攏是過去 5 冬來，投稿予 APOD ê 作品。

In 加加有 3 萬 2232 張圖，就親像是 kā 遮爾濟塊 thài-lù 鬥做一幅圖仝款。

今仔日，APOD 誠心感謝咱所有投稿 ê 人、志工，kah 讀者。

佇過去這 30 冬，因為有恁，咱才會當做伙享受、認捌這个宇宙。


## [POJ] APOD kin-á-ji̍t tō móa 30 hòe--ah!

APOD kin-á-ji̍t tō móa 30 hòe--ah!

Ūi tio̍h-beh khèng-chiok 30 hòe seⁿ-ji̍t, kin-á-ji̍t ê chit-tiuⁿ siòng-phìⁿ, lán iōng kòe-khì ê APOD siòng-phìⁿ lâi tàu-chò chi̍t-tiuⁿ tô͘.

Chit-tiuⁿ tô͘ khó-lêng ē hō͘ lí siūⁿ-tio̍h hit pak siōng chhut-miâ, mā hō͘ lâng siōng kám-tōng ê iā-khong gē-su̍t chok-phín.

Si̍t-chè-siōng, chit pak "Seng-iā" tô͘ ū 1836 tiuⁿ to̍k-li̍p ê siòng-phìⁿ.

Chit kóa siòng-phìⁿ lóng sī kòe-khì 5 tang lâi, tâu-kó hō͘ APOD ê chok-phín.

In ke-ke ū 3 bān 2232 tiuⁿ tô͘, tō chhin-chhiūⁿ sī kā chiah-nī chē tè thài-lù tàu-chò chi̍t pak tô͘ kāng-khoán.

Kin-á-ji̍t, APOD sêng-sim kám-siā lán só͘-ū tâu-kó ê lâng, chì-kang, kah tho̍k-chiá.

Tī kòe-khì che 30 tang, in-ūi ū lín, lán chiah ē-tàng chò-hóe hiáng-siū, jīn-bat chit-ê ú-tiū.

## [KIP] APOD kin-á-ji̍t tō muá 30 huè--ah!

APOD kin-á-ji̍t tō muá 30 huè--ah!

Uī tio̍h-beh khìng-tsiok 30 huè senn-ji̍t, kin-á-ji̍t ê tsit-tiunn siòng-phìnn, lán iōng kuè-khì ê APOD siòng-phìnn lâi tàu-tsò tsi̍t-tiunn tôo.

Tsit-tiunn tôo khó-lîng ē hōo lí siūnn-tio̍h hit pak siōng tshut-miâ, mā hōo lâng siōng kám-tōng ê iā-khong gē-su̍t tsok-phín.

Si̍t-tsè-siōng, tsit pak "Sing-iā" tôo ū 1836 tiunn to̍k-li̍p ê siòng-phìnn.

Tsit kuá siòng-phìnn lóng sī kuè-khì 5 tang lâi, tâu-kó hōo APOD ê tsok-phín.

In ke-ke ū 3 bān 2232 tiunn tôo, tō tshin-tshiūnn sī kā tsiah-nī tsē tè thài-lù tàu-tsò tsi̍t pak tôo kāng-khuán.

Kin-á-ji̍t, APOD sîng-sim kám-siā lán sóo-ū tâu-kó ê lâng, tsì-kang, kah tho̍k-tsiá.

Tī kuè-khì tse 30 tang, in-uī ū lín, lán tsiah ē-tàng tsò-hué hiáng-siū, jīn-bat tsit-ê ú-tiū.

## [English] APOD is 30 Years Old Today
[APOD is 30 years old today.][APOD is 30 years old today.] In celebration, today's picture uses past APODs as tiles arranged to create a single pixelated image that might remind you of one of the most [well-known and evocative][well-known and evocative] depictions of planet Earth's night sky.
In fact, this [Starry Night][Starry Night] consists of 1,836 individual images contributed to APOD over the last 5 years in a mosaic of 32,232 tiles.
Today, APOD would like to offer a sincere thank you to our [contributors, volunteers, and readers][contributors, volunteers, and readers].
Over the last 30 years your continuing efforts have allowed us to enjoy, inspire, and share a discovery of the cosmos.

## 詞彙學習
|漢羅|POJ|KIP|華語|English|
|-|-|-|-|-|
|星夜|Sing--iā|Sing--iā|星夜|Starry Night|


{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/


[APOD is 30 years old today.]:https://apod.nasa.gov/apod/calendar/ca9506.html
[well-known and evocative]:https://apod.nasa.gov/apod/ap191023.html
[Starry Night]:https://www.dariogiannobile.com/night_sky_galleries/nightscape/h2e229a3a#h2e229a3a
[contributors, volunteers, and readers]:https://apod.nasa.gov/apod/lib/about_apod.html
