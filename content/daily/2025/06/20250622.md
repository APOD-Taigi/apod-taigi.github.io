---
title: 
date: 2025-06-22
publishdate: 2025-06-22T11:45:00+0800
draft: true # 非必填，填了就完全不會上架
tags: []
hero: https://apod.nasa.gov/apod/image/2506/berrybowl_opportunity_960.jpg
summary: 
---

{% apod %}

- 原始文章：[A Berry Bowl of Martian Spherules](https://apod.nasa.gov/apod/ap250622.html)
- 影像來源: [NASA][NASA],[JPL][JPL],[Curiosity Rover][Curiosity_Rover]
- APOD Turns 30!: [Free Public Lecture in Cork, Ireland on Tuesday, June 24 at 7 pm](https://corkastronomyclub.com/astronomy-picture-of-the-day-lecture/)
- 台文翻譯：[An-Li Tsai][An-Li Tsai] ([TARA][TARA])


## [漢羅] 一碗火星圓球仔

這寡奇奇怪怪的圓球仔，是按怎形成--ê？
2004 年 ê 時陣，機會號火星探測車 tī 火星降落附近揣著幾若千粒 鐵 kah 石頭組成 ê 烏色圓球仔，in kā 號做是「藍莓仔」。
為著欲研究這寡圓球仔是佗位來--ê，機會號揣著一个叫做「藍梅仔碗」ê 所在，內底有足濟粒火星圓球仔。
這張相片是機會號 tī 火星任務 第 48 工翕--ê。
火星藍莓仔岩石个 ê 直徑差不多干焦 4 毫米爾爾。
機會號分析這寡圓球仔 ê 成份，結果倒爿較實密 ê 石頭仔 kah 有較濟火成岩成份 ê 藍莓仔石頭煞完全無仝。
這寡資料表示講，這款奇怪 ê 細粒烏色圓球仔，真有可能是 ùi 垃圾水內底沓沓仔沉底生出來--ê。


<!--
## [中文] 一碗火星小球
這些奇特的火星球狀物是如何形成的？
2004年，在「機會號」火星探測器著陸點附近的岩石中及其周圍發現了數千個由鐵和岩石組成的奇特灰色球狀物，它們被稱為「藍莓」。
為了探討這些球狀物的起源，「機遇號」發現了一個被稱為「漿果碗」的表面，其凹陷處富含火星球狀物。
這張照片是「機遇號」在火星探測的第48天拍攝的。
火星藍莓岩石的平均直徑僅約4毫米。
透過分析岩石表面最密集球狀物左側的圓形斑塊，「機會號」獲得的數據表明，底層岩石的成分與富含赤鐵礦的藍莓截然不同。
這些資訊進一步證實了越來越多的共識，即這些奇特的小灰色球狀物是從髒水中緩慢沉積下來的。
-->

## [POJ] Chi̍t óaⁿ Hóe-chheⁿ îⁿ-kiû-á

Chit kóa kî-kî-koài-koài ê îⁿ kiû-á, sī-án-nóa hêng-sêng--ê?
2004 nî ê sî-chūn, Ki-hōe-hō hóe-chheⁿ thàm-chhek-chhia tī hóe-chheⁿ kàng-lo̍h hù-kīn chhōe-tio̍h kúi-nā chheng lia̍p thih-kah chio̍h-thâu cho͘-sêng ê o͘-sek îⁿ-kiû-á, in kā hō-chò sī "Nâ-mûi-á".
Ūi-tio̍h beh gián-kiù chit kóa îⁿ-kiû-á sī tó-ūi lâi--ê, Ki-hōe-hō chhōe-tio̍h chi̍t-ê kiò-chò "Nâ môe-á óaⁿ" ê só͘-chāi, lāi-té ū chiok chē lia̍p hóe-chheⁿ îⁿ-kiû-á.
Chit-tiuⁿ siòng-phìⁿ sī ki-hōe-hō tī hóe-chheⁿ jīm-bū tē 48 kang hip--ê.
Hóe-chheⁿ nâ-mûi-á gâm-chio̍h ê ê ti̍t-kèng chha-put-to kan-na 4 hô-bí niā-niā.
Ki-hōe-hō hun-sek chit kóa îⁿ-kiû-á ê sêng-hūn, kiat-kó tó pêng khah cha̍t-ba̍t ê chio̍h-thâu-á kah ū khah-chē hóe-sêng-giâm sêng-hūn ê nâ-mûi-á chio̍h-thâu soah oân-choân bô-kâng.
Chit kóa chu-liāu piáu-sī kóng, chit-khoán kî-koài ê sè-lia̍p o͘-sek îⁿ-kiû-á, chin ū khó-lêng sī ùi lah-sap-chúi lāi-té tau̍h-tau̍h-á tîm-té seⁿ-chhut lâi--ê.

## [KIP] Tsi̍t uánn Hué-tshenn înn-kiû-á

Tsit kuá kî-kî-kuài-kuài ê înn kiû-á, sī-án-nuá hîng-sîng--ê?
2004 nî ê sî-tsūn, Ki-huē-hō hué-tshenn thàm-tshik-tshia tī hué-tshenn kàng-lo̍h hù-kīn tshuē-tio̍h kuí-nā tshing lia̍p thih-kah tsio̍h-thâu tsoo-sîng ê oo-sik înn-kiû-á, in kā hō-tsò sī "Nâ-muî-á".
Uī-tio̍h beh gián-kiù tsit kuá înn-kiû-á sī tó-uī lâi--ê, Ki-huē-hō tshuē-tio̍h tsi̍t-ê kiò-tsò "Nâ muê-á uánn" ê sóo-tsāi, lāi-té ū tsiok tsē lia̍p hué-tshenn înn-kiû-á.
Tsit-tiunn siòng-phìnn sī ki-huē-hō tī hué-tshenn jīm-bū tē 48 kang hip--ê.
Hué-tshenn nâ-muî-á gâm-tsio̍h ê ê ti̍t-kìng tsha-put-to kan-na 4 hô-bí niā-niā.
Ki-huē-hō hun-sik tsit kuá înn-kiû-á ê sîng-hūn, kiat-kó tó pîng khah tsa̍t-ba̍t ê tsio̍h-thâu-á kah ū khah-tsē hué-sîng-giâm sîng-hūn ê nâ-muî-á tsio̍h-thâu suah uân-tsuân bô-kâng.
Tsit kuá tsu-liāu piáu-sī kóng, tsit-khuán kî-kuài ê sè-lia̍p oo-sik înn-kiû-á, tsin ū khó-lîng sī uì lah-sap-tsuí lāi-té ta̍uh-ta̍uh-á tîm-té senn-tshut lâi--ê.

## [English] A Berry Bowl of Martian Spherules

How were these unusual Martian spherules created?
Thousands of [unusual gray spherules][unusual_gray_spherules] made of [iron][iron] and rock and dubbed [blueberries][blueberries] were found embedded in and [surrounding rocks][surrounding_rocks] near the [landing site][landing_site] of the robot [Opportunity rover][Opportunity_rover] on [Mars][Mars] in 2004.
To help investigate their origin, Opportunity found a surface dubbed the Berry Bowl with an indentation that was [rich in the Martian orbs][rich_in_the_Martian_orbs].
The Berry Bowl is [pictured here][pictured_here], imaged during rover's 48th [Martian day][Martian_day].
The average size of a Martian blueberry rock is only about 4 millimeters across.
By [analyzing][analyzing] a circular patch in the rock surface to the left of the densest patch of [spherules][spherules], Opportunity obtained data showing that the underlying rock has a much different composition than the [hematite][hematite] rich [blueberries][blueberries].
This information contributes to the growing consensus that these small, strange, gray orbs were slowly deposited from a bath of [dirty water][dirty_water].

## 詞彙學習
|漢羅|POJ|KIP|華語|English|
|-|-|-|-|-|
|  |  |  |  |  |
|  |  |  |  |  |
|  |  |  |  |  |
|  |  |  |  |  |
|  |  |  |  |  |
|  |  |  |  |  |
|  |  |  |  |  |
|  |  |  |  |  |
|  |  |  |  |  |



{% /apod %}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[unusual_gray_spherules]:https://apod.nasa.gov/apod/ap040210.html
[iron]:https://periodic.lanl.gov/26.shtml
[blueberries]:https://www.wildblueberries.net/bluehistory.html
[surrounding_rocks]:https://apod.nasa.gov/apod/ap040204.html
[landing_site]:https://science.nasa.gov/mission/msl-curiosity/location-map/
[Opportunity_rover]:https://science.nasa.gov/mission/mars-exploration-rovers-spirit-and-opportunity/
[Mars]:https://science.nasa.gov/mars/
[rich_in_the_Martian_orbs]:https://apod.nasa.gov/apod/ap040216.html
[pictured_here]:https://photojournal.jpl.nasa.gov/catalog/PIA05634
[Martian_day]:https://en.wikipedia.org/wiki/Mars_sol
[analyzing]:https://ui.adsabs.harvard.edu/abs/2017Icar..289..144W/abstract
[spherules]:https://en.wikipedia.org/wiki/Martian_spherules
[hematite]:https://en.wikipedia.org/wiki/Hematite
[dirty_water]:https://apod.nasa.gov/apod/ap040303.html
[NASA]:https://www.nasa.gov/
[JPL]:https://www.jpl.nasa.gov/
[Curiosity_Rover]:https://science.nasa.gov/mission/msl-curiosity/