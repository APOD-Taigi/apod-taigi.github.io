---
title: 夜空中 上光 ê 25 粒星
date: 2025-06-11
publishdate: 2025-06-11T11:45:00+0800
tags: [國際天文聯合會, IAU, 天狼星, 織女星, 心宿二, 北極星]
hero: https://apod.nasa.gov/apod/fap/image/2212/25BrightestStars_Jittasaiyapan_960.jpg
summary: 你敢知影這寡上光 ê 天星 ê 名？你可能知影。有一寡仔天星 ê 名，是老甲拄開始有書寫系統 ê 時陣就有矣。
categories: [podcast]
vocals: [阿錕]
---

{{% apod %}}

- 原始文章：[25 Brightest Stars in the Night Sky](https://apod.nasa.gov/apod/ap250611.html)
- 影像來源 kah 版權：[Tragoolchitr Jittasaiyapan](https://www.instagram.com/t._jittasaiyapan/)
- APOD 30 歲矣！：[Free public lecture in Anchorage TONIGHT (Wednesday) at 7 pm](https://www.facebook.com/photo?fbid=1236113895188422&set=a.439352174864602)
- 台文翻譯：[An-Li Tsai][An-Li Tsai] ([TARA][TARA])

{{< podcast "cmh82j0be008j01xk5aof9wwf" >}}

## [漢羅] 夜空中 上光 ê 25 粒星
你敢知影這寡上光 ê 天星 ê 名？
你可能知影。
有一寡仔 [天星][star] ê 名，是老甲拄開始有 [書寫系統][written language] ê 時陣就有矣。
世界上足濟文化對這寡 [上光 ê 天星][brightest stars] 攏有 [in 家己號名 ê 方式][their own names t]，而且知影 in ê 名 [tī in ê 文化 kah 歷史佔足重要 ê 地位][culturally and historically important]。
毋過，為著欲予全球 ê 人有較精確 ê 溝通，[國際天文聯合會][International Astronomical Union] (IAU) [kā 這寡天星 ê 名標準化][standardized star names]。
這張相片是這 25 粒 上光 ê [天星][stars] kah [IAU kā in 號 ê 名][IAU-recognized names]。
相片內底這寡天星 ê 色彩，是咱 [人][humans] 目睭真正看著 ê 色彩。
有一寡天星 ê 名實在是 [誠有意思][interesting meanings]，包括 [天狼星][Sirius] (tī [拉丁文][Latin] 內底是臭火焦 ê 意思)，織女星 (tī [阿拉伯文][Arabic] 內底是落落去 ê 意思)，kah 心宿二 (tī [希臘文][Greek] 內底是火星 ê 死對頭 ê 意思)。
有一粒你可能較熟 ê 是：[北極星][Polaris]。
毋過伊無 tī 這張圖內底，因為伊無夠光。


## [POJ] Iā-khong tiong siōng kng ê 25 lia̍p chhiⁿ
Lí kám chai-iáⁿ chit-kóa siōng kng ê thiⁿ-chhiⁿ ê miâ?
Lí khó-lêng chai-iáⁿ.
Ū chi̍t-kóa-á thiⁿ-chhiⁿ ê miâ, sī lāu kah tú khai-sí ū su-siá hē-thóng ê sî-chūn to̍h ū--ah.
Sè-kài siōng chiok chōe bûn-hòa tùi chit-kóa siōng kng ê thiⁿ-chhiⁿ lóng ū in ka-tī hō-miâ ê hong-sek, jî-chhiáⁿ chai-iáⁿ in ê miâ tī in ê bûn-hòa kah le̍k-sú chiàm chiok tiōng-iàu ê tē-ūi.
M̄-koh, ūi-tio̍h beh hō͘ choân-kiû ê lâng ū khah cheng-khak ê ko͘-thong, Kok-chè Thian-bûn liân-ha̍p-hōe (IAU) kā chit-kóa thiⁿ-chhiⁿ ê miâ piau-chún-hòa.
Chit tiuⁿ siòng-phìⁿ sī chit 25 lia̍p siōng kng ê thiⁿ-chhiⁿ kah IAU kā in hō ê miâ.
Siòng-phìⁿ lāi-té chit-kóa thiⁿ-chhiⁿ ê sek-chhái, sī lán lâng ba̍k-chiu chin-chiàⁿ khòaⁿ--tio̍h ê sek-chhái.
Ū chi̍t-kóa thiⁿ-chhiⁿ ê miâ si̍t-chāi sī chiâⁿ ū ì-sù, pau-koat Thian-lông-chhiⁿ (tī La-teng-bûn lāi-té sī chhàu-hóe-ta ê ì-sù), Chit-lú-chhiⁿ (tī A-la-peh-bûn lāi-té sī lak-lo̍h-khì ê ì-sù), kah Sim-siù-jī (tī Hi-la̍h-bûn lāi-té sī Hóe-chhiⁿ ê sí-tùi-thâu ê ì-sù).
Ū chi̍t-lia̍p lí khó-lêng khah se̍k ê sī: Pak-ke̍k-chhiⁿ.
M̄-koh i bô tī chit tiuⁿ tô͘ lāi-té, in-ū i bô-kàu kng.

## [KIP] Iā-khong tiong siōng kng ê 25 lia̍p tshinn
Lí kám tsai-iánn tsit-kuá siōng kng ê thinn-tshinn ê miâ?
Lí khó-lîng tsai-iánn.
Ū tsi̍t-kuá-á thinn-tshinn ê miâ, sī lāu kah tú khai-sí ū su-siá hē-thóng ê sî-tsūn to̍h ū--ah.
Sè-kài siōng tsiok tsuē bûn-huà tuì tsit-kuá siōng kng ê thinn-tshinn lóng ū in ka-tī hō-miâ ê hong-sik, jî-tshiánn tsai-iánn in ê miâ tī in ê bûn-huà kah li̍k-sú tsiàm tsiok tiōng-iàu ê tē-uī.
M̄-koh, uī-tio̍h beh hōo tsuân-kiû ê lâng ū khah tsing-khak ê koo-thong, Kok-tsè Thian-bûn liân-ha̍p-huē (IAU) kā tsit-kuá thinn-tshinn ê miâ piau-tsún-huà.
Tsit tiunn siòng-phìnn sī tsit 25 lia̍p siōng kng ê thinn-tshinn kah IAU kā in hō ê miâ.
Siòng-phìnn lāi-té tsit-kuá thinn-tshinn ê sik-tshái, sī lán lâng ba̍k-tsiu tsin-tsiànn khuànn--tio̍h ê sik-tshái.
Ū tsi̍t-kuá thinn-tshinn ê miâ si̍t-tsāi sī tsiânn ū ì-sù, pau-kuat Thian-lông-tshinn (tī La-ting-bûn lāi-té sī tshàu-hué-ta ê ì-sù), Tsit-lú-tshinn (tī A-la-peh-bûn lāi-té sī lak-lo̍h-khì ê ì-sù), kah Sim-siù-jī (tī Hi-la̍h-bûn lāi-té sī Hué-tshinn ê sí-tuì-thâu ê ì-sù).
Ū tsi̍t-lia̍p lí khó-lîng khah si̍k ê sī: Pak-ki̍k-tshinn.
M̄-koh i bô tī tsit tiunn tôo lāi-té, in-ū i bô-kàu kng.

## [English] 25 Brightest Stars in the Night Sky
Do you know the names of some of the brightest stars?
It's likely that you do, even though some bright [star][star]s have names so old they date back to near the beginning of [written language][written language].
Many world cultures have [their own names][their own names e] for the [brightest stars][brightest stars], and it is [culturally and historically important][culturally and historically important] to remember them.
In the interest of clear global communication, however, the [International Astronomical Union][International Astronomical Union] (IAU) has begun to designate [standardized star names][standardized star names].
Featured [here][here] in true color are the 25 brightest [stars][stars] in the night sky, currently as seen by [humans][humans], coupled with their [IAU-recognized names][IAU-recognized names].
Some star names have [interesting meanings][interesting meanings], including [Sirius][Sirius] ("the scorcher" in [Latin][Latin], Vega ("falling" in [Arabic][Arabic], and Antares ("rival to Mars" in [Greek][Greek].
You are likely even familiar with the name of at least one star too dim to make this list: [Polaris][Polaris].

## 詞彙學習

|漢羅|POJ|KIP|華語|English|
|-|-|-|-|-|
|國際天文聯合會|Kok-chè Thian-bûn Liân-ha̍p-hōe|Kok-tsè Thian-bûn Liân-ha̍p-huē|國際天文聯合會|International Astronomical Union (IAU)|
|天狼星|Thian-lông-chhiⁿ|Thian-lông-tshinn|天狼星|Sirius|
|織女星|Chit-lú-chhiⁿ|Tsit-lú-tshinn|織女星|Vega|
|心宿二|Sim-siù-jī|Sim-siù-jī|心宿二|Antares|
|北極星|Pak-ke̍k-chhiⁿ|Pak-ki̍k-tshinn|北極星|Polaris|

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[star]:https://en.wikipedia.org/wiki/Star
[written language]:https://en.wikipedia.org/wiki/List_of_languages_by_first_written_accounts
[their own names e]:https://apod.nasa.gov/apod/ap210112.html
[their own names t]:https://apod.tw/daily/20210112/
[brightest stars]:https://en.wikipedia.org/wiki/List_of_brightest_stars#Main_table
[culturally and historically important]:https://whc.unesco.org/en/about/
[International Astronomical Union]:https://www.iau.org/administration/about/
[standardized star names]:https://en.wikipedia.org/wiki/IAU_Working_Group_on_Star_Names
[here]:https://www.instagram.com/p/BzIRSbpFO4x/
[stars]:https://science.nasa.gov/astrophysics/focus-areas/how-do-stars-form-and-evolve
[humans]:https://apod.nasa.gov/apod/ap190818.html
[IAU-recognized names]:https://en.wikipedia.org/wiki/List_of_proper_names_of_stars
[interesting meanings]:https://www.petsworld.in/blog/wp-content/uploads/2017/01/Pic-2.jpeg
[Sirius]:https://apod.nasa.gov/apod/ap000611.html
[Latin]:https://en.wikipedia.org/wiki/Latin
[Arabic]:https://en.wikipedia.org/wiki/List_of_Arabic_star_names
[Greek]:https://en.wikipedia.org/wiki/Proto-Greek_language
[Polaris]:https://en.wikipedia.org/wiki/Polaris
