---
title: W5：恆星形成柱仔
date: 2025-06-23
publishdate: 2025-06-23T11:45:00+0800
tags: [W5, WISE, NEOWISE, IC 1848, 恆星形成區, 靈魂星雲, 仙后座]
hero: https://apod.nasa.gov/apod/image/2506/ic1848_WISEantonucci_1080.jpg
summary: 這張相片是恆星形成區 W5 ê 影像，是 NASA ê 闊幅紅外線巡天探測器 翕 ê 紅外線影像。
---

{{% apod %}}

- 原始文章：[W5: Pillars of Star Formation](https://apod.nasa.gov/apod/ap250623.html)
- 影像來源: [NASA][NASA],[WISE][WISE],[IRSA][IRSA];處理 & 版權:[Francesco Antonucci][Francesco_Antonucci]
- APOD Turns 30!: [Free public lecture in Cork, Ireland tomorrow (Tuesday) at 7 pm](https://corkastronomyclub.com/astronomy-picture-of-the-day-lecture/)
- 台文翻譯：[An-Li Tsai][An-Li Tsai] ([TARA][TARA])


## [漢羅] W5：恆星形成柱仔

恆星是按怎產生--ê？
這張相片是恆星形成區 W5 ê 影像，是 NASA ê 闊幅紅外線巡天探測器 (WISE，落尾改名做 NEOWISE) 翕 ê 紅外線影像，相片有提供足清楚 ê 線索。
中央閬縫內底 ê 大質量恆星是比邊仔 ê 恆星較老。
有一个可能 ê 原因是，中心較老 ê 恆星驅動邊仔 較少年 ê 恆星 誕生。
這个驅動 ê 過程可能是，高溫氣體 kā 較冷 ê 氣體硩做密度足懸 ê 氣體丸，受著引力 ê 影響變做恆星。
這張科學漆色 ê 紅外線影像嘛提供咱一寡線索，高溫氣體沓沓仔蒸發，形成壯觀 ê 柱仔形結構。
W5 嘛叫做 Westerhout 5 (W5) 抑是 IC 1848。
這兩个星雲 kah IC 1805 做伙形成一个複雜 ê 恆星形成區，一般人 kā 叫做「靈魂星雲」。
這張相片主要是咧翕 W5 ê 其中一部分，差不多有 2,000 光年闊，內底有足濟恆星形成 ê 柱仔。
W5 離咱差不多 6,500 光年遠， tī 仙后座遐。


<!--
## [中文] W5: Pillars of Star Formation
恆星是如何形成的？
恆星形成區域 W5 的影像，類似於美國太空總署廣域紅外線巡天探測器（WISE，後來更名為 NEOWISE）拍攝的紅外線影像，提供了清晰的線索，表明空腔中心附近的大質量恆星比邊緣附近的恆星更古老。
一個可能的原因是，中心的較老恆星實際上觸發了較年輕的邊緣恆星的形成。
當外流的高溫氣體將較冷的氣體壓縮成密度足以在引力作用下收縮形成恆星的結時，就會觸發恆星形成。
在這張科學著色的紅外線圖像中，外流高溫氣體緩慢蒸發留下的壯觀柱狀結構提供了進一步的視覺線索。
W5 也被稱為 Westerhout 5 (W5) 和 IC 1848。
這兩個星雲與 IC 1805 一起形成了一個複雜的恆星形成區域，俗稱「心魂星雲」。
這張特色圖片突顯了 W5 的一部分，該區域橫跨約 2,000 光年，富含恆星形成柱。
W5 位於仙后座，距離我們約 6,500 光年。
-->

## [POJ] W5: Hêng-chhiⁿ hêng-sêng thiāu-á

Hêng-chhiⁿ sī án-chóaⁿ sán-seng--ê?
Chit-tiuⁿ siòng-phìⁿ sī hêng-chhiⁿ hêng-sêng-khu W5 ê iáⁿ-siōng, sī NASA ê khoah-pak âng-gōa-sòaⁿ sûn-thian thàm-chhek-khì (WISE, lo̍h-bóe kái-miâ chò NEOWISE) hip--ê âng-gōa-sòaⁿ iáⁿ-siōng, siòng-phìⁿ ū thê-kiong chiok chheng-chhó ê sòaⁿ-soh.
Tiong-ng làng-phāng lāi-té ê tōa-chit-liōng hêng-chhiⁿ sī pí piⁿ-á ê hêng-chhiⁿ khah lāu.
Ū chi̍t-ê khó-lêng ê goân-in sī, tiong-sim khah lāu ê hêng-chhiⁿ khu-tōng piⁿ-á khah siàu-liân ê hêng-chhiⁿ tàn-seng.
Chit-ê khu-tōng ê kòe-têng khó-lêng sī, ko-un khì-thé kā khah léng ê khì-thé teh chò bi̍t-tō͘ chiok koân ê khì-thé oân, siū-tio̍h ín-le̍k ê éng-hióng piàn-chò hêng-chhiⁿ.
Chit-tiuⁿ kho-ha̍k chhat-sek ê âng-gōa-sòaⁿ iáⁿ-siōng mā thê-kiong lán chi̍t-kóa sòaⁿ-soh, ko-un khì-thé tau̍h-tau̍h-á cheng-hoat, hêng-sêng chòng-koan ê thiāu-á hêng kiat-kò͘.
W5 mā kiò-chò Westerhout 5(W5) ia̍h-sī IC 1848.
Chit nn̄g-ê seng-hûn kah IC 1805 chò-hóe hêng-sêng chi̍t-ê ho̍k-cha̍p ê hêng-chhiⁿ hêng-sêng khu, it-poaⁿ-lâng kā kiò-chò "Lêng-hûn Seng-hûn".
Chit-tiuⁿ siòng-phìⁿ chú-iàu sī leh hip W5 ê kî-tiong chi̍t pō͘-hūn, chha-put-to ū 2,000 kng nî khoah, lāi-té ū chiok chē hêng-chhiⁿ hêng-sêng ê thiāu-á.
W5 lī lán chha-put-to 6,500 kng nî hn̄g, tī sian hiō chō hia.

## [KIP] W5: Hîng-tshinn hîng-sîng thiāu-á

Hîng-tshinn sī án-tsuánn sán-sing--ê?
Tsit-tiunn siòng-phìnn sī hîng-tshinn hîng-sîng-khu W5 ê iánn-siōng, sī NASA ê khuah-pak âng-guā-suànn sûn-thian thàm-tshik-khì (WISE, lo̍h-bué kái-miâ tsò NEOWISE) hip--ê âng-guā-suànn iánn-siōng, siòng-phìnn ū thê-kiong tsiok tshing-tshó ê suànn-soh.
Tiong-ng làng-phāng lāi-té ê tuā-tsit-liōng hîng-tshinn sī pí pinn-á ê hîng-tshinn khah lāu.
Ū tsi̍t-ê khó-lîng ê guân-in sī, tiong-sim khah lāu ê hîng-tshinn khu-tōng pinn-á khah siàu-liân ê hîng-tshinn tàn-sing.
Tsit-ê khu-tōng ê kuè-tîng khó-lîng sī, ko-un khì-thé kā khah líng ê khì-thé teh tsò bi̍t-tōo tsiok kuân ê khì-thé uân, siū-tio̍h ín-li̍k ê íng-hióng piàn-tsò hîng-tshinn.
Tsit-tiunn kho-ha̍k tshat-sik ê âng-guā-suànn iánn-siōng mā thê-kiong lán tsi̍t-kuá suànn-soh, ko-un khì-thé ta̍uh-ta̍uh-á tsing-huat, hîng-sîng tsòng-kuan ê thiāu-á hîng kiat-kòo.
W5 mā kiò-tsò Westerhout 5(W5) ia̍h-sī IC 1848.
Tsit nn̄g-ê sing-hûn kah IC 1805 tsò-hué hîng-sîng tsi̍t-ê ho̍k-tsa̍p ê hîng-tshinn hîng-sîng-khu, it-puann-lâng kā kiò-tsò "Lîng-hûn Sing-hûn".
Tsit-tiunn siòng-phìnn tsú-iàu sī leh hip W5 ê kî-tiong tsi̍t pōo-hūn, tsha-put-to ū 2,000 kng nî khuah, lāi-té ū tsiok tsē hîng-tshinn hîng-sîng ê thiāu-á.
W5 lī lán tsha-put-to 6,500 kng nî hn̄g, tī sian hiō tsō hia.

## [English] W5: Pillars of Star Formation

How do stars form?
Images of the star forming region [W5][W5] like those in the [infrared][infrared] by NASA's Wide Field Infrared Survey Explorer [WISE][WISE], later [NEOWISE][NEOWISE] satellite provide clear clues with indications that massive stars near the center of empty cavities are older than stars near the edges.
A likely reason for this is that the older stars in the center are actually [triggering](http://www.youtube.com/watch?v=W13ZYepDBvo) the formation of the younger edge stars.
The triggered [star formation][star formation] occurs when hot outflowing gas compresses cooler gas into [knots dense][knots dense] enough to gravitationally contract into stars.
In the [featured][featured] [scientifically colored](http://asterisk.apod.com/viewtopic.php?t=34169#p236113) infrared image, [spectacular pillars][spectacular pillars] left slowly evaporating from the hot outflowing gas provide further [visual clues][visual clues].
[W5][W5] is also known as [Westerhout 5][Westerhout 5] (W5) and IC 1848.
[Together with IC 1805][Together with IC 1805], the nebulas form a complex region of star formation popularly dubbed the [Heart](http://www.youtube.com/watch?v=h45UrpBsCKI) and [Soul][Soul] Nebulas.
The [featured image][featured] highlights a part of W5 spanning about 2,000 [light years][light years] that is rich in [star forming pillar][star forming pillar]s.
W5 lies about 6,500 light years away toward the [constellation][constellation] of [Cassiopeia][Cassiopeia].


## 詞彙學習
|漢羅|POJ|KIP|華語|English|
|-|-|-|-|-|
| 恆星形成區 | hêng-chîⁿ hêng-sêng-khu | hîng-tshinn hîng-sîng-khu | 恆星形成區 | star formation region |
| 靈魂星雲 | lîng-hûn sing-hûn | líng-hún sing-hûn | 靈魂星雲 | Soul Nebula |
| 仙后座 | Sian-hāu-chò | Sian-hāu-chò | 仙后座 | Cassiopeia |



{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/


[W5]:https://www.spitzer.caltech.edu/image/ssc2008-15a1-w5-star-formation-region
[infrared]:https://science.nasa.gov/ems/07_infraredwaves/
[WISE]:https://www.ipac.caltech.edu/project/wise
[NEOWISE]:https://neowise.ipac.caltech.edu/
[triggering]:http://www.youtube.com/watch?v=W13ZYepDBvo
[star formation]:https://science.nasa.gov/universe/stars/
[knots dense]:https://apod.nasa.gov/apod/ap250623.htmlap080528.html
[featured]:http://www.astrobin.com/138050/
[scientifically colored]:http://asterisk.apod.com/viewtopic.php?t=34169#p236113
[spectacular pillars]:https://apod.nasa.gov/apod/ap250623.htmlap070218.html
[visual clues]:http://upload.wikimedia.org/wikipedia/en/a/a3/Escher%27s_Relativity.jpg
[W5]:https://ui.adsabs.harvard.edu/abs/2008ApJ...688.1142K/abstract
[Westerhout 5]:https://en.wikipedia.org/wiki/Westerhout_5
[Together with IC 1805]:https://apod.nasa.gov/apod/ap250623.htmlap080914.html
[Heart]:http://www.youtube.com/watch?v=h45UrpBsCKI
[Soul]:http://en.wikipedia.org/wiki/Soul_music
[featured image]:http://www.astrobin.com/138050/
[light years]:https://spaceplace.nasa.gov/light-year/
[star forming pillar]:https://apod.nasa.gov/apod/ap250623.htmlap070430.html
[constellation]:http://en.wikipedia.org/wiki/Constellation
[Cassiopeia]:https://chandra.harvard.edu/photo/constellations/cassiopeia.html

[NASA]:http://www.nasa.gov/
[IRSA]:https://irsa.ipac.caltech.edu/frontpage/
[Francesco_Antonucci]:https://www.astrobin.com/users/FrankAntonucci/