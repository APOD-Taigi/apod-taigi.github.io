---
title: Moonlight, Planets, and Perseids
date: 2025-08-15
publishdate: 2025-08-15T11:45:00+0800
tags: [英仙座流星雨, 木星, 金星, 金木合相]
hero: https://apod.nasa.gov/apod/image/2508/IMG_20250813_202125v1.jpg
summary: 佇 8 月 13 號天欲光進前，天頂有兩粒行星徛相倚。
---

{{% apod %}}

- 原始文章：[Moonlight, Planets, and Perseids](https://apod.nasa.gov/apod/ap250815.html)
- 影像來源 kah [版權][Copyright]: [Jeff Dai][Jeff_Dai]([TWAN][TWAN])
- 台文翻譯：[An-Li Tsai][An-Li Tsai] ([TARA][TARA])


## [漢羅] 月光、行星 kah 英仙座流星雨
佇 8 月 13 號天欲光進前，天頂有兩粒行星徛相倚。
雖然講月光足鑿目--ê，毋過 光 iàⁿ-iàⁿ ê 木星 kah 金爍爍 ê 金星 嘛是真顯目。
佇這張透早翕--ê 相片內底，金木合相 就出現 tī 東爿地平線頂懸。
這个景色是 tī 中國甘肅附近，用一擺感光就翕著 ê 景色。
兩粒行星 ê 光，投影 tī 水池頂懸。
月光下，咱閣會當看著一年一擺 ê 英仙座流星雨。
這个流星雨 ê 流星足光--ê，嘛行足緊--ê。
最近是英仙座流星雨上濟 ê 時期，流星雨、金木合相、月光，tī 天頂成做一个壯觀 ê 天文景色。


<!--
## [英文] Moonlight, Planets, and Perseids
In the predawn sky on August 13, two planets were close.
And despite the glare of a waning gibbous Moon, bright Jupiter and even brighter Venus were hard to miss.
Their brilliant close conjunction is poised above the eastern horizon in this early morning skyscape.
The scene was captured in a single exposure from a site near Gansu, China, with light from both planets reflected in the still waters of a local pond.
Also seen against the moonlight were flashes from the annual Perseid Meteor Shower, known for its bright, fast meteors.
Near the much anticipated peak of activity, the shower meteors briefly combined with the two planets for a celestial spectacle even in moonlit skies.


## [中文] 月光、行星和英仙座流星雨
8月13日黎明前的夜空中，兩顆行星近在咫尺。
儘管殘月光芒四射，明亮的木星和更明亮的金星仍然清晰可見。
在這張清晨的星圖中，它們輝煌的近距離會合景象清晰可見，矗立在東方地平線之上。
這幅景像是在中國甘肅附近的一處地點用單次曝光拍攝的，兩顆行星的光芒倒映在當地池塘平靜的水面上。
在月光的映襯下，還能看到一年一度的英仙座流星雨的閃光，英仙座流星雨以其明亮、快速的流星而聞名。
在人們期待已久的活動高峰期附近，流星雨與兩顆行星短暫地相遇，即使在月光下也構成了一道壯觀的天文奇觀。

-->

## [POJ] POJ: Goe̍h-kng, Hêng-chhiⁿ kah Eng-sian-chō liû-chhiⁿ-hō͘
Tī 8 goe̍h 13 hō thiⁿ beh kng chìn-chêng, thiⁿ-téng ū nn̄g-lia̍p hêng-chhiⁿ khiā sio-óa.
Sui-jiân-kóng goe̍h-kng chiok chha̍k-ba̍k--ê, m̄-koh kng-iàⁿ-iàⁿ ê Bo̍k-chhiⁿ kah kim-sih-sih ê Kim-chhiⁿ mā-sī chin hián-ba̍k.
Tī chit-tiuⁿ thàu-chá hip--ê siòng-phìⁿ lāi-té, Kim-Bo̍k ha̍p-siòng to̍h chhut-hiān tī tang-pêng tē-pêng-sòaⁿ téng-kôan.
Chit-ê kéng-sek sī tī Tiong-kok Kam-siok hū-kīn, iōng chi̍t-pái kám-kng to̍h hip--tio̍h ê kéng-sek.
Nn̄g-lia̍p hêng-chhiⁿ ê kng, tâu-iáⁿ tī chúi-tî téng-kôan.
Goe̍h-kng hā, lán koh ē-tàng khòaⁿ-tio̍h chi̍t-nî chi̍t-pái ê Eng-sian-chō liû-chhiⁿ-hō͘.
Chit-ê liû-chhiⁿ-hō͘ ê liû-chhiⁿ chiok kng--ê, mā kiâⁿ chiok kín--ê.
Chòe-kīn sī Eng-sian-chō liû-chhiⁿ-hō͘ siōng chōe ê sî-kî, liû-chhiⁿ-hō͘, Kim-Bo̍k ha̍p-siòng, goe̍h-kng, tī thiⁿ-téng chiâⁿ chò chi̍t-ê chòng-koan ê thian-bûn kéng-sek.

## [KIP] POJ: Gue̍h-kng, Hîng-tshinn kah Ing-sian-tsō liû-tshinn-hōo
Tī 8 gue̍h 13 hō thinn beh kng tsìn-tsîng, thinn-tíng ū nn̄g-lia̍p hîng-tshinn khiā sio-uá.
Sui-jiân-kóng gue̍h-kng tsiok tsha̍k-ba̍k--ê, m̄-koh kng-iànn-iànn ê Bo̍k-tshinn kah kim-sih-sih ê Kim-tshinn mā-sī tsin hián-ba̍k.
Tī tsit-tiunn thàu-tsá hip--ê siòng-phìnn lāi-té, Kim-Bo̍k ha̍p-siòng to̍h tshut-hiān tī tang-pîng tē-pîng-suànn tíng-kuân.
Tsit-ê kíng-sik sī tī Tiong-kok Kam-siok hū-kīn, iōng tsi̍t-pái kám-kng to̍h hip--tio̍h ê kíng-sik.
Nn̄g-lia̍p hîng-tshinn ê kng, tâu-iánn tī tsuí-tî tíng-kuân.
Gue̍h-kng hā, lán koh ē-tàng khuànn-tio̍h tsi̍t-nî tsi̍t-pái ê Ing-sian-tsō liû-tshinn-hōo.
Tsit-ê liû-tshinn-hōo ê liû-tshinn tsiok kng--ê, mā kiânn tsiok kín--ê.
Tsuè-kīn sī Ing-sian-tsō liû-tshinn-hōo siōng tsuē ê sî-kî, liû-tshinn-hōo, Kim-Bo̍k ha̍p-siòng, gue̍h-kng, tī thinn-tíng tsiânn tsò tsi̍t-ê tsòng-kuan ê thian-bûn kíng-sik.

## [English] Moonlight, Planets, and Perseids
[In the predawn sky][In_the_predawn_sky] on August 13, two planets were close.
And despite the glare of a waning gibbous Moon, bright Jupiter and even brighter Venus were hard to miss.
[Their brilliant close conjunction][Their_brilliant_close_conjunction] is poised above the eastern horizon in this early morning skyscape.
The scene was captured in a single exposure from a site near Gansu, China, with light from both planets reflected in the still waters of a local pond.
Also seen against the moonlight were flashes from the annual [Perseid Meteor Shower][Perseid_Meteor_Shower], known for its bright, fast meteors.
Near the much anticipated peak of activity, the shower meteors briefly combined with the two planets for a [celestial spectacle][celestial_spectacle] even in moonlit skies.


## 詞彙學習
|漢羅|POJ|KIP|華語|English|
|-|-|-|-|-|
| 英仙座流星雨 | Eng-sian-chō liû-chhiⁿ-hō͘ | Ing-sian-tsō liû-tshinn-hōo | 英仙座流星雨 | Perseid Meteor Shower |
| 木星 | Bok-chhiⁿ | Bok-tshinn | 木星 | Jupiter |
| 金星 | Kim-chhiⁿ | Kim-tshinn | 金星 | Venus |
| 金木合相 | Kim-Bok ha̍p-siòng | Kim-Bok ha̍p-siòng | 金木合相 | Jupiter-Venus conjunction |


{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[In_the_predawn_sky]:https://science.nasa.gov/solar-system/whats-up-august-2025-skywatching-tips-from-nasa/#hds-sidebar-nav-1
[Their_brilliant_close_conjunction]:https://earthsky.org/todays-image/venus-and-jupiter/
[Perseid_Meteor_Shower]:https://www.nasa.gov/blogs/watch-the-skies/2025/08/08/bright-moonlight-could-interfere-with-view-of-perseids-peak/
[celestial_spectacle]:https://apod.nasa.gov/apod/ap240826.html
[light_weekend]:https://apod.nasa.gov/apod/ap250816.html

[Jeff_Dai]:https://twanight.org/profile/jeff-dai/
[TWAN]:https://www.twanight.org/
[Copyright]:lib/about_apod.html#srapply