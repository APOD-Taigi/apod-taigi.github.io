---
title: 共月娘釣起來
date: 2025-08-23
publishdate: 2025-08-23T11:45:00+0800
tags: [木衛三 Ganymede, 土衛六 Titan, 木衛四 Callisto, 木衛一 Io, 木衛二 Europa, 海衛一 Triton, 冥王星, 木星, 土星, 海王星, 鬩神星, 矮行星, 母行星, 衛星, 長鏡頭, 月圓, 直徑]
hero: https://apod.nasa.gov/apod/image/2508/1000212902_bellelli1024.jpg
summary: 地球 ê 衛星月球，有偌大粒？若 kah 太陽系內底其他 ê 衛星比，伊 ê 大細排佇第五名。
---

{{% apod %}}

- 原始文章：[Fishing for the Moon](https://apod.nasa.gov/apod/ap250823.html)
- 影像來源 kah [版權][Copyright]: Marco Bellelli
- 台文翻譯：[An-Li Tsai][An-Li Tsai] ([TARA][TARA])


## [漢羅] 共月娘釣起來
地球 ê 衛星月球，有偌大粒？
若 kah 太陽系內底其他 ê 衛星比，伊 ê 大細排佇第五名，頭四名是：木星 ê 衛星 木衛三 Ganymede、土星 ê 衛星 土衛六 Titan、木星 ê 衛星 木衛四 Callisto kah 木衛一 Io。
月球比木星 ê 衛星 木衛二 Europa kah 海王星 ê 衛星 海衛一 Triton，閣卡大粒。
伊嘛比 矮行星 冥王星 kah 鬩神星 閣卡大粒。
月球 ê 直徑有 3475 公里，差不多是地球 ê 四分一爾爾。
毋過若是考慮 母行星 ê 大細，月球是上大粒 ê 衛星。
佇這个 恬 chih-chih ê 8 月黃昏海岸，拄 peh 起來 ê 月圓，看起來猶是細細粒，就敢若去予古早時代 掠魚 ê 網仔 掠著仝款。
這張長鏡頭相片，是 tī 義大利 Trabocchi 海岸 ê Adriatic 海 翕--ê。

<!--
## [英文] Fishing for the Moon
How big is planet Earth's Moon?
Compared to other moons of the Solar System, it's number 5 on the largest to smallest ranked list, following Jupiter's moon Ganymede, Saturn's moon Titan, and Jovian moons Callisto and Io.
Continuing the list, the Moon comes before Jupiter's Europa and Neptune's Triton.
It's also larger than dwarf planets Pluto and Eris.
With a diameter of 3,475 kilometers the Moon is about 1/4 the size of Earth though, and that does make it the largest moon when compared to the size of its parent Solar System planet.
Of course in this serene, twilight sea and skyscape, August's rising Full Moon still appears small enough to be caught in the nets of an ancient fishing rig.
The telephoto snapshot was taken along the Italian Costa dei Trabocchi, on the Adriatic Sea.

## [中文] 釣月
地球的衛星月亮有多大？
與太陽係其他衛星相比，按大小排序，月亮位居第五，僅次於木星的衛星木衛三、土星的衛星土衛六以及木星的衛星木衛四和木衛一。
月亮的體積也超過了木星的衛星木衛二和海王星的衛星海衛一。
它也比矮行星冥王星和鬩神星還要大。
月亮的直徑為3475公里，約為地球的四分之一，與其母星太陽系行星相比，這確實使它成為最大的衛星。
當然，在這片寧靜的暮色海天景色中，八月冉冉升起的滿月仍然顯得小得像被古代漁網捕獲一樣。
這張遠攝快照是在亞得里亞海的意大利特拉博奇海岸拍攝的。

-->

## [POJ] Kā Goe̍h-niû tiò--khí-lâi
Tē-kiû ê ūi-chhiⁿ goe̍h-kiû, ū lōa tōa-lia̍p?
Nā kah thài-iông-hē lāi-té kî-thaⁿ ê ūi-chhiⁿ pí, i ê tōa-sè pâi tī tē gō͘ miâ, thâu sì-miâ sī: Bo̍k-chhiⁿ ê ūi-chhiⁿ Bo̍k-ūi-saⁿ Ganymede, Thó͘-chhiⁿ ê ūi-chhiⁿ Thó͘-ūi-la̍k Titan, Bo̍k-chhiⁿ ê ūi-chhiⁿ Thó͘-ūi-sì Callisto kah Thó͘-ūi-it Io.
Goe̍h-kiû pí Bo̍k-chhiⁿ ê ūi-chhiⁿ Thó͘-ūi-jī Europa kah Hái-ông-chhiⁿ ê ūi-chhiⁿ Hái-ūi-it Triton, koh-khah tōa-lia̍p.
I mā pí é-kiâⁿ-chhiⁿ Bêng-ông-chhiⁿ kah Gé-sîn-chhiⁿ koh-khah tōa-lia̍p.
Goe̍h-kiû ê ti̍t-kèng ū 3475 kong-lí, chha-put-to sī Tē-kiû ê sù-hun-it niā-niā.
M̄-koh nā-sī khó-lū bó͘-kiâⁿ-chhiⁿ ê tōa-sè, goe̍h-kiû sī siōng tōa-lia̍p ê ūi-chhiⁿ.
Tī chit-ê tiām-chih-chih ê 8 go̍eh hông-hun hái-hoāⁿ, tú peh--khí-lâi ê goe̍h-îⁿ, khòaⁿ--khí-lâi iáu-sī sè-sè-lia̍p, to̍h ká-nā khì hō͘ kó͘-chá sî-tāi lia̍h-hî ê bāng-á lia̍h-tio̍h kâng-khóan.
Chit-tiuⁿ tn̂g-kiàⁿ-thâu siòng-phìⁿ, sī tī I-tá-lī Trabocchi hái-hoāⁿ ê Adriatic hái hip--ê.

## [KIP] Kā Gue̍h-niû tiò--khí-lâi
Tē-kiû ê uī-tshinn gue̍h-kiû, ū luā tuā-lia̍p?
Nā kah thài-iông-hē lāi-té kî-thann ê uī-tshinn pí, i ê tuā-sè pâi tī tē gōo miâ, thâu sì-miâ sī: Bo̍k-tshinn ê uī-tshinn Bo̍k-uī-sann Ganymede, Thóo-tshinn ê uī-tshinn Thóo-uī-la̍k Titan, Bo̍k-tshinn ê uī-tshinn Thóo-uī-sì Callisto kah Thóo-uī-it Io.
Gue̍h-kiû pí Bo̍k-tshinn ê uī-tshinn Thóo-uī-jī Europa kah Hái-ông-tshinn ê uī-tshinn Hái-uī-it Triton, koh-khah tuā-lia̍p.
I mā pí é-kiânn-tshinn Bîng-ông-tshinn kah Gé-sîn-tshinn koh-khah tuā-lia̍p.
Gue̍h-kiû ê ti̍t-kìng ū 3475 kong-lí, tsha-put-to sī Tē-kiû ê sù-hun-it niā-niā.
M̄-koh nā-sī khó-lū bóo-kiânn-tshinn ê tuā-sè, gue̍h-kiû sī siōng tuā-lia̍p ê uī-tshinn.
Tī tsit-ê tiām-tsih-tsih ê 8 gue̍h hông-hun hái-huānn, tú peh--khí-lâi ê gue̍h-înn, khuànn--khí-lâi iáu-sī sè-sè-lia̍p, to̍h ká-nā khì hōo kóo-tsá sî-tāi lia̍h-hî ê bāng-á lia̍h-tio̍h kâng-khuán.
Tsit-tiunn tn̂g-kiànn-thâu siòng-phìnn, sī tī I-tá-lī Trabocchi hái-huānn ê Adriatic hái hip--ê.
Tsit-tiunn tn̂g-kiànn-thâu siòng-phìnn, sī tī I-tá-lī Trabocchi hái-huānn ê Adriatic hái hip--ê.

## [English] Fishing for the Moon

[How big is planet Earth's Moon][How_big_is_planet_Earth_s_Moon]?
Compared to other moons of the Solar System, it's number 5 on the [largest to smallest ranked list][largest_to_smallest_ranked_list], following Jupiter's moon [Ganymede][Ganymede], Saturn's moon [Titan][Titan], and Jovian moons [Callisto][Callisto] and [Io][Io].
Continuing the list, the Moon comes before Jupiter's [Europa][Europa] and Neptune's [Triton][Triton].
It's also larger than [dwarf planets][dwarf_planets] Pluto and Eris.
With a diameter of 3,475 kilometers the Moon is about 1/4 the size of Earth though, and that does make it the largest moon when compared to the size of its parent Solar System planet.
Of course in this serene, twilight sea and skyscape, August's rising Full Moon still appears small enough to be caught in the nets of an ancient fishing rig.
The telephoto snapshot was taken along the Italian Costa dei [Trabocchi][Trabocchi], on the Adriatic Sea.

## 詞彙學習
|漢羅|POJ|KIP|華語|English|
|-|-|-|-|-|
| 木衛三 Ganymede | Bo̍k-ūi-saⁿ Ganymede | Bo̍k-uī-sann Ganymede | 木衛三 甘尼米德 | Ganymede |
| 土衛六 Titan | Thó͘-ūi-la̍k Titan | Thóo-ūi-la̍k Titan | 土衛六 泰坦 | Titan |
| 木衛四 Callisto | Thó͘-ūi-sì Callisto | Thóo-ūi-sì Callisto | 木衛四 卡利斯多 | Callisto |
| 木衛一 Io | Thó͘-ūi-it Io | Thóo-ūi-it Io | 木衛一 埃歐 | Io |
| 木衛二 Europa | Thó͘-ūi-jī Europa | Thóo-ūi-jī Europa | 木衛二 歐羅巴 | Europa |
| 海衛一 Triton | Hái-ūi-it Triton | Hái-ūi-it Triton | 海衛一 崔頓 | Triton |
| 冥王星 | Bêng-ông-chhiⁿ | Bîng-ông-tshinn | 冥王星 | Pluto |
| 鬩神星 | Gé-sîn-chhiⁿ | Gé-sîn-tshinn | 鬩神星 | Eris |
| 木星 | Bo̍k-chhiⁿ | Bo̍k-tshinn | 木星 | Jupiter |
| 土星 | Thó͘-chhiⁿ | Thóo-tshinn | 土星 | Saturn |
| 海王星 | Hái-ông-chhiⁿ | Hái-ông-tshinn | 海王星 | Neptune |
| 矮行星 | é-kiâⁿ-chhiⁿ | é-kiânn-tshinn | 矮行星 | Dwarf planet |
| 母行星 | bú-kiâⁿ-chhiⁿ | bóo-kiânn-tshinn | 母行星 | Parent planet |
| 衛星 | ūi-chhiⁿ | uī-tshinn | 衛星 | Moon |
| 長鏡頭 | tn̂g-kiàⁿ-thâu | tn̂g-kiànn-thâu | 長鏡頭 | telephoto lens |
| 月圓 | goe̍h-îⁿ |  | 滿月 | full moon |
| 直徑 | ti̍t-kèng |  | 直徑 | diameter |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[How_big_is_planet_Earth_s_Moon]:https://science.nasa.gov/moon/facts/
[largest_to_smallest_ranked_list]:https://en.wikipedia.org/wiki/List_of_Solar_System_objects_by_size
[Ganymede]:https://apod.nasa.gov/apod/ap231128.html
[Titan]:https://apod.nasa.gov/apod/ap250503.html
[Callisto]:https://apod.nasa.gov/apod/ap020120.html
[Io]:https://apod.nasa.gov/apod/ap231023.html
[Europa]:https://apod.nasa.gov/apod/ap240329.html
[Triton]:https://apod.nasa.gov/apod/ap140826.html
[dwarf_planets]:https://en.wikipedia.org/wiki/Dwarf_planet
[Trabocchi]:https://en.wikipedia.org/wiki/Trabocchi_Coast
[30_times_a_second]:https://apod.nasa.gov/apod/ap250824.html

[Copyright]:lib/about_apod.html#srapply