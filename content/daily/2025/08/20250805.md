---
title: NGC 6072：韋伯太空望遠鏡翕 ê 足複雜 ê 行星狀星雲
date: 2025-08-05
publishdate: 2025-08-05T11:45:00+0800
tags: [free2share, NGC 6072, 行星形星雲, Webb 太空望遠鏡, 韋伯太空望遠鏡, JWST, 紅外線, 多恆星系統, 類太陽恆星, 水素, 水素氣體, 氣體盤, 噴流]
hero: https://apod.nasa.gov/apod/image/2508/Ngc6072_webb_960.jpg
summary: Webb 太空望遠鏡翕著一个 ùi 類太陽恆星 演化來 ê 星雲，而且翕甲足詳細 ê。
---

{{% apod %}}

- 原始文章：[NGC 6072: A Complex Planetary Nebula from Webb](https://apod.nasa.gov/apod/ap250805.html)
- 影像來源: [NASA][NASA],[ESA][ESA],[CSA][CSA],[STScI][STScI],[JWST][JWST]
- 台文翻譯：[An-Li Tsai][An-Li Tsai] ([TARA][TARA])


## [漢羅] NGC 6072：Webb 太空望遠鏡翕--ê 足複雜 ê 行星形星雲
為啥物這个星雲遐爾複雜？
Webb 太空望遠鏡翕著一个 ùi 類太陽恆星 演化來 ê 星雲，而且翕甲足詳細 ê。
這个星雲就是 NGC 6072，咱已經知影伊是一个足特殊、足複雜 ê 行星形星雲。
這張相片是 tī 紅外線波段翕--ê，紅色是較冷 ê 水素氣體。
NGC 6072 以前 ê 影像表示講，這團亂糟糟 ê 氣體內底，可能有幾若个 噴流 kah 兩个氣體盤。
毋過 Webb 上新 ê 影像表示講，其中一个氣體盤 ê 邊仔，出現 tī 相片中心 ê 倒手爿。
一个較濟人信 ê 假說講，這个星雲會遮爾複雜，是因為中心附近 ê 多恆星系統內底，有一粒恆星發生幾若擺 ê 爆發。

<!--
## [中文] NGC 6072：韋伯太空望遠鏡拍攝的複雜行星狀星雲

為什麼這個星雲如此複雜？
韋伯太空望遠鏡拍攝了一個被認為源自類太陽恆星的星雲，並對其進行了細緻的成像。
NGC 6072 已被解析為一個較為特殊且複雜的行星狀星雲樣本。
這張特色影像採用紅外線波段拍攝，紅色突出顯示了低溫氫氣。
對 NGC 6072 先前圖像的研究表明，這團混亂的氣體內部可能存在幾個外流和兩個氣體盤，而韋伯太空望遠鏡的新圖像則解析出了一些新特徵，可能包括一個氣體盤的邊緣在中心左側突出。
一個主流的起源假說認為，該星雲的複雜性是由中心附近多恆星系統中一顆恆星的多次爆發造成或增強的。


-->

## [POJ] NGC 6072: Webb Thài-khong bōng-oán-kiàⁿ hip--ê chiok ho̍k-cha̍p ê Kiâⁿ-chhiⁿ-hêng Seng-hûn
Ūi-siáⁿ-mi̍h chit-ê seng-hûn hiah-nī ho̍k-cha̍p?
Webb Thài-khong bōng-oán-kiàⁿ hip tio̍h chi̍t-ê ùi lūi-thài-iông hêng-chhiⁿ ián-hòa lâi ê seng-hûn, jî-chhiáⁿ hip kah chiok siông-sè--ê.
Chit-ê seng-hûn to̍h-sī NGC 6072, lán í-keng chai-iáⁿ i sī chi̍t-ê chiok te̍k-sû, chiok ho̍k-cha̍p ê kiâⁿ-chhiⁿ-hêng seng-hûn.
Chit-tiuⁿ siòng-phìⁿ sī tī âng-gōa-sòaⁿ pho-toāⁿ hip--ê, âng-sek sī khah léng ê chúi-sò͘ khì-thé.
NGC 6072 í-chêng ê iáⁿ-siòng piáu-sī kóng, chit-thoân loān-chhau-chhau ê khì-thé lāi-té, khó-lêng ū kúi-ā-ê phùn-liû kah nn̄g-ê khì-thé-pôaⁿ.
M̄-koh Webb siōng sin ê iáⁿ-siòng piáu-sī kóng, kî-tiong chi̍t-ê khì-thé-pôaⁿ ê piⁿ-á, chhut-hiān tī siòng-phìⁿ tiong-sim ê tò-chhiú-pêng.
Chi̍t-ê khah chōe-lâng sìn ê ká-soat kóng, chit-ê seng-hûn ē chiah-nī ho̍k-cha̍p, sī in-ūi tiong-sim hū-kīn ê to-hêng-chhiⁿ hē-thóng lāi-té, ū chi̍t-lia̍p hêng-chhiⁿ hoat-seng kúi-ā-pái ê po̍k-hoat.

## [KIP] NGC 6072: Webb Thài-khong bōng-uán-kiànn hip--ê tsiok ho̍k-tsa̍p ê Kiânn-tshinn-hîng Sing-hûn
Uī-siánn-mi̍h tsit-ê sing-hûn hiah-nī ho̍k-tsa̍p?
Webb Thài-khong bōng-uán-kiànn hip tio̍h tsi̍t-ê uì luī-thài-iông hîng-tshinn ián-huà lâi ê sing-hûn, jî-tshiánn hip kah tsiok siông-sè--ê.
Tsit-ê sing-hûn to̍h-sī NGC 6072, lán í-king tsai-iánn i sī tsi̍t-ê tsiok ti̍k-sû, tsiok ho̍k-tsa̍p ê kiânn-tshinn-hîng sing-hûn.
Tsit-tiunn siòng-phìnn sī tī âng-guā-suànn pho-tuānn hip--ê, âng-sik sī khah líng ê tsuí-sòo khì-thé.
NGC 6072 í-tsîng ê iánn-siòng piáu-sī kóng, tsit-thuân luān-tshau-tshau ê khì-thé lāi-té, khó-lîng ū kuí-ā-ê phùn-liû kah nn̄g-ê khì-thé-puânn.
M̄-koh Webb siōng sin ê iánn-siòng piáu-sī kóng, kî-tiong tsi̍t-ê khì-thé-puânn ê pinn-á, tshut-hiān tī siòng-phìnn tiong-sim ê tò-tshiú-pîng.
Tsi̍t-ê khah tsuē-lâng sìn ê ká-suat kóng, tsit-ê sing-hûn ē tsiah-nī ho̍k-tsa̍p, sī in-uī tiong-sim hū-kīn ê to-hîng-tshinn hē-thóng lāi-té, ū tsi̍t-lia̍p hîng-tshinn huat-sing kuí-ā-pái ê po̍k-huat.

## [English] NGC 6072: A Complex Planetary Nebula from Webb

Why is this nebula so complex?
The [Webb Space Telescope][Webb_Space_Telescope] has imaged a nebula in great detail that is thought to have emerged from a [Sun][Sun]-like star.
[NGC 6072][NGC_6072] has been resolved into one of the more unusual and complex examples of [planetary nebula][planetary_nebula].
The [featured image][featured_image] is in [infrared light][infrared_light] with the red color highlighting cool [hydrogen][hydrogen] gas.
[Study of previous images][Study_of_previous_images] of NGC 6072 indicated several likely [outflows][outflows] and two [disk][disk]s inside the jumbled gas, while the new Webb image resolves new features likely including one disk's edge protruding on the central left.
A [leading][leading] origin hypothesis holds that the nebula's complexity is caused or enhanced by multiple outbursts from a star in a [multi-star system][multi_star_system] near the center.


## 詞彙學習
|漢羅|POJ|KIP|華語|English|
|-|-|-|-|-|
| NGC 6072 | NGC lio̍k-khòng-chhit-jī | NGC lio̍k-khòng-tshit-jī | NGC 6072 | NGC 6072 |
| 行星形星雲 | kiâⁿ-chhiⁿ-hêng seng-hûn | kiânn-tshinn-hîng sing-hûn | 行星狀星雲 | Webb Space Telescope |
| Webb 太空望遠鏡 | Webb thài-khong bōng-oán-kiàⁿ | Webb thài-khong bōng-uán-kiànn | 韋伯太空望遠鏡 | Webb Space Telescope |
| 紅外線 | âng-gōa-sòaⁿ | âng-guā-suànn | 紅外線 | infrared light |
| 多恆星系統 | to-hêng-chhiⁿ hē-thóng | to-hîng-tshinn hē-thóng | 多恆星系統 | multi-star system |
| 類太陽恆星 | lūi-thài-iông hêng-chhi | luī-thài-iông hîng-tshinn | 類太陽恆星 | Sun-like star |
| 水素氣體 | chúi-sò͘ khì-thé | tsuí-sòo khì-thé | 氫氣 | hydrogen gas |
| 氣體盤 | khì-thé-pôaⁿ | khì-thé-puânn | 氣體盤 | gas disk |
| 噴流 | pùn-liû | pùn-liû | 噴流 | outflow |



{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[Webb_Space_Telescope]:https://webbtelescope.org/home
[Sun]:https://science.nasa.gov/sun/
[NGC_6072]:https://esawebb.org/images/weic2514a/
[planetary_nebula]:https://en.wikipedia.org/wiki/Planetary_nebula
[featured_image]:https://science.nasa.gov/centers-and-facilities/goddard/nasas-webb-traces-details-of-complex-planetary-nebula/
[infrared_light]:https://science.nasa.gov/ems/07_infraredwaves/
[hydrogen]:https://apod.nasa.gov/apod/ap010113.html
[Study_of_previous_images]:https://ui.adsabs.harvard.edu/abs/2010ApJ...708...93K/abstract
[outflows]:https://apod.nasa.gov/apod/ap240627.html
[disk]:https://apod.nasa.gov/apod/ap231017.html
[leading]:https://ychef.files.bbci.co.uk/1280x720/p0bzc0wl.jpg
[multi_star_system]:https://science.nasa.gov/universe/stars/multiple-star-systems/
[meteor_galaxy]:https://apod.nasa.gov/apod/ap250806.html

[ESA]:https://www.esa.int/
[CSA]:https://www.asc-csa.gc.ca/eng/
[STScI]:https://www.stsci.edu/
[JWST]:https://science.nasa.gov/mission/webb/