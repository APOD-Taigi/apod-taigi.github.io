---
title: Ùi 英仙座 來--ê 流星雨
date: 2025-08-12
publishdate: 2025-08-12T11:45:00+0800
tags: [英仙座, 英仙座流星雨, 輻射點, 彗星 Swift-Tuttle]
hero: https://apod.nasa.gov/apod/image/2508/PerseidsRadiant_Marcin_1080_annotated.jpg
summary: 這寡流星是 ùi 佗位來--ê？你若是 leh 問 in ùi 天頂佗一个方向來--ê？當然就是 英仙座。
---

{{% apod %}}

- 原始文章：[Perseids from Perseus](https://apod.nasa.gov/apod/ap250812.html)
- 影像來源 kah 版權: [Marcin Rosadziński][Marcin_Rosadziński]
- 台文翻譯：[An-Li Tsai][An-Li Tsai] ([TARA][TARA])


## [漢羅] Ùi 英仙座 來--ê 流星雨
這寡流星是 ùi 佗位來--ê？
你若是 leh 問 in ùi 天頂佗一个方向來--ê？
當然就是 英仙座。
這就是是按怎 咱 kā 這陣 今仔日暗暝出現上濟 ê 流星雨，叫做 英仙座流星雨，因為這寡流星看起來攏是 ùi 英仙座內底 ê 輻射點來--ê。
毋過，你嘛有可能 leh 問 in 是按怎產生--ê？
英仙座流星雨 ê 沙粒屑仔，是 ùi 彗星 Swift-Tuttle 來--ê。
這粒彗星踅咱 ê 太陽咧行，地球行過伊 ê 軌道 ê 時陣，留 tī 軌道頂懸 ê 屑仔 拄仔好 kah 英仙座 tī 仝一个方向。
所以，這寡屑仔 ê 輻射點，看起來 to̍h 會 tī 英仙座內底。
這張合成影像，是 2024 年 8 月 ê 英仙座流星雨上濟 彼陣翕--ê。
這是 kā 6 暗 ê 相片疊做伙 ê 影像，內底攏總有 100 外粒流星。
這寡光爍爍 ê 流星，就出現 tī 波蘭 Bieszczady 山脈 ê 天頂。
今年 ê 英仙座流星雨，本來應該是一年當中 上精彩 ê 天文景色。
毋過 tī 誠濟地區，日落了後無偌久，月娘就 peh 起來矣，kah 伊有通比並。

<!--
## [中文] 英仙座流星雨

這些流星都來自哪裡？
就天空方向而言，最直接的答案是英仙座。
這就是為什麼今晚達到頂峰的流星雨被稱為英仙座流星雨——所有的流星似乎都來自一個朝向英仙座的輻射點。
然而，就母體而言，構成英仙座流星雨的沙粒大小的碎片來自斯威夫特-塔特爾彗星。
這顆彗星沿著明確的軌道繞著太陽運行，其軌道靠近地球的部分與英仙座前方重疊。
因此，當地球穿過這條軌道時，墜落碎片的輻射點就會出現在英仙座。
這裡展示的是一張合成影像，拍攝於2024年8月英仙座流星雨，歷時六個夜晚，包含超過100顆流星。影像顯示，許多明亮的流星劃過波蘭的比什恰迪山脈。
今年的英仙座流星雨通常是一年中最精彩的流星雨之一，在許多地方，它將與日落後不久升起的明亮月亮競爭。

-->

## [POJ] Ùi Eng-sian-chō lâi--ê Liû-chhiⁿ-hō͘

Chit-kóa liû-chhiⁿ sī ùi tó-ūi lâi--ê?
Lí nā-sī leh mn̄g in ùi thiⁿ-téng tó chi̍t-ê hong-hiòng lâi--ê? 
Tong-jiân to̍h-sī Eng-sian-chō.
Che to̍h sī sī-án-chóaⁿ lán kā chit-tīn kin-á-ji̍t àm-mî chhut-hiān siōng-chōe ê liû-chhiⁿ-hō͘, kiò-chò Eng-sian-chō liû-chhiⁿ-hō͘, in-ūi chit-kóa liû-chhiⁿ khòaⁿ--khí-lâi lóng sī ùi Eng-sian-chō lāi-té ê hok-siā-tiám lâi--ê.
M̄-koh, lí mā ū khó-lêng leh mn̄g in sī-án-chóaⁿ sán-seng--ê? 
Eng-sian-chō liû-chhiⁿ-hō͘ ê sua-lia̍p sap-á, sī ùi hūi-chhiⁿ Swift-Tuttle lâi--ê.
Chit-lia̍p hūi-chhiⁿ se̍h lán ê thài-iông leh kiâⁿ, Tē-kiû kiâⁿ-kòe i ê kúi-tō ê sî-chūn, lâu tī kúi-tō téng-kôan ê sap-á tú-á-hó kah Eng-sian-chō tī kâng chi̍t-ê hong-hiòng.
Só͘-í, chit-kóa sap-á ê hok-siā-tiám, khòaⁿ--khí-lâi to̍h ē tī Eng-sian-chō lāi-té.
Chit-tiuⁿ ha̍p-sêng iáⁿ-siòng, sī 2024 nî 8 go̍eh ê Eng-sian-chō liû-chhiⁿ-hō͘ siōng-chōe hit-chūn hip--ê.
Che sī kā 6 àm ê siòng-phìⁿ tha̍h chò-hóe ê iáⁿ-siōng, lāi-té lóng-chóng ū 100 gōa lia̍p liû-chhiⁿ.
Chit-kóa kng-sih-sih ê liû-chhiⁿ, to̍h chhut-hiān tī Pho-lân Bieszczady soaⁿ-me̍h ê thiⁿ-téng.
Kin-nî ê Eng-sian-chō liû-chhiⁿ-hō͘, pún-lâi eng-kai sī chi̍t-nî tang-tiong siōng cheng-chhái ê thian-bûn kéng-sek.
M̄-koh tī chiâⁿ-chōe tē-khu, ji̍t-lo̍h liáu-āu bô-jōa-kú, goe̍h-niû to̍h peh--khí-lâi--ah, kah i ū thong pí-pēng.

## [KIP] Uì Ing-sian-tsō lâi--ê Liû-tshinn-hōo

Tsit-kuá liû-tshinn sī uì tó-uī lâi--ê?
Lí nā-sī leh mn̄g in uì thinn-tíng tó tsi̍t-ê hong-hiòng lâi--ê? 
Tong-jiân to̍h-sī Ing-sian-tsō.
Tse to̍h sī sī-án-tsuánn lán kā tsit-tīn kin-á-ji̍t àm-mî tshut-hiān siōng-tsuē ê liû-tshinn-hōo, kiò-tsò Ing-sian-tsō liû-tshinn-hōo, in-uī tsit-kuá liû-tshinn khuànn--khí-lâi lóng sī uì Ing-sian-tsō lāi-té ê hok-siā-tiám lâi--ê.
M̄-koh, lí mā ū khó-lîng leh mn̄g in sī-án-tsuánn sán-sing--ê? 
Ing-sian-tsō liû-tshinn-hōo ê sua-lia̍p sap-á, sī uì huī-tshinn Swift-Tuttle lâi--ê.
Tsit-lia̍p huī-tshinn se̍h lán ê thài-iông leh kiânn, Tē-kiû kiânn-kuè i ê kuí-tō ê sî-tsūn, lâu tī kuí-tō tíng-kuân ê sap-á tú-á-hó kah Ing-sian-tsō tī kâng tsi̍t-ê hong-hiòng.
Sóo-í, tsit-kuá sap-á ê hok-siā-tiám, khuànn--khí-lâi to̍h ē tī Ing-sian-tsō lāi-té.
Tsit-tiunn ha̍p-sîng iánn-siòng, sī 2024 nî 8 gue̍h ê Ing-sian-tsō liû-tshinn-hōo siōng-tsuē hit-tsūn hip--ê.
Tse sī kā 6 àm ê siòng-phìnn tha̍h tsò-hué ê iánn-siōng, lāi-té lóng-tsóng ū 100 guā lia̍p liû-tshinn.
Tsit-kuá kng-sih-sih ê liû-tshinn, to̍h tshut-hiān tī Pho-lân Bieszczady suann-me̍h ê thinn-tíng.
Kin-nî ê Ing-sian-tsō liû-tshinn-hōo, pún-lâi ing-kai sī tsi̍t-nî tang-tiong siōng tsing-tshái ê thian-bûn kíng-sik.
M̄-koh tī tsiânn-tsuē tē-khu, ji̍t-lo̍h liáu-āu bô-juā-kú, gue̍h-niû to̍h peh--khí-lâi--ah, kah i ū thong pí-pīng.

## [English] Perseids from Perseus

Where are all of these meteors coming from?
In terms of direction on the sky, the pointed answer is the [constellation][constellation] of Perseus.
That is why the meteor shower that peaks tonight is known as the [Perseids][Perseids] -- the [meteors][meteors] all appear to come from a [radiant toward Perseus][radiant_toward_Perseus].
In terms of parent body, though, the [sand-sized debris][sand_sized_debris] that makes up the [Perseids][Perseids] meteors come from [Comet Swift-Tuttle][Comet_Swift_Tuttle].
The comet follows a [well-defined orbit][well_defined_orbit] around our Sun, and the part of the orbit that [approaches Earth][approaches Earth] is superposed in front of Perseus.
Therefore, when Earth crosses this orbit, the [radiant][radiant] point of falling debris appears in Perseus.
[Featured here][Featured_here], a composite image taken over six nights and containing over 100 meteors from 2024 August [Perseids meteor shower][Perseids_meteor_shower] shows many [bright meteor][bright_meteor]s that [streaked][streaked] over the [Bieszczady Mountains][Bieszczady_Mountains] in [Poland][Poland].
This year's [Perseids][Perseids], usually one of the [best meteor showers][best_meteor_showers] of the year, will compete with a bright moon that [will rise][will_rise], for many locations, soon [after][after] sunset.


## 詞彙學習
|漢羅|POJ|KIP|華語|English|
|-|-|-|-|-|
| 英仙座 | Eng-sian-chō | Ing-sian-tsō | 英仙座 | Perseus |
| 英仙座流星雨 | Eng-sian-chō liû-chhiⁿ-hō͘ | Ing-sian-tsō liû-tshinn-hōo | 英仙座流星雨 | Perseid meteors shower |
| 輻射點 | hok-siā-tiám | hok-siā-tiám | 輻射點 | radiant |
| 彗星 Swift-Tuttle | hūi-chheⁿ Swift-Tuttle | huī-tshinn Swift-Tuttle | 斯威夫特-塔特爾彗星 | Comet Swift-Tuttle |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[constellation]:http://stars.astro.illinois.edu/sow/const.html
[Perseids]:https://apod.nasa.gov/apod/ap150813.html
[meteors]:https://youtu.be/CwrvN0Q9_Sg
[radiant_toward_Perseus]:https://apod.nasa.gov/apod/ap070812.html
[sand_sized_debris]:https://en.wikipedia.org/wiki/Meteoroid#Meteor
[Comet_Swift_Tuttle]:https://apod.nasa.gov/apod/ap960219.html
[well_defined_orbit]:https://apod.nasa.gov/apod/ap180808.html
[radiant]:https://en.wikipedia.org/wiki/Radiant_(meteor_shower)
[Featured_here]:https://www.instagram.com/p/DD41fPcImzU/
[Perseids_meteor_shower]:http://en.wikipedia.org/wiki/Perseids
[bright_meteor]:https://apod.nasa.gov/apod/ap081125.html
[streaked]:https://apod.nasa.gov/apod/ap090302.html
[Bieszczady_Mountains]:https://youtu.be/VVaaHclx3R8
[Poland]:https://en.wikipedia.org/wiki/Poland
[best_meteor_showers]:https://www.amsmeteors.org/meteor-showers/2017-meteor-shower-list/
[will_rise]:https://youtu.be/7Hch_mP7IqM
[after]:https://www.timeanddate.com/news/astronomy/perseid-meteor-shower-2025
[orion_s_stellar_heart]:https://apod.nasa.gov/apod/ap250813.html
[approaches Earth]: http://3.bp.blogspot.com/-vzf3tW7n2VM/T5C-PyI7DII/AAAAAAAACZY/UCr8FgmMQxE/s400/bigstock-Dog-with-globe-Our-world-is-i-25891268.JPG
[Marcin_Rosadziński]:https://www.instagram.com/krakow_astrophotography/