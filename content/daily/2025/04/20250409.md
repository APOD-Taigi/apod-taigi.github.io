---
title: HH 49：韋伯太空望遠鏡 翕--ê 星際噴射流
date: 2025-04-09
publishdate: 2025-04-09T11:45:00+0800
tags: [free2share, Webb 太空望遠鏡, James Webb 太空望遠鏡, 韋伯太空望遠鏡, 詹姆斯韋伯太空望遠鏡, 噴射流, HH 49, HH 50, 星際噴射流, 紅外線, 捲螺仔星系, 捲螺仔手骨, 三角桶]
hero: https://apod.nasa.gov/apod/image/2504/HH49_Webb_960.jpg
summary: 這个星際噴射流 ê 尾溜是啥物？
categories: [podcast]
vocals: [阿錕]
---

{{% apod %}}

- 原始文章：[HH 49: Interstellar Jet from Webb](https://apod.nasa.gov/apod/ap250409.html)
- 影像來源: [NASA][NASA], [ESA][ESA], [CSA][CSA], [STScI][STScI], [JWST][JWST]
- Jump Around the Universe: [Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([TARA][TARA])


{{< podcast "cmi8ypnsu01yk01xo7vc57mq9" >}}

## [漢羅] HH 49：韋伯太空望遠鏡 翕--ê 星際噴射流
這个星際噴射流 ê 尾溜是啥物？
咱先來看這个噴射流：伊是 ùi 一个拄形成 ê 恆星系統噴出來--ê，這个系統 ê 編號是 HH 49。
噴出這个噴射流 ê 恆星系統 tī 正爿下跤，毋過咱看袂著。
James Webb 太空望遠鏡 翕 ê 這張紅外線影像，看會著複雜 ê 三角桶形結構，其中閣有另外一个編號 HH 50 ê 噴射流。
懸速度 ê 噴射流粒子 kah 邊仔 ê 星際氣體相挵，激發出來 ê 光是 tī 紅外線波段，就是影像內底 咖啡紅 ê 山陵形結構。
這張 James Webb 太空望遠鏡翕 ê 影像，予咱了解 HH 49 尾溜 彼个奇奇怪怪 ê 結構到底是啥物：伊其實是一个遙遠 ê 捲螺仔星系。
所以，中央彼个藍色 ê 部份毋是一粒恆星，是一大陣恆星。邊仔 ê 圓箍仔，其實是捲螺仔手骨。

<!--
## [中文] HH 49：韋伯太空望遠鏡拍攝的星際噴射流

這顆星際噴射流的尖端是什麼？
首先，讓我們來看看這顆噴射流：它是由一個剛形成的恆星系統噴出的，該系統被編號為赫比格-哈羅49（HH 49）。
噴出這顆噴射流的恆星系統並不可見──它位於右下方。
詹姆斯韋伯太空望遠鏡拍攝的這張紅外線影像展現了複雜的錐形結構，其中還包括另一個編號為HH 50的噴射流。
快速噴射流粒子撞擊周圍的星際氣體，形成在紅外線波段發出強烈光芒的激波－圖中顯示為紅褐色的脊狀結構。
這張詹姆斯韋伯太空望遠鏡拍攝的影像也揭開了HH 49尖端異常物體的神秘面紗：它是一個遙遠的螺旋星系。
因此，藍色的中心並非一顆恆星，而是多顆恆星，周圍的環實際上是螺旋臂。

## [英文] HH 49: Interstellar Jet from Webb

What's at the tip of this interstellar jet?
First let's consider the jet: it is being expelled by a star system just forming and is cataloged as Herbig-Haro 49 (HH 49).
The star system expelling this jet is not visible -- it is off to the lower right.
The complex conical structure featured in this infrared image by the James Webb Space Telescope also includes another jet cataloged as HH 50.
The fast jet particles impact the surrounding interstellar gas and form shock waves that glow prominently in infrared light -- shown here as reddish-brown ridges.
This JWST image also resolved the mystery of the unusual object at HH 49's tip: it is a spiral galaxy far in the distance.
The blue center is therefore not one star but many, and the surrounding circular rings are actually spiral arms.


-->

## [POJ] HH 49：Úi-pah Thài-khong Bōng-oán-kiàⁿ hip--ê Seng-chè Phùn-siā-liû
Chit-ê seng-chè phùn-siā-liû ê bóe-liu sī siáⁿ-mih?
Lán seng lâi khoàⁿ chit-ê phùn-siā-liû: i sī ùi chit-ê tú hêng-sêng ê hêng-chhiⁿ hē-thóng phùn--chhut-lâi--ê, chit-ê hē-thóng ê pian-hō sī HH 49.
Phùn-chhut chit-ê phùn-siā-liû ê hêng-chhiⁿ hē-thóng tī chiàⁿ-pêng ē-kha, m̄-koh lán khoàⁿ bē-tio̍h.
James Webb Thài-khong Bōng-oán-kiàⁿ hip--ê chit-tiuⁿ âng-gōa-sòaⁿ iáⁿ-siōng, khoàⁿ ē-tio̍h ho̍k-cha̍p ê saⁿ-kak-tháng hêng kiat-kò͘, kî-tiong koh ū lēng-gōa chit-ê pian-hō HH 50 ê phùn-siā-liû.
Koân sok-tō͘ ê phùn-siā-liû lia̍p-chú kah piⁿ-á ê seng-chè khì-thé sio-lòng, kek-hoat chhut-lâi ê kng sī tī âng-gōa-sòaⁿ pho-tōaⁿ, tō sī iáⁿ-siōng lāi-té ka-pi-âng ê soaⁿ-niā hêng kiat-kò͘.
Chit-tiuⁿ James Webb Thài-khong Bōng-oán-kiàⁿ hip--ê iáⁿ-siōng, hō͘ lán liáu-kái HH 49 bóe-liu hit-ê kî-kî-koài-koài ê kiat-kò͘ tàu-té sī siáⁿ-mih: i kî-si̍t sī chit-ê iâu-oán ê kńg-lê-á seng-hē.
Sóo-í, tiong-ng hit-ê nâ-sek ê pō͘-hūn m̄-sī chit-lia̍p hêng-chhiⁿ, sī chit-tōa-tīn hêng-chhiⁿ. 
Piⁿ-á ê îⁿ-kho͘-á, kî-si̍t sī kńg-lê-á chhiú-kut.

## [KIP] HH 49：Uí-pah Thài-khong Bōng-uán-kiànn hip--ê Sing-tsè Phùn-siā-liû
Tsit-ê sing-tsè phùn-siā-liû ê bué-liu sī siánn-mih?
Lán sing lâi khuànn tsit-ê phùn-siā-liû: i sī uì tsit-ê tú hîng-sîng ê hîng-tshinn hē-thóng phùn--tshut-lâi--ê, tsit-ê hē-thóng ê pian-hō sī HH 49.
Phùn-tshut tsit-ê phùn-siā-liû ê hîng-tshinn hē-thóng tī tsiànn-pîng ē-kha, m̄-koh lán khuànn bē-tio̍h.
James Webb Thài-khong Bōng-uán-kiànn hip--ê tsit-tiunn âng-guā-suànn iánn-siōng, khuànn ē-tio̍h ho̍k-tsa̍p ê sann-kak-tháng hîng kiat-kòo, kî-tiong koh ū līng-guā tsit-ê pian-hō HH 50 ê phùn-siā-liû.
Kuân sok-tōo ê phùn-siā-liû lia̍p-tsú kah pinn-á ê sing-tsè khì-thé sio-lòng, kik-huat tshut-lâi ê kng sī tī âng-guā-suànn pho-tuānn, tō sī iánn-siōng lāi-té ka-pi-âng ê suann-niā hîng kiat-kòo.
Tsit-tiunn James Webb Thài-khong Bōng-uán-kiànn hip--ê iánn-siōng, hōo lán liáu-kái HH 49 bué-liu hit-ê kî-kî-kuài-kuài ê kiat-kòo tàu-té sī siánn-mih: i kî-si̍t sī tsit-ê iâu-uán ê kńg-lê-á sing-hē.
Sóo-í, tiong-ng hit-ê nâ-sik ê pōo-hūn m̄-sī tsit-lia̍p hîng-tshinn, sī tsit-tuā-tīn hîng-tshinn. 
Pinn-á ê înn-khoo-á, kî-si̍t sī kńg-lê-á tshiú-kut.

## [English] HH 49: Interstellar Jet from Webb

What's at the tip of this interstellar jet?
First let's consider the jet: it is being expelled by a [star system][star_system] just forming and is cataloged as [Herbig-Haro][Herbig_Haro] 49 (HH 49).
The [star system][star_system] expelling this jet is [not visible][not_visible] -- it is off to the lower right.
The complex conical structure [featured][featured] in this infrared image by the [James Webb Space Telescope][James_Webb_Space_Telescope] also includes another jet cataloged as HH 50.
The fast jet particles impact the [surrounding][surrounding] interstellar gas and form shock waves that glow prominently in [infrared][infrared] light -- shown here as reddish-brown ridges.
This [JWST image][JWST_image] also resolved the mystery of the unusual object at [HH 49][HH_49]'s tip: it is a [spiral galaxy][spiral_galaxy] far in the distance.
The blue center is therefore not one star but many, and the surrounding circular rings are actually [spiral arm][spiral_arm]s.


## 詞彙學習
|漢羅|POJ|KIP|華語|English|
|-|-|-|-|-|
| James Webb 太空望遠鏡 | James Webb Thài-khong Bōng-oán-kiàⁿ |  James Webb Thài-khong Bōng-uán-kiànn | 詹姆斯韋伯太空望遠鏡 | James Webb Space Telescope (JWST) |
| 韋伯太空望遠鏡 | Úi-peh Thài-khong Bōng-oán-kiàⁿ | Uí-peh Thài-khong Bōng-uán-kiànn | 韋伯太空望遠鏡 | James Webb Space Telescope (JWST) |
| 星際噴射流 | seng-chè phùn-siā-liû | sing-tsè phùn-siā-liû | 星際噴射流 | Interstellar Jet |
| 三角桶 | saⁿ-kak-tháng | sann-kak-tháng | 錐形結構 | Conical Structure |
| 捲螺仔星系 | kńg-lê-á seng-hē | kńg-lê-á sing-hē | 螺旋星系 | Spiral Galaxy |
| 捲螺仔手骨 | kńg-lê-á chhiú-kut | kńg-lê-á tshiú-kut | 螺旋手臂、旋臂 | Spiral Arm |
| 紅外線 | âng-gōa-sòaⁿ | âng-guā-suànn | 紅外線 | Infrared |
| HH 49 | HH sì-cha̍p-káu | HH sì-tsa̍p-káu | HH 49 | Herbig-Haro 49 (HH 49) |
| HH 50 | HH gō͘-cha̍p | HH gōo-tsa̍p | HH 50 | Herbig-Haro 49 (HH 50) |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[star_system]:https://ui.adsabs.harvard.edu/abs/2006AJ....132.1923B/abstract
[Herbig_Haro]:https://en.wikipedia.org/wiki/Herbig%E2%80%93Haro_object
[not_visible]:https://www.reddit.com/media?url=https%3A%2F%2Fi.redd.it%2Fh21s6uzy9qi11.jpg
[featured]:https://webbtelescope.org/contents/media/images/2025/112/01JNGTQ49XY0NHG1Y31RAGYH1Y
[James_Webb_Space_Telescope]:https://science.nasa.gov/mission/webb/
[surrounding]:https://youtu.be/J7tPEOVGKkw
[infrared]:https://science.nasa.gov/ems/07_infraredwaves/
[JWST_image]:https://youtu.be/U_GviglW954
[HH_49]:https://apod.nasa.gov/apod/ap070811.html
[spiral_galaxy]:https://apod.nasa.gov/apod/ap240101.html
[spiral_arm]:https://en.wikipedia.org/wiki/Spiral_arm
[Random_APOD_Generator]:https://apod.nasa.gov/apod/random_apod.html
[open_space]:https://apod.nasa.gov/apod/ap250410.html

[ESA]:https://www.esa.int/
[CSA]:https://www.asc-csa.gc.ca/eng/
[STScI]:https://www.stsci.edu/
[JWST]:https://science.nasa.gov/mission/webb/