---
title: 晨昏線區 鬥出來 ê 月球影像
date: 2025-04-22
publishdate: 2025-04-22T11:45:00+0800
tags: [月球, 晨昏線, 月球探測軌道衛星, 月海, 隕石坑, 晨昏線區]
hero: https://apod.nasa.gov/apod/image/2504/TerminatorMoon_Addis_960.jpg
summary: 這粒月球較特別 ê 部份是啥物？ 是 晨昏線啦！ 
---

{{% apod %}}

- 原始文章：[Terminator Moon: A Moonscape of Shadows](https://apod.nasa.gov/apod/ap250422.html)
- 影像來源 kah 版權: [Rich Addis][Rich_Addis]
- Dial-A-Moon: [Find the Moon phase on your birthday this year](https://svs.gsfc.nasa.gov/5415/)
- 台文翻譯：[An-Li Tsai][An-Li Tsai] ([TARA][TARA])


## [漢羅] 晨昏線區 鬥出來 ê 月球影像
這粒月球較特別 ê 部份是啥物？ 是 晨昏線啦！ 
彼是一條 kā 日時 光 ê 彼面 kah 暗時 暗 ê 彼面 分做兩爿 ê 線。 
Tī 這个影像內底，你無法度直接看著 晨昏線。 
這是因為這个影像是 用 數位組合 ê 方式，kā 足濟張 晨昏線區 ê 月球影像 鬥做一張 ê，所以才會看無晨昏線。 
實際上，晨昏線區有上長 上明顯 ê 烏影，伊產生 ê 明暗對比 kah 長短比例，會當予 2D ê 相片看起來變做是 3D ê。 
這張相片是 kā 今年四月 頭兩禮拜 翕--ê 影像疊出來 ê 結果。
足濟月球 ê 隕石坑 看起來會遮爾清楚，是因為晨昏線區 ê 烏影 較明顯，in 攏投影 tùi 正爿去。 
這个影像會當看著足清楚 ê 細節。 
咱 kā 較烏彼區叫做月海，伊其實毋若比 月球 其他所在較暗，嘛較平。

<!--
## [中文] 末日之月：陰影籠罩的月景

這顆月亮有何不同？
是它的末日線。
在這張精選圖片中，你無法直接看到任何末日線——這條將白天的光明與夜晚的黑暗分開的線。
這是因為這張精選圖片是由滿月上方許多接近末日線的月球條紋組成的數位合成圖。
末日線區域呈現最長、最明顯的陰影——這些陰影的對比和長度，使平面照片呈現出三維效果。
這些疊加影像是在四月初的兩週內拍攝的。
月球上的許多隕石坑因其在右側投射的陰影而格外醒目。
影像以圖形細節展示了被稱為月海的較暗區域不僅比月球其他部分更暗，而且也更平坦。

## [英文] Terminator Moon: A Moonscape of Shadows

What's different about this Moon?
It's the terminators.
In the featured image, you can't directly see any terminator -- the line that divides the light of day from the dark of night.
That's because the featured image is a digital composite of many near-terminator lunar strips over a full Moon.
Terminator regions show the longest and most prominent shadows -- shadows which, by their contrast and length, allow a flat photograph to appear three-dimensional.
The overlay images were taken over two weeks in early April.
Many of the Moon's craters stand out because of the shadows they all cast to the right.
The image shows in graphic detail that the darker regions known as maria are not just darker than the rest of the Moon -- they are also flatter.


-->

## [POJ] Sîn-hun-sòaⁿ-khu tàu--chhut-lâi ê Goe̍h-kiû iáⁿ-siōng
Chit-lia̍p Goe̍h-kiû khah te̍k-pia̍t ê pō͘-hūn sī siáⁿ-mih?
Sī Sîn-hun-sòaⁿ la̍h!
He sī chi̍t-tiâu kā ji̍t-sî kng ê hit-bīn kah àm-sî àm ê hit-bīn pun chò nn̄g-pêng ê sòaⁿ.
Tī chit-ê iáⁿ-siōng lāi-té, lí bô-hoat-tō͘ ti̍t-chiap khòaⁿ-tio̍h Sîn-hun-sòaⁿ.
Che sī in-ūi chit-ê iáⁿ-siōng sī iōng só͘-ūi cho͘-ha̍p ê hong-sek, kā chiok chē tiuⁿ Sîn-hun-sòaⁿ-khu ê Goe̍h-kiû iáⁿ-siōng tàu chò chi̍t-tiuⁿ ê, só͘-í chiah-ē khòaⁿ-bô Sîn-hun-sòaⁿ.
Si̍t-chè-siōng, Sîn-hun-sòaⁿ-khu ū siōng tn̂g siōng bêng-hián ê o͘-iáⁿ, i sán-seng ê bêng-àm tùi-pí kah tn̂g-té pí-lē, ē-tàng hō͘ 2D ê siòng-phìⁿ khòaⁿ--khí-lâi piàn-chò sī 3D ê.
Chit-tiuⁿ siòng-phìⁿ sī kā kin-nî sì-goe̍h thâu nn̄g lé-pài hip--ê iáⁿ-siōng tha̍h--chhut-lâi ê kiat-kò.
Chiok-chōe Goe̍h-kiû ê ún-se̍k-kheⁿ khòaⁿ--khí-lâi ē chiah-nī chheng-chhó͘, sī in-ūi Sîn-hun-sòaⁿ-khu ê o͘-iáⁿ khah bêng-hián, in lóng tâu-iáⁿ tùi chiàⁿ-pêng khì.
Chit-ê iáⁿ-siōng ē-tàng khòaⁿ-tio̍h chiok chheng-chhó͘ ê sè-chiat.
Lán kā khah o͘ hit-khu kiò-chò Goe̍h-hái, i kî-si̍t m̄-nā pí Goe̍h-kiû kî-tha só͘-chāi khah àm, mā khah pêⁿ.

## [KIP] Sîn-hun-suànn-khu tàu--tshut-lâi ê Gue̍h-kiû iánn-siōng
Tsit-lia̍p Gue̍h-kiû khah ti̍k-pia̍t ê pōo-hūn sī siánn-mih?
Sī Sîn-hun-suànn la̍h!
He sī tsi̍t-tiâu kā ji̍t-sî kng ê hit-bīn kah àm-sî àm ê hit-bīn pun tsò nn̄g-pîng ê suànn.
Tī tsit-ê iánn-siōng lāi-té, lí bô-huat-tōo ti̍t-tsiap khuànn-tio̍h Sîn-hun-suànn.
Tse sī in-uī tsit-ê iánn-siōng sī iōng sóo-uī tsoo-ha̍p ê hong-sik, kā tsiok tsē tiunn Sîn-hun-suànn-khu ê Gue̍h-kiû iánn-siōng tàu tsò tsi̍t-tiunn ê, sóo-í tsiah-ē khuànn-bô Sîn-hun-suànn.
Si̍t-tsè-siōng, Sîn-hun-suànn-khu ū siōng tn̂g siōng bîng-hián ê oo-iánn, i sán-sing ê bîng-àm tuì-pí kah tn̂g-té pí-lē, ē-tàng hōo 2D ê siòng-phìnn khuànn--khí-lâi piàn-tsò sī 3D ê.
Tsit-tiunn siòng-phìnn sī kā kin-nî sì-gue̍h thâu nn̄g lé-pài hip--ê iánn-siōng tha̍h--tshut-lâi ê kiat-kò.
Tsiok-tsuē Gue̍h-kiû ê ún-si̍k-khenn khuànn--khí-lâi ē tsiah-nī tshing-tshóo, sī in-uī Sîn-hun-suànn-khu ê oo-iánn khah bîng-hián, in lóng tâu-iánn tuì tsiànn-pîng khì.
Tsit-ê iánn-siōng ē-tàng khuànn-tio̍h tsiok tshing-tshóo ê sè-tsiat.
Lán kā khah oo hit-khu kiò-tsò Gue̍h-hái, i kî-si̍t m̄-nā pí Gue̍h-kiû kî-tha sóo-tsāi khah àm, mā khah pênn.

## [English] Terminator Moon: A Moonscape of Shadows

What's different about this Moon?
It's the [terminator][terminator]s.
In the featured image, you can't directly see any [terminator][terminator] -- the line that divides the light of day from the dark of night.
That's because the [featured image][featured_image] is a digital composite of many near-terminator lunar strips over a full [Moon][Moon].
Terminator regions show the longest and most [prominent shadow][prominent_shadow]s -- shadows which, by their contrast and length, allow a flat photograph to appear [three-dimensional][three_dimensional].
The overlay images were taken over two weeks in early April.
Many of the Moon's [craters][craters] stand out because of the [shadow][shadow]s they all cast to the right.
The image shows in graphic detail that the [darker regions known as maria][darker_regions_known_as_maria] are not just darker than the rest of the [Moon][Moon] -- they are also [flatter][flatter].


## 詞彙學習
|漢羅|POJ|KIP|華語|English|
|-|-|-|-|-|
|晨昏線|Sîn-hun-sòaⁿ|Sîn-hun-suànn|晨昏線|Terminator|
|晨昏線區|Sîn-hun-sòaⁿ-khu|Sîn-hun-suànn-khu|晨昏線區|Terminator region|
|月球探測軌道衛星|Goe̍h-kiû thàm-chhek kúi-tō ūi-chhiⁿ|Gue̍h-kiû thàm-tshik kuí-tō uī-tshinn|月球勘測軌道飛行器|Lunar Reconnaissance Orbiter|
|隕石坑|ún-se̍k-kheⁿ|ún-si̍k-khenn|隕石坑|crater|
|月海|Goe̍h-hái|Gue̍h-hái|月海|Lunar maria|
|2D|jī-D|jī-D|2D|2D|
|3D|saⁿ-D|sann-D|3D|3D|


{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[terminator]:https://en.wikipedia.org/wiki/Terminator_(solar)
[featured_image]:https://www.instagram.com/p/DIcPVpbsRO4/
[Moon]:https://science.nasa.gov/moon/
[prominent_shadow]:https://i.pinimg.com/736x/1e/c4/a9/1ec4a9503ab9fdfaede7f3a6b93e5ba0--light-and-shadow-cat-silhouette.jpg
[three_dimensional]:https://solarsystem.nasa.gov/gltf_embed/2366/
[craters]:https://spaceplace.nasa.gov/impact-crater/
[shadow]:https://apod.nasa.gov/apod/ap211125.html
[darker_regions_known_as_maria]:https://en.wikipedia.org/wiki/Lunar_mare#/media/File:Moon_names.svg
[flatter]:https://cache.desktopnexus.com/thumbseg/154/154798-bigthumbnail.jpg
[Find_the_Moon_phase_on_your_birthday_this_year]:https://svs.gsfc.nasa.gov/5415/
[almost_everything]:https://apod.nasa.gov/apod/ap250423.html

[Rich_Addis]:https://www.instagram.com/richaddisastro/