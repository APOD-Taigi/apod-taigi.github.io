---
title: 土星 ê 耳仔 無去矣！
date: 2025-04-29
publishdate: 2025-04-29T11:45:00+0800
tags: [土星, 土星環, 赤道, 內太陽系, 加利略, 自轉]
hero: https://apod.nasa.gov/apod/image/2504/SaturnSeasons_Fontes_960.jpg
summary: 土星環去佗位矣？
---

{{% apod %}}

- 原始文章：[Saturn's Rings Appear to Disappear](https://apod.nasa.gov/apod/ap250429.html)
- 影像來源 kah 版權：[Natan Fontes](https://telescopius.com/profile/natan_fontes)
- Make Saturn's Rings Musical: [Play them like a harp!](https://apod.nasa.gov/apod/ap180424.html)
- 台文翻譯：[An-Li Tsai][An-Li Tsai] ([TARA][TARA])

## [漢羅] 土星 ê 耳仔 無去矣！
土星環去佗位矣？
頭一个看著土星環的人，是 1610 年 ê 加利略。
伊用新發明 ê 望遠鏡 leh 看，毋知彼是啥物碗糕，就共號做「耳仔」。
到 1612 年，土星 ê 耳仔規个消失去，逐家捎攏無。
今仔日咱是已經知影發生啥物代誌：對地球的角度來看，是土星環變甲傷薄，咱煞看袂著。
仝款 ê 代誌差不多 15 冬就會搬一擺，因為土星 kah 地球仝款，攏有因為自轉趨一个角度造成四季 ê 變化。
這表示講，土星踅太陽行的時陣，伊 ê 赤道 kah 環有時仔會規个向太陽 kah 內太陽系這爿，予咱看甲足清楚--ê。
毋過 uì 其他 ê 軌道位置來看，就差不多攏看無。
這張 tī 巴西 Brasilia 翕 ê 相片，就看會著這个現代版 ê 變化過程：
頂面彼張看會著環--ê，是 2020 年翕的。
下跤彼張看袂著環--ê，是 2025 年初翕--ê。

## [POJ] Thó͘-chheⁿ ê hīⁿ-á bô-khì-ah!
Thó͘-chheⁿ-khoân khì tó-ūi ah?
Thâu-chi̍t-ê khòaⁿ-tio̍h Thó͘-chheⁿ-khoân ê lâng, sī 1610 nî ê Ka-lī-lio̍k.
I iōng sin hoat-bêng ê bōng-oán-kiàⁿ leh khòaⁿ, m̄-chai he sī siáⁿ-mih óaⁿ-ko, tō kā hō-chò "hīⁿ-á".
Kàu 1612 nî, Thó͘-chheⁿ ê hīⁿ-á kui-ê siau-sit khì, ta̍k-ke sa lóng bô.
Kin-á-ji̍t lán sī í-keng chai-iáⁿ hoat-seng siáⁿ-mih tāi-chì:
Tùi tē-kiû ê kak-tō͘ lâi-khòaⁿ, sī Thó͘-chheⁿ khoân piàn-kah siuⁿ po̍h, lán soah khòaⁿ bē-tio̍h.
Kāng-khoán ê tāi-chì chha-put-to 15 tang to̍h ē poaⁿ chi̍t-pái, in-ūi Thó͘-chheⁿ kah tē-kiû kāng-khoán, lóng-ū in-ūi chū-choán chhu chi̍t-ê kak-tō͘ chō-sêng sù-kùi ê piàn-hòa.
Che piáu-sī kóng, Thó͘-chheⁿ se̍h Thài-iông kiâⁿ ê sî-chūn, i ê chhek-tō kah khoân ū-sî-á ē kui-ê hiòng Thài-iông kah lāi Thài-iông-hē chit-pêng, hō͘ lán khòaⁿ kah chok chheng-chhó--ê.
M̄-koh ùi kî-thaⁿ ê kúi-tō ūi-tì lâi-khòaⁿ, tō chha-put-to lóng khòaⁿ-bô.
Chit-tiuⁿ tī Pa-se Brasilia hip--ê siòng-phìⁿ, tō khòaⁿ-ē-tio̍h chit-ê hiān-tāi pán ê piàn-hòa kòe-têng:
Téng-bīn hit tiuⁿ khòaⁿ-ē-tio̍h khoân--ê, sī 2020 nî hip--ê.
Ē-kha hit tiuⁿ khòaⁿ bē-tio̍h khoân--ê, sī 2025 nî-chhe hip--ê.

## [KIP] Thóo-tshenn ê hīnn-á bô-khì-ah!
Thóo-tshenn-khuân khì tó-uī ah?
Thâu-tsi̍t-ê khuànn-tio̍h Thóo-tshenn-khuân ê lâng, sī 1610 nî ê Ka-lī-lio̍k.
I iōng sin huat-bîng ê bōng-uán-kiànn leh khuànn, m̄-tsai he sī siánn-mih uánn-ko, tō kā hō-tsò "hīnn-á".
Kàu 1612 nî, Thóo-tshenn ê hīnn-á kui-ê siau-sit khì, ta̍k-ke sa lóng bô.
Kin-á-ji̍t lán sī í-king tsai-iánn huat-sing siánn-mih tāi-tsì:
Tuì tē-kiû ê kak-tōo lâi-khuànn, sī Thóo-tshenn khuân piàn-kah siunn po̍h, lán suah khuànn bē-tio̍h.
Kāng-khuán ê tāi-tsì tsha-put-to 15 tang to̍h ē puann tsi̍t-pái, in-uī Thóo-tshenn kah tē-kiû kāng-khuán, lóng-ū in-uī tsū-tsuán tshu tsi̍t-ê kak-tōo tsō-sîng sù-kuì ê piàn-huà.
Tse piáu-sī kóng, Thóo-tshenn se̍h Thài-iông kiânn ê sî-tsūn, i ê tshik-tō kah khuân ū-sî-á ē kui-ê hiòng Thài-iông kah lāi Thài-iông-hē tsit-pîng, hōo lán khuànn kah tsok tshing-tshó--ê.
M̄-koh uì kî-thann ê kuí-tō uī-tì lâi-khuànn, tō tsha-put-to lóng khuànn-bô.
Tsit-tiunn tī Pa-se Brasilia hip--ê siòng-phìnn, tō khuànn-ē-tio̍h tsit-ê hiān-tāi pán ê piàn-huà kuè-tîng:
Tíng-bīn hit tiunn khuànn-ē-tio̍h khuân--ê, sī 2020 nî hip--ê.
Ē-kha hit tiunn khuànn bē-tio̍h khuân--ê, sī 2025 nî-tshe hip--ê.

## [English] Saturn's Rings Appear to Disappear
Where are Saturn's ears?
[Galileo][Galileo] is credited, in 1610, as the first person to see [Saturn's rings][Saturn's rings].
Testing out [Lipperhey][Lipperhey]'s recently [co-invented telescope][co-invented telescope], Galileo did not know what they were and so called them "[ears][ears]".
The mystery deepened in 1612, when Saturn's ears [mysteriously disappeared][mysteriously disappeared].
Today we know exactly what happened: from the perspective of the [Earth][Earth], Saturn's rings had become [too thin][too thin] to see.
The same drama [plays out][plays out] every 15 years because Saturn, like Earth, undergoes [tilt-driven seasons][tilt-driven seasons].
This means that as Saturn goes around the Sun, its [equator][equator] and [rings][rings] can tilt noticeably toward the Sun and inner [Solar System][Solar System], making them easily visible, but from other orbital locations will appear almost not at all.
The [featured picture][featured picture] from [Brasilia][Brasilia], [Brazil][Brazil] shows a modern version of this sequence: the top ring-dominated image was taken in 2020, while the bottom ring-obscure image taken earlier in 2025.

## 詞彙學習
|漢羅|POJ|KIP|華語|English|
|-|-|-|-|-|
| 土星 | Thó͘-chheⁿ | Thóo-tshenn | 土星 | Saturn |
| 土星環 | Thó͘-chheⁿ-khoân | Thóo-tshenn-khuân | 土星環 | Saturn's Rings |
| 加利略 | Ka-lī-lio̍h | Ka-lī-lio̍h | 加利略 | Galileo |
| 赤道 | chhek-tō | tshik-tō | 赤道 | equator |
| 內太陽系 | Lōe Thài-iông-hē | Luē Thài-iông-hē | 內太陽系 | inner Solar System |
| 內太陽系 | Lāi Thài-iông-hē | Lāi Thài-iông-hē | 內太陽系 | inner Solar System |
| 自轉 | chū-choán | tsū-tsuán | 自轉 | rotaion |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[Galileo]:https://en.wikipedia.org/wiki/Galileo_Galilei
[Saturn's rings]:https://science.nasa.gov/resource/saturns-rings-2/
[Lipperhey]:https://en.wikipedia.org/wiki/Hans_Lipperhey
[co-invented telescope]:https://en.wikipedia.org/wiki/History_of_the_telescope
[ears]:https://en.wikipedia.org/wiki/Rings_of_Saturn#History
[mysteriously disappeared]:https://www.petsonme.com.au/blog/wp-content/uploads/2022/01/Why-Do-Dogs-tilt-their-head-scaled.jpeg
[Earth]:https://earthobservatory.nasa.gov/
[too thin]:https://apod.nasa.gov/apod/ap100215.html
[plays out]:https://apod.nasa.gov/apod/ap150621.html
[tilt-driven seasons]:https://spaceplace.nasa.gov/seasons/en/
[equator]:https://www.nasa.gov/wp-content/uploads/2015/06/equator_.png
[rings]:https://apod.nasa.gov/apod/ap180424.html
[Solar System]:https://eyes.nasa.gov/apps/solar-system/#/home
[featured picture]:https://telescopius.com/pictures/view/224831/planet/by-natan_fontes
[Brasilia]:https://youtu.be/m8fZeZTN0TE
[Brazil]:https://en.wikipedia.org/wiki/Brazil
