---
title: Webb kah Hubble 太空望遠鏡 看著--ê 兩粒相挵 ê 捲螺仔星系
date: 2025-01-06
publishdate: 2025-01-06T11:45:00+0800
tags: [free2share, Webb 太空望遠鏡, Hubble 太空望遠鏡, 捲螺仔星系, NGC 2207, IC 2163, 潮汐尾溜, 恆星流, 可見光, 紅外線]
hero: https://apod.nasa.gov/apod/fap/image/2501/CollidingGalaxies_WebbHubble_1080.jpg
summary: Ùi 這馬開始幾若十億年後，這兩粒星系干焦會賰一个。
---

{{% apod %}}

- 原始文章：[Colliding Spiral Galaxies from Webb and Hubble](https://apod.nasa.gov/apod/ap250106.html)
- 影像來源：[NASA](https://www.nasa.gov), [ESA](https://www.esa.int/), [CSA](https://www.asc-csa.gc.ca/eng/), [STScI](https://www.stsci.edu/)
- 來耍鬥片仔遊戲：[Astronomy Puzzle of the Day](https://www.scigames.org/apps/webjigsaw2/index.php)
- 台文翻譯：[An-Li Tsai][An-Li Tsai] ([TARA][TARA])

## [漢羅] Webb kah Hubble 太空望遠鏡 看著--ê 兩粒相挵 ê 捲螺仔星系
Ùi 這馬開始幾若十億年後，這兩粒星系干焦會賰一个。
到彼陣進前，捲螺仔 [星系][galaxies] NGC 2207 kah IC 2163 會沓沓仔互相倚近閣離開、產生 [潮汐][tides] 尾溜、[衝擊波氣體][shocked gas]、[烏暗塗粉帶][dark dust]、[恆星形成][star formation] 爆發、kah 去予 [擲出去 ê 恆星流][cast-away stars]。
[這張][featured image] 有科學配色 ê 影像 是 [Hubble][Hubble] ê [可見光][visible light] kah [Webb][Webb] ê [紅外線][infrared] ê 合成影像。
[天文學家預測][Astronomers predict] 正爿較大粒 ê 星系 NGC 2207 落尾 會 kah 倒爿較細粒 ê 星系 IC 2163 合併做一粒。
In [最近相碰][recent encounter] 是 tī 4000 萬年前。
較細粒 ê 星系是倒剾踅，這馬是行到較大粒星系 [後壁][slightly behind]。
星系 kah [星系相挵][galaxies collide] ê 時陣，內底 ê 恆星 kah 恆星之間 猶是差足遠--ê，[袂相碰][usually do not]。

## [POJ] Webb kah Hubble Thài-khong Bōng-oán-kiàⁿ khòaⁿ--tio̍h--ê nn̄g ]-lia̍p Sio-lòng ê Kńg-lê-á Seng-hē
Ùi chit-má khai-sí kúi-nā cha̍p-ek nî āu, chit nn̄g-lia̍p seng-hē kan-na ē chhun chi̍t-ê.
Kàu hit-chūn chìn-chêng, kńg-lê-á seng-hē NGC 2207 kah IC 2163 ē tau̍h-tau̍h-á hō͘-siong óa-kīn koh lī-khui, sán-seng tiau-se̍k bóe-liu, chhiong-kek-pho khì-thé, o͘-àm thô͘-hún tòa, hêng-chhiⁿ hêng-sêng po̍k-hoat, kah khì hō͘ tàn--chhut-khì ê hêng-chhiⁿ-liû.
Chit-tiuⁿ ū kho-ha̍k phòe-sek ê iáⁿ-siōng sī Hubble ê khó-kiàn-kng kah Webb ê âng-gōa-sòaⁿ ê ha̍p-sêng iáⁿ-siōng.
Thian-bûn ha̍k-ka ī-chhek chiàⁿ-pêng khah tōa-lia̍p ê seng-hē NGC 2207 lo̍h-bóe ē kah tò-pêng khah sè-lia̍p ê seng-hē IC 2163 ha̍p-pèng chò chi̍t-lia̍p.
In chòe-kīn sio-pōng sī tī 4000 bān nî-chêng.
Khah sè-lia̍p ê seng-hē sī tò-khau se̍h, chit-má sī kiâⁿ kàu khah tōa-lia̍p seng-hē āu-piah.
Seng-hē kah seng-hē sio-lòng ê sî-chūn, lāi-té ê hêng-chhiⁿ kah hêng-chhiⁿ chi-kan iáu-sī chha chiok hn̄g--ê, bē sio-pong.

## [KIP] Webb kah Hubble Thài-khong Bōng-uán-kiànn khuànn--tio̍h--ê nn̄g ]-lia̍p Sio-lòng ê Kńg-lê-á Sing-hē
Uì tsit-má khai-sí kuí-nā tsa̍p-ik nî āu, tsit nn̄g-lia̍p sing-hē kan-na ē tshun tsi̍t-ê.
Kàu hit-tsūn tsìn-tsîng, kńg-lê-á sing-hē NGC 2207 kah IC 2163 ē ta̍uh-ta̍uh-á hōo-siong uá-kīn koh lī-khui, sán-sing tiau-si̍k bué-liu, tshiong-kik-pho khì-thé, oo-àm thôo-hún tuà, hîng-tshinn hîng-sîng po̍k-huat, kah khì hōo tàn--tshut-khì ê hîng-tshinn-liû.
Tsit-tiunn ū kho-ha̍k phuè-sik ê iánn-siōng sī Hubble ê khó-kìan-kng kah Webb ê âng-guā-suànn ê ha̍p-sîng iánn-siōng.
Thian-bûn ha̍k-ka ī-tshik tsiànn-pîng khah tuā-lia̍p ê sing-hē NGC 2207 lo̍h-bué ē kah tò-pîng khah sè-lia̍p ê sing-hē IC 2163 ha̍p-pìng tsò tsi̍t-lia̍p.
In tsuè-kīn sio-pōng sī tī 4000 bān nî-tsîng.
Khah sè-lia̍p ê sing-hē sī tò-khau se̍h, tsit-má sī kiânn kàu khah tuā-lia̍p sing-hē āu-piah.
Sing-hē kah sing-hē sio-lòng ê sî-tsūn, lāi-té ê hîng-tshinn kah hîng-tshinn tsi-kan iáu-sī tsha tsiok hn̄g--ê, bē sio-pong.

## [English] Colliding Spiral Galaxies from Webb and Hubble
Billions of years from now, only one of these two galaxies will remain.
Until then, spiral [galaxies][galaxies] NGC 2207 and IC 2163 will slowly pull each other apart, creating [tides][tides] of matter, sheets of [shocked gas][shocked gas], lanes of [dark dust][dark dust], bursts of [star formation][star formation], and streams of [cast-away stars][cast-away stars].
The [featured image][featured image] in scientifically assigned colors is a composite of [Hubble][Hubble] exposures in [visible light][visible light] and [Webb][Webb] exposures in [infrared][infrared] light.
[Astronomers predict][Astronomers predict] that NGC 2207, the larger galaxy on the right, will eventually incorporate IC 2163, the smaller galaxy on the left.
In the most [recent encounter][recent encounter] that about peaked 40 million years ago, the smaller galaxy is swinging around counter-clockwise and is now [slightly behind][slightly behind] the larger galaxy.
The space between stars is so vast that when [galaxies collide][galaxies collide], the stars in them [usually do not][usually do not] collide.

## 詞彙學習
|漢羅|POJ|KIP|華語|English|
|-|-|-|-|-|
| Webb 太空望遠鏡 | Webb Thài-khong Bōng-oán-kiàⁿ | Webb Thài-khong Bōng-uán-kiànn | 韋伯太空望遠鏡 | Webb Space Telescope |
| Hubble 太空望遠鏡 | Hubble Thài-khong Bōng-oán-kiàⁿ | Hubble Thài-khong Bōng-uán-kiànn | 哈伯太空望遠鏡 | Hubble Space Telescope |
| 可見光 | kho-kiàn-kng | kho-kiàn-kng | 可見光 | visible light |
| 紅外線 | âng-gōa-sòaⁿ | âng-gu也-suàn | 紅外線 | infrared light |
| 捲螺仔星系 | kńg-lê-á seng-hē | kńg-lê-á sing-hē | 螺旋星系 | spiral galaxy |
| 潮汐尾溜 | tiâu-se̍k bóe-liu | tiâu-si̍k bué-liu | 潮汐尾 | tidal tail |
| NGC 2207 | NGC jī-jī-khòng-chhit | NGC jī-jī-khòng-tshit | NGC 2207 | NGC 2207 |
| IC 2163 | IC jī-it-lio̍k-sam | IC jī-it-lio̍k-sam | IC 2163 | IC 2163 |
| 恆星流 | hêng-chheⁿ-liû | hîng-tshenn-liû | 恆星流 | star stream |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://www.astro.ncu.edu.tw/taova/index.php/tara-trip/

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[galaxies]:http://www.seds.org/messier/galaxy.html
[tides]:https://en.wikipedia.org/wiki/Tide
[shocked gas]:https://apod.nasa.gov/apod/ap160522.html
[dark dust]:https://apod.nasa.gov/apod/ap220801.html
[star formation]:https://apod.nasa.gov/apod/ap230828.html
[cast-away stars]:https://apod.nasa.gov/apod/ap990327.html
[featured image]:https://hubblesite.org/contents/media/images/2024/136/01J9RRG5672MP4BPRFG31ARSV6
[Hubble]:https://science.nasa.gov/mission/hubble/
[visible light]:https://science.nasa.gov/ems/09_visiblelight/
[Webb]:https://science.nasa.gov/mission/webb/
[infrared]:https://science.nasa.gov/ems/07_infraredwaves/
[Astronomers predict]:https://ui.adsabs.harvard.edu/abs/2005MNRAS.364...69S/abstract
[recent encounter]:https://ui.adsabs.harvard.edu/abs/1995ApJ...453..139E/abstract
[slightly behind]:https://www.reddit.com/r/cats/comments/11mua7z/show_me_your_bonded_kitties/#lightbox
[galaxies collide]:https://apod.nasa.gov/apod/ap130514.html
[usually do not]:https://www.wtamu.edu/~cbaird/sq/2024/06/25/does-everything-get-smashed-to-bits-when-two-galaxies-collide/
