---
title: 土衛一 Mimas：有大隕石坑 ê 細粒衛星
date: 2025-01-12
publishdate: 2025-01-12T11:45:00+0800
tags: [free2share, 隕石坑, 土衛一 Mimas, Casiini, 土星, 衛星, William Herschel, 爵士, 表面重力, 垃圾雪球, 水冰]
hero: https://apod.nasa.gov/apod/fap/image/2501/Mimas_Cassini_960.jpg
summary: 這是 土星 一粒上細粒 ê 球形衛星面頂，其中一擺 上大相碰產生 ê 隕石坑。
categories: [podcast]
vocals: [蔡老師]
---

{{% apod %}}

- 原始文章：[Mimas: Small Moon with a Big Crater](https://apod.nasa.gov/apod/ap250112.html)
- 影像來源：[NASA](https://www.nasa.gov/), [JPL-Caltech](https://www.jpl.nasa.gov/), [Space Science Institute](https://www.spacescience.org/), [Cassini](https://solarsystem.nasa.gov/missions/cassini/overview/)
- 互動模式：[來 Mimas 行看覓！](https://trek.nasa.gov/mimas/)- 台文翻譯：[An-Li Tsai][An-Li Tsai] ([TARA][TARA])

{{< podcast "cmgsdrwxb004101uh88k94ixa" >}}

## [漢羅] 土衛一 Mimas：有大隕石坑 ê 細粒衛星
毋管是 siáng kah 土衛一 Mimas 相碰，攏會 kā 伊挵甲 giōng 欲碎--去。
這是 [土星][Saturn] 一粒上細粒 ê 球形衛星面頂，其中一擺 [上大相碰產生 ê 隕石坑][largest impact craters]。
[分析了後發現][Analysis indicates]，若是閣較強一點仔 ê 相碰， to̍h 會 kā [Mimas][Mimas 1] 規粒挵碎。
這个大隕石坑是 tī 1789 年 tī Mimas 發現 ê，叫做 [Herschel][Herschel]，是用 [William Herschel 爵士][Sir William Herschel] ê 名號--ê。
這粒有 130 公里闊 ê 隕石坑 [to̍h tī 遮][featured here]。
低質量 ê [Mimas][Mimas 2] 產生 ê [表面重力][surface gravity]，拄仔好強到有法度結做一粒 [球形天體][spherical body]，嘛拄仔好弱到有法度產生這款大型 ê 表面結構。
[Mimas][Mimas 3] 大部份 ê 成份是水冰 kah 一寡岩石。
所以講伊是一粒大粒 ê 垃圾雪球，實在是真鬥搭。
[這張影像是][featured image] [Casiini 機器人太空船][robot spacecraft Cassini] tī 2010 年 [踅土星][around Saturn] leh 行 ê 時陣，飛過 Mimas 上近彼陣翕 ê。

## [POJ] Thó͘-ūi-it Mimas: Ū tōa ún-se̍k-kheⁿ ê sè-lia̍p ūi-chhiⁿ
M̄-koán sī siáng kah Mimas sio-pōng, lóng ē kā i lòng-kah giōng beh chhùi--khì.
Che sī Thó͘-chhiⁿ chi̍t-lia̍p siōng sè-lia̍p ê kiû-hêng ūi-chhiⁿ bīn-téng, kî-tiong chi̍t-pái siōng-tōa sio-pōng sán-seng ê ún-se̍k-kheⁿ.
Hun-sek liáu-āu hoat-hiān, nā-sī koh-khah kiông chi̍t-tiám-á ê sio-pōng, to̍h ē kā Mimas kui-lia̍p lòng-chhùi.
Chit-ê tōa ún-se̍k-kheⁿ sī tī it-chhit-pat-kiú nî tī Mimas hoat-hiān ê, kiò-chò Herschel, sī iōng William Herschel Chiok-sū ê miâ hō--ê, ū chi̍t-pah-saⁿ-cha̍p kong-lí khoah.
Kē chit-liōng ê Mimas sán-seng ê piáu-bīn tiōng-le̍k, tú-á-hó kiông kàu ū-hoat-tō͘ kiat-chò chi̍t-lia̍p kiû-hêng thian-thé, mā tú-á-hó jio̍k kàu ū-hoat-tō͘ sán-seng chit-khoán tōa-hêng ê piáu-bīn kiat-kò͘.
Mimas Tōa-pō͘-hūn ê sêng-hūn sī chúi-peng kah chi̍t-kóa giâm-chio̍h.
Só͘-í kóng i sī chi̍t-lia̍p tōa-lia̍p ê lah-sap soat-kiû, si̍t-chāi sī chin tàu-tah.
Chit-tiuⁿ iáⁿ-siōng sī Casiini ke-khì-lâng thài-khong-chûn tī jī-khòng-it-khòng nî se̍h Thó͘-chhiⁿ leh kiâⁿ ê sî-chūn, poe-kòe Mimas siōng-kīn hit-chūn hip--ê.

## [KIP] Thóo-uī-it Mimas: Ū tuā ún-si̍k-khenn ê sè-lia̍p uī-tshinn
M̄-kuán sī siáng kah Mimas sio-pōng, lóng ē kā i lòng-kah giōng beh tshuì--khì.
Tse sī Thóo-tshinn tsi̍t-lia̍p siōng sè-lia̍p ê kiû-hîng uī-tshinn bīn-tíng, kî-tiong tsi̍t-pái siōng-tuā sio-pōng sán-sing ê ún-si̍k-khenn.
Hun-sik liáu-āu huat-hiān, nā-sī koh-khah kiông tsi̍t-tiám-á ê sio-pōng, to̍h ē kā Mimas kui-lia̍p lòng-tshuì.
Tsit-ê tuā ún-si̍k-khenn sī tī it-tshit-pat-kiú nî tī Mimas huat-hiān ê, kiò-tsò Herstsel, sī iōng William Herstsel Tsiok-sū ê miâ hō--ê, ū tsi̍t-pah-sann-tsa̍p kong-lí khuah.
Kē tsit-liōng ê Mimas sán-sing ê piáu-bīn tiōng-li̍k, tú-á-hó kiông kàu ū-huat-tōo kiat-tsò tsi̍t-lia̍p kiû-hîng thian-thé, mā tú-á-hó jio̍k kàu ū-huat-tōo sán-sing tsit-khuán tuā-hîng ê piáu-bīn kiat-kòo.
Mimas Tuā-pōo-hūn ê sîng-hūn sī tsuí-ping kah tsi̍t-kuá giâm-tsio̍h.
Sóo-í kóng i sī tsi̍t-lia̍p tuā-lia̍p ê lah-sap suat-kiû, si̍t-tsāi sī tsin tàu-tah.
Tsit-tiunn iánn-siōng sī Casiini ke-khì-lâng thài-khong-tsûn tī jī-khòng-it-khòng nî se̍h Thóo-tshinn leh kiânn ê sî-tsūn, pue-kuè Mimas siōng-kīn hit-tsūn hip--ê.

## [English] Mimas: Small Moon with a Big Crater
Whatever hit Mimas nearly destroyed it.
What remains is one of the [largest impact craters][largest impact craters] on one of [Saturn][Saturn]'s smallest round moons.
[Analysis indicates][Analysis indicates] that a slightly larger impact would have destroyed [Mimas][Mimas 1] entirely.
The huge crater, named [Herschel][Herschel] after the 1789 discoverer of Mimas, [Sir William Herschel][Sir William Herschel], spans about 130 kilometers and is [featured here][featured here].
[Mimas][Mimas 2]' low mass produces a [surface gravity][surface gravity] just strong enough to create a [spherical body][spherical body] but weak enough to allow such relatively large surface features.
[Mimas][Mimas 3] is made of mostly water ice with a smattering of rock - so it is accurately described as a big dirty snowball.
The [featured image][featured image] was taken during the closest-ever flyby of the [robot spacecraft Cassini][robot spacecraft Cassini] past Mimas in 2010 while in orbit [around Saturn][around Saturn].

## 詞彙學習
|漢羅|POJ|KIP|華語|English|
|-|-|-|-|-|
| 土衛一 Mimas | Thó͘-ūi-it Mimas | Thóo-uī-it Mimas | 土衛一 彌瑪斯 | Mimas |
| 土星 | Thó͘-chhiⁿ | Thóo-tshinn | 土星 | Saturn |
| 衛星 | ūi-chhiⁿ | uī-tshinn | 衛星 | satellite |
| 隕石坑 | ún-se̍k-kheⁿ | ún-si̍k-khenn | 隕石坑 | crater |
| 爵士 | chiok-sū | tsiok-sū | 爵士 | Sir |
| 表面重力 | piáu-bīn tiōng-le̍k | piáu-bīn tiōng-li̍k | 表面重力 | surface gravity |
| 垃圾雪球 | lah-sap soat-kiû | lah-sap suat-kiû | 髒雪球 | dirty snowball |
| 水冰 | chúi-peng | tsuí-ping | 水冰 | water ice |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[largest impact craters]:https://apod.nasa.gov/apod/ap960906.html
[Saturn]:https://solarsystem.nasa.gov/planets/saturn/overview/
[Analysis indicates]:https://sos.noaa.gov/datasets/mimas-saturns-moon/
[Mimas 1]:https://trek.nasa.gov/mimas/
[Herschel]:https://en.wikipedia.org/wiki/Herschel_Space_Observatory
[Sir William Herschel]:https://www.astroleague.org/al/obsclubs/herschel/fwhershs.html
[featured here]:https://photojournal.jpl.nasa.gov/catalog/PIA12570
[Mimas 2]:https://en.wikipedia.org/wiki/Mimas_(moon)
[surface gravity]:https://www.exploratorium.edu/ronh/weight/
[spherical body]:https://en.wikipedia.org/wiki/Death_star
[Mimas 3]:https://solarsystem.nasa.gov/moons/saturn-moons/mimas/in-depth/
[featured image]:https://photojournal.jpl.nasa.gov/catalog/PIA12570
[robot spacecraft Cassini]:https://solarsystem.nasa.gov/missions/cassini/mission/spacecraft/cassini-orbiter/
[around Saturn]:https://apod.nasa.gov/apod/ap200419.html
