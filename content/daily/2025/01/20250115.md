---
title: 狼月 掩 火星
date: 2025-01-15
publishdate: 2025-01-15T11:45:00+0800
tags: [狼月, 掩星, 火星, 衝, 芝加哥]
hero: https://apod.nasa.gov/apod/image/2501/MoonMars_Sultan_960.jpg
summary: 月娘敢會 kā 火星食去？會喔！
---

{{% apod %}}

- 原始文章：[Wolf Moon Engulfs Mars](https://apod.nasa.gov/apod/ap250115.html)
- 影像來源 kah 版權：[Imran Sultan](https://www.instagram.com/imran.astro/)
- Growing Gallery: [Moon-Mars Occultation in January 2025](https://www.facebook.com/media/set/?set=a.597841612944420&type=3)
- 台文翻譯：[An-Li Tsai][An-Li Tsai] ([TARA][TARA])

## [漢羅] 狼月掩火星
月娘敢會 kā 火星食去？
會喔！
這是因為伊 ùi 火星面頭前行過，才會看起來干焦是 kā 火星食去 ê 款。
這是 [真罕得看著 ê 現象][rare occasions]，昨昏 tī [北美洲 kah 非洲西部][North America and western Africa] 一寡所在有出現。
西方 kā 新曆正月 ê 月圓叫做 [狼月][Wolf Moon]。
這款 [kā 星食去 ê 現象][engulfing]，較正式來講，叫做 [掩星][This occultation]。
這會按呢引人注意，毋但是因為去拄著狼月，而且火星嘛行到 [衝][opposition] ê 相位，就是火星行到 kah 地球上倚 ê 時陣。
這个時陣，火星看起來上大粒、上光。
這款 [掩星現象][occultation] 就發生 tī 明仔載，差不多會擋一點鐘久。
[這張相片][featured image] 是 tī [美國][USA] [Inninois 州][Illinois] [芝加哥][Chicago] 附近翕--ê。
這个時陣，[地球 ê 上大粒衛星][Earth's largest satellite]，月球，沓沓仔紲離開遠方 ê [紅色行星][red planet]。
咱 ê [月球][Moon] 有當時仔就會親像這擺仝款，行到 [太陽系][Solar System] [行星][orbital planes] ê 頭前。
[後一擺][next time] [月球 kā 火星 食去][Moon eclipses Mars] ê 時陣，會是 2 月 9 號。

## [POJ] Lông-goe̍h iám Hóe-chheⁿ
Goe̍h-niû kám-ē kā Hóe-chheⁿ chia̍h khì?
Ē o͘h!
Che-sī in-ūi i ùi Hóe-chheⁿ bīn-thâu-chêng kiâⁿ-kòe, chiah-ē khòaⁿ--khí-lâi kan-na sī kā Hóe-chheⁿ chia̍h khì ê khoán.
Che-sī chin hán-tit khòaⁿ-tio̍h ê hiān-siōng, cha-hng tī Pak-bí-chiu kah Hui-chiu se-pō͘ chi̍t-kóa só͘-chāi ū chhut-hiān.
Se-hong kā sin-le̍k chiaⁿ-goe̍h ê goe̍h-îⁿ kiò-chò Lông-goe̍h.
Chit-khoán kā chheⁿ chia̍h khì ê hiān-siōng, khah chèng-sek lâi-kóng, kiò-chò iám-chheⁿ.
Che ē án-ne ín-lâng chù-ì, m̄-nā sī in-ūi khì tú-tio̍h Lông-goe̍h, jî-chhiáⁿ Hóe-chheⁿ mā kiâⁿ kàu Chhiong ê siòng-ūi, tio̍h-sī Hóe-chheⁿ kiâⁿ kàu kah Tē-kiû siōng óa ê sî-chūn.
Chit-ê sî-chūn, Hóe-chheⁿ khòaⁿ--khí-lâi siōng tōa-lia̍p, siōng kng.
Chit-khoán iám-chheⁿ hiān-siōng tō hoat-seng tī bîn-á-chài, chha-put-to ē tòng chi̍t tiám-cheng kú.
Chit-tiuⁿ siòng-phìⁿ sī tī Bí-kok Inninois chiu Chi-ka-ko hù-kīn hip--ê.
Chit-ê sî-chūn, Tē kiû-ê siōng tōa-lia̍p ūi-chheⁿ, Goe̍h-kiû, tau̍h-tau̍h-á sòa lī-khui oán-hong ê âng-sek kiâⁿ-chheⁿ.
Lán ê Goe̍h-kiû ū-tang-sî-á tō ē chhin-chhiūⁿ chit pái kāng-khoán, kiâⁿ kàu Thài-iông-hē kiâⁿ-chheⁿ ê thâu-chêng.
Āu chi̍t-pái Goe̍h-kiû kā Hóe-chheⁿ chia̍h khì ê sî-chūn, ē sī 2 goe̍h 9 hō.

## [KIP] Lông-gue̍h iám Hué-tshenn
Gue̍h-niû kám-ē kā Hué-tshenn tsia̍h khì?
Ē ooh!
Tse-sī in-uī i uì Hué-tshenn bīn-thâu-tsîng kiânn-kuè, tsiah-ē khuànn--khí-lâi kan-na sī kā Hué-tshenn tsia̍h khì ê khuán.
Tse-sī tsin hán-tit khuànn-tio̍h ê hiān-siōng, tsa-hng tī Pak-bí-tsiu kah Hui-tsiu se-pōo tsi̍t-kuá sóo-tsāi ū tshut-hiān.
Se-hong kā sin-li̍k tsiann-gue̍h ê gue̍h-înn kiò-tsò Lông-gue̍h.
Tsit-khuán kā tshenn tsia̍h khì ê hiān-siōng, khah tsìng-sik lâi-kóng, kiò-tsò iám-tshenn.
Tse ē án-ne ín-lâng tsù-ì, m̄-nā sī in-uī khì tú-tio̍h Lông-gue̍h, jî-tshiánn Hué-tshenn mā kiânn kàu Tshiong ê siòng-uī, tio̍h-sī Hué-tshenn kiânn kàu kah Tē-kiû siōng uá ê sî-tsūn.
Tsit-ê sî-tsūn, Hué-tshenn khuànn--khí-lâi siōng tuā-lia̍p, siōng kng.
Tsit-khuán iám-tshenn hiān-siōng tō huat-sing tī bîn-á-tsài, tsha-put-to ē tòng tsi̍t tiám-tsing kú.
Tsit-tiunn siòng-phìnn sī tī Bí-kok Inninois tsiu Chi-ka-ko hù-kīn hip--ê.
Tsit-ê sî-tsūn, Tē kiû-ê siōng tuā-lia̍p uī-tshenn, Gue̍h-kiû, ta̍uh-ta̍uh-á suà lī-khui uán-hong ê âng-sik kiânn-tshenn.
Lán ê Gue̍h-kiû ū-tang-sî-á tō ē tshin-tshiūnn tsit pái kāng-khuán, kiânn kàu Thài-iông-hē kiânn-tshenn ê thâu-tsîng.
Āu tsi̍t-pái Gue̍h-kiû kā Hué-tshenn tsia̍h khì ê sî-tsūn, ē sī 2 gue̍h 9 hō.

## [English] Wolf Moon Engulfs Mars
Does the Moon ever engulf Mars?
Yes, but only in the sense that it moves in front, which happens on [rare occasions][rare occasions].
This happened just yesterday, though, as seen from some locations in [North America and western Africa][North America and western Africa].
[This occultation][This occultation] was notable not only because the Moon was a fully lit [Wolf Moon][Wolf Moon], but because Mars was near its largest and brightest, moving to [opposition][opposition] -- the closest to the Earth in its orbit -- only tomorrow.
The [engulfing][engulfing], more formally called an [occultation][occultation], typically lasts about an hour.
The [featured image][featured image] was taken from near [Chicago][Chicago], [Illinois][Illinois], [USA][USA] just as [Earth's largest satellite][Earth's largest satellite] was angularly moving away from the much more distant [red planet][red planet].
Our [Moon][Moon] occasionally moves in front of all of the [Solar System][Solar System]'s planets.
Given the temporary alignment of [orbital planes][orbital planes], the [next time][next time] our [Moon eclipses Mars][Moon eclipses Mars] will be a relatively soon February 9.

## 詞彙學習
|漢羅|POJ|KIP|華語|English|
|-|-|-|-|-|
| 狼月 | Lông-goe̍h | Lông-gue̍h | 狼月 | the Wolf Moon |
| 掩星 | iám-chhiⁿ | iám-tshinn | 掩星 | occultation |
| 火星 | Hòe-chheⁿ | Huè-tshenn | 火星 | Mars |
| 衝 | chhiong | tshiong | 衝 | Opposition |
| 芝加哥 | Chi-ka-ko | Tsi-ka-ko | 芝加哥 | Chicago |

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[rare occasions]:https://earthsky.org/tonight/best-stargazing-of-2025-events-planets-moon-stars/
[North America and western Africa]:https://in-the-sky.org/news/occultations/occultation_20250114_0349_visibility.png
[This occultation]:https://in-the-sky.org/news.php?id=20250114_16_100
[Wolf Moon]:https://www.timeanddate.com/astronomy/moon/wolf.html
[opposition]:https://spider.seds.org/spider/Mars/marsopps.html
[engulfing]:https://www.facebook.com/watch/?v=652639413632533
[occultation]:https://en.wikipedia.org/wiki/Occultation
[featured image]:https://www.instagram.com/p/DEzq_L4RiAa/
[Chicago]:https://www.youtube.com/watch?v=M6DtEAYgOsM
[Illinois]:https://en.wikipedia.org/wiki/Illinois
[USA]:https://www.cia.gov/the-world-factbook/countries/united-states/
[Earth's largest satellite]:https://apod.nasa.gov/apod/ap240724.html
[red planet]:https://science.nasa.gov/mars/
[Moon]:https://science.nasa.gov/moon/
[Solar System]:https://spaceplace.nasa.gov/menu/solar-system/
[orbital planes]:https://blogs.nasa.gov/Watch_the_Skies/wp-content/uploads/sites/193/2020/10/Opposition_Conjunction.jpg
[next time]:https://astropixels.com/almanac/almanac21/almanac2025est.html
[Moon eclipses Mars]:https://apod.nasa.gov/apod/ap030724.html
