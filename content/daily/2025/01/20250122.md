---
title: 北美洲星雲
date: 2025-01-22
publishdate: 2025-01-22T11:45:00+0800
tags: [天鵝座雲牆, 天鵝座, 恆星形成區, 北美洲星雲, NGC 7000]
hero: https://apod.nasa.gov/apod/fap/image/2501/NGC7000_Valianos_960.jpg
summary: 天頂 ê 北美洲星雲會當做地球 ê 北美洲大陸袂當做 ê 代誌：做恆星！
categories: [podcast]
vocals: [阿錕]
---

{{% apod %}}

- 原始文章：[The North America Nebula](https://apod.nasa.gov/apod/ap250122.html)
- 影像來源 kah 版權：[Dimitris Valianos](https://www.facebook.com/dimitris.valianos.33/)
- 台文翻譯：[An-Li Tsai][An-Li Tsai] ([TARA][TARA])

{{< podcast "cmh22vcq900ab01uaf8li5auh" >}}

## [漢羅] 天鵝座雲牆 ê 恆星形成區
天頂 ê [北美洲星雲][North America nebula] 會當做地球 ê [北美洲大陸][North America continent] 袂當做 ê 代誌：做恆星！
而且，kah 去予地球限制 ê 大陸比起來，這个較光 ê 星雲，看起來就親像是 [美洲東岸][east coast]。
實際上，伊是氣體、塗粉、kah 新恆星 ê 燒眠床，咱 kā 叫做是 [天鵝座雲牆][Cygnus Wall]。
這張 [主題相片][featured image] 內底 看會著恆星形成雲牆，伊去予 [光閣少年 ê 恆星][bright young stars] [照予光、閣去予侵蝕去][lit and eroded]，而且閣有 [一部份藏 tī][partly hidden] 伊產生 ê 烏暗 [塗粉][dust] 內底。
相片內底 ê [北美洲星雲][North America nebula] (NGC 7000) 有 15 [光年][light years] 闊，伊離咱有 1500 光年遠，就 chhāi tī 天鵝 ê [星座][constellation] ([天鵝座][Cygnus]) 內底。

## [POJ] Thian-gô-chō hûn-chhiûⁿ ê Hêng-chhiⁿ hêng-sêng-khu
Thiⁿ-téng ê Pak-bí-chiu seng-hûn ē-tàng chò Tē-kiû ê Pak-bí-chiu tāi-lio̍k bē-tàng chò ê tāi-chì: Chò hêng-chhiⁿ!
Jî-chhiáⁿ, kah khì hō͘ Tē-kiû hān-chè ê tāi-lio̍k pí--khí-lâi, chit-ê khah kng ê seng-hûn, khòaⁿ--khí-lâi chhin-chhiūⁿ sī Bí-chiu tang-hōaⁿ.
Si̍t-chè-siōng, i sī khì-thé, thô͘-hún, kah sin hêng-chhiⁿ ê sio bîn-chhn̂g, lán kā kiò-chò sī Thian-gô-chō hûn-chhiûⁿ.
Chit-tiuⁿ siòng-phìⁿ lāi-té khòaⁿ-ē-tio̍h hêng-chhiⁿ hêng-sêng hûn-chhiûⁿ, i khì hō͘ kng koh siàu-liân ê hêng-chhiⁿ chiò hō͘ kng, koh khì hō͘ chhim-sit--khì, jî-chhiáⁿ koh ū chi̍t-pō͘-hūn chhàng tī i sán-seng ê o͘-àm thô͘-hún lāi-té.
Siòng-phìⁿ lāi-té ê Pak-bí-chiu seng-hûn (NGC 7000) ū 15 kng-nî khoah, i lî lán ū 1500 kng-nî hn̄g, to̍h chhāi tī Thian-gô-chō lāi-té.

## [KIP] Thian-gô-tsō hûn-tshiûnn ê Hîng-tshinn hîng-sîng-khu
Thinn-tíng ê Pak-bí-tsiu sing-hûn ē-tàng tsò Tē-kiû ê Pak-bí-tsiu tāi-lio̍k bē-tàng tsò ê tāi-tsì: Tsò hîng-tshinn!
Jî-tshiánn, kah khì hōo Tē-kiû hān-tsè ê tāi-lio̍k pí--khí-lâi, tsit-ê khah kng ê sing-hûn, khuànn--khí-lâi tshin-tshiūnn sī Bí-tsiu tang-huānn.
Si̍t-tsè-siōng, i sī khì-thé, thôo-hún, kah sin hîng-tshinn ê sio bîn-tshn̂g, lán kā kiò-tsò sī Thian-gô-tsō hûn-tshiûnn.
Tsit-tiunn siòng-phìnn lāi-té khuànn-ē-tio̍h hîng-tshinn hîng-sîng hûn-tshiûnn, i khì hōo kng koh siàu-liân ê hîng-tshinn tsiò hōo kng, koh khì hōo tshim-sit--khì, jî-tshiánn koh ū tsi̍t-pōo-hūn tshàng tī i sán-sing ê oo-àm thôo-hún lāi-té.
Siòng-phìnn lāi-té ê Pak-bí-tsiu sing-hûn (NGC 7000) ū 15 kng-nî khuah, i lî lán ū 1500 kng-nî hn̄g, to̍h tshāi tī Thian-gô-tsō lāi-té.

## [English] The North America Nebula
The [North America nebula][North America nebula] on the sky can do what the [North America continent][North America continent] on Earth cannot -- form stars.
Specifically, in analogy to the Earth-confined continent, the bright part that appears as the [east coast][east coast] is actually a hot bed of gas, dust, and newly formed stars known as the [Cygnus Wall][Cygnus Wall].
The [featured image][featured image] shows the star forming wall [lit and eroded][lit and eroded] by [bright young stars][bright young stars], and [partly hidden][partly hidden] by the dark [dust][dust] they have created.
The part of the [North America nebula][North America nebula] (NGC 7000) shown spans about 50 [light years][light years] and lies about 1,500 light years away toward the [constellation][constellation] of the Swan [Cygnus][Cygnus]).


## 詞彙學習

|漢羅|POJ|KIP|華語|English|
|-|-|-|-|-|
|天鵝座雲牆|Thian-gô-chō hûn-chhiûⁿ|Thian-gô-tsō hûn-tshiûnn|天鵝座雲牆|Cygnus Wall|
|恆星形成區|hêng-chhiⁿ hêng-sêng-khu|hîng-tshinn hîng-sîng-khu|恆星形成區|star formation|
|北美洲星雲|Pak-bí-chiu seng-hûn|Pak-bí-tsiu sing-hûn|北美洲星雲|North America nebula|
|NGC 7000|NGC chhit-chheng|NGC tshit-tshing|NGC 7000|NGC 7000|
|中美洲|Tiong-bí-chiu|Tiong-bí-tsiu|中美洲|Central America|
|墨西哥|Be̍k-se-ko|Bi̍k-se-ko|墨西哥|Mexico|


{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/

[North America nebula]:https://en.wikipedia.org/wiki/North_America_Nebula
[North America continent]:https://en.wikipedia.org/wiki/North_America
[east coast]:https://apod.nasa.gov/apod/ap160224.html
[Cygnus Wall]:https://apod.nasa.gov/apod/ap161011.html
[featured image]:https://www.facebook.com/photo/?fbid=8815926978442390&set=a.152943591407482
[lit and eroded]:https://apod.nasa.gov/apod/ap241022.html
[bright young stars]:https://apod.nasa.gov/apod/ap211124.html
[partly hidden]:http://blogs.nvidia.co.kr/wp-content/uploads/sites/16/2017/12/%EB%8B%99%EC%8A%A44.jpg
[dust]:https://astronomy.swin.edu.au/cosmos/d/Dust+Grain
[North America nebula]:https://apod.nasa.gov/apod/ap090630.html
[light years]:https://spaceplace.nasa.gov/light-year/
[constellation]:https://en.wikipedia.org/wiki/Constellation
[Cygnus]:http://www.hawastsoc.org/deepsky/cyg/index.html

