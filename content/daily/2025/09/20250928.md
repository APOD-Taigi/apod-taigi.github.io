---
title: 火星岩石 頂懸 ê 豹紋
date: 2025-09-28
publishdate: 2025-09-28T11:45:00+0800
tags: [free2share, 火星, 豹紋, 毅力號探測車, 直徑, 捕食者, 毫米, 微生物]
hero: https://apod.nasa.gov/apod/image/2407/LeopardSpots_Perseverance_960.jpg
summary: 這寡無四常 ê 斑 是按怎來--ê？
categories: [podcast]
vocals: [阿錕]
---

{{% apod %}}

- 原始文章：[Leopard Spots on Martian Rocks](https://apod.nasa.gov/apod/ap250928.html)
- 影像來源：[NASA](https://www.nasa.gov/), [JPL-Caltech](https://www.jpl.nasa.gov/), [MSSS](https://www.msss.com/), [Perseverance Rover](https://science.nasa.gov/mission/mars-2020-perseverance/)
- 台文翻譯：[An-Li Tsai][An-Li Tsai] ([TARA][TARA])


{{< podcast "cmh83a1rt026401uea3p0dhen" >}}

## [漢羅] 火星岩石 頂懸 ê 豹紋
這寡無四常 ê 斑 是按怎來--ê？
這個月初 咧探索 [火星][Mars] ê NASA [毅力號探測車][Perseverance Rover]，發現 [火星岩石][Martian rocks] 頂懸有 淺色 ê 斑，每一搭外口攏有一輾較烏 ê 箍仔。
這寡奇怪 ê 圖樣 去 hŏng 叫做 [豹][leopard]紋，kah [地球頂懸 ê 哺食者][Earth-bound predators] 足仝--ê，所以科學家 咧 研究這寡圖樣 是毋是 [古早時代 ê 火星性命][ancient Martian life] 留落來--ê。
[相片][pictured] 內底 ê 斑，直徑才幾若 [毫米][millimeter] 爾爾，是 tī 一塊 叫做 [Cheyava Falls][Cheyava Falls] ê [大塊岩石][larger rock] 頂懸揣著--ê，
有一个 hŏng 激動毋過 [猶未證明 ê 解說][unproven speculation] 是，足久以前 ê [微生物][microbe] 透過 化學反應產生能量，予岩石 ùi 紅色 變做 白色，而且留一輾烏色箍仔落來，[就親像是地球岩石頂懸出現 ê 斑仝款][similarly appearing spots]。
就算其他 [非生物學 ê 解說][non-biological explanations] 可能會贏，毋過這款 kah 生物起源可能有關係 ê 解說，[會引起較濟人注意][much intrigue]。

## [POJ] Hóe-chhiⁿ Giâm-chio̍h téng-koân ê Pà-bûn
Chit kóa bô sù-siông ê pan sī án-chóaⁿ lâi--ê?
Chit kò goe̍h-chhe leh thàm-soh Hóe-chhiⁿ ê NASA Gē-le̍k-hō Thàm-chhek-chhia, hoat-hiān Hóe-chhiⁿ giâm-chio̍h téng-koân ū chhián-sek ê pan, múi-chi̍t tah gōa-kháu lóng-ū chi̍t liàn khah o͘ ê kho͘-á.
Chit kóa kî-koài ê tô͘-iūⁿ khì hőng kiò-chò pà-bûn, kah Tē-kiû téng-koân ê pō͘-si̍t-chiá chiok kāng--ê, só͘-í kho-ha̍k-ka leh gián-kiù chit kóa tô͘-iūⁿ sī-m̄-sī kó͘-chá sî-tāi ê Hóe-chhiⁿ sìⁿ-miā lâu--lo̍h-lâi--ê.
Siòng-phìⁿ lāi-té ê pan, ti̍t-kèng chiah kúi-nā hô-bí niā-niā, sī tī chi̍t-tè kiò-chò Cheyava Falls ê tōa tè giâm-chio̍h téng-koân chhōe-tio̍h--ê,
Ū chi̍t-ê hőng kek-tōng m̄-koh iáu-bōe chèng-bêng ê kái-soeh sī, chiok kú í-chêng ê bî-seng-bu̍t thàu-kòe hòa-ha̍k hoán-èng sán-seng lêng-liōng, hō͘ giâm-chio̍h ùi âng-sek piàn-chò pe̍h-sek, jî-chhiáⁿ lâu chi̍t-liàn o͘-sek kho͘-á lo̍h-lâi, to̍h chhin-chhiūⁿ sī Tē-kiû giâm-chio̍h téng-koân chhut-hiān ê pan kāng-khoán.
Tō-sǹg kî-thaⁿ hui seng-bu̍t-ha̍k ê kái-soeh khó-lêng ē iâⁿ, m̄-koh chit-khoán kah seng-bu̍t khí-goân khó-lêng ū koan-hē ê kái-soeh, ē ín-khí khah-chē lâng chù-ì.

## [KIP] Hué-tshinn Giâm-tsio̍h tíng-kuân ê Pà-bûn
Tsit kuá bô sù-siông ê pan sī án-tsuánn lâi--ê?
Tsit kò gue̍h-tshe leh thàm-soh Hué-tshinn ê NASA Gē-li̍k-hō Thàm-tshik-tshia, huat-hiān Hué-tshinn giâm-tsio̍h tíng-kuân ū tshián-sik ê pan, muí-tsi̍t tah guā-kháu lóng-ū tsi̍t liàn khah oo ê khoo-á.
Tsit kuá kî-kuài ê tôo-iūnn khì hőng kiò-tsò pà-bûn, kah Tē-kiû tíng-kuân ê pōo-si̍t-tsiá tsiok kāng--ê, sóo-í kho-ha̍k-ka leh gián-kiù tsit kuá tôo-iūnn sī-m̄-sī kóo-tsá sî-tāi ê Hué-tshinn sìnn-miā lâu--lo̍h-lâi--ê.
Siòng-phìnn lāi-té ê pan, ti̍t-kìng tsiah kuí-nā hô-bí niā-niā, sī tī tsi̍t-tè kiò-tsò Cheyava Falls ê tuā tè giâm-tsio̍h tíng-kuân tshuē-tio̍h--ê,
Ū tsi̍t-ê hőng kik-tōng m̄-koh iáu-buē tsìng-bîng ê kái-sueh sī, tsiok kú í-tsîng ê bî-sing-bu̍t thàu-kuè huà-ha̍k huán-ìng sán-sing lîng-liōng, hōo giâm-tsio̍h uì âng-sik piàn-tsò pe̍h-sik, jî-tshiánn lâu tsi̍t-liàn oo-sik khoo-á lo̍h-lâi, to̍h tshin-tshiūnn sī Tē-kiû giâm-tsio̍h tíng-kuân tshut-hiān ê pan kāng-khuán.
Tō-sǹg kî-thann hui sing-bu̍t-ha̍k ê kái-sueh khó-lîng ē iânn, m̄-koh tsit-khuán kah sing-bu̍t khí-guân khó-lîng ū kuan-hē ê kái-sueh, ē ín-khí khah-tsē lâng tsù-ì.

## [English] Leopard Spots on Martian Rocks
What is creating these unusual spots?
Light-colored spots on [Martian rocks][Martian rocks], each surrounded by a dark border, were discovered earlier this month by [NASA][NASA]'s [Perseverance Rover][Perseverance Rover] currently exploring [Mars][Mars].
Dubbed [leopard][leopard] spots because of their seemingly similarity to markings on famous [Earth-bound predators][Earth-bound predators], these curious patterns are being studied with the possibility they were created by [ancient Martian life][ancient Martian life].
The [pictured][pictured] spots measure only [millimeter][millimeter]s across and were discovered on a [larger rock][larger rock] named [Cheyava Falls][Cheyava Falls].
The exciting but [unproven speculation][unproven speculation] is that long ago, [microbe][microbe]s generated energy with chemical reactions that turned rock from red to white while leaving a dark ring, like some [similarly appearing spots][similarly appearing spots] on [Earth rocks][Earth rocks].
Although other [non-biological explanations][non-biological explanations] may ultimately prevail, speculation focusing on this potential biological origin is causing [much intrigue][much intrigue].

## 詞彙學習

|漢羅|POJ|KIP|華語|English|
|-|-|-|-|-|
|火星|Hòe-chhiⁿ|Huè-tshinn|火星|Mars|
|豹紋|pà-bûn|pà-bûn|豹紋|Leopard Spots|
|毅力號探測車|Gē-le̍k-hō Thàm-chhek-chhia|Gē-li̍k-hō Thàm-tshik-tshia|毅力號探測車|Perseverance Rover|
|直徑|ti̍t-kèng|ti̍t-kìng|直徑|diameter|
|捕食者|pó͘-si̍t-chiá|póo-si̍t-tsiá|掠食者|predators|
|毫米|hô-bí|hô-bí|毫米|millimeter|
|微生物|bî-seng-bu̍t|bî-sing-bu̍t|微生物|microbe|

{{% /apod %}}
[An-Li Tsai]: mailto:thianbun.taigi@gmail.com
[TARA]: https://tara.tw

[copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by/3.0/
[License2]:https://creativecommons.org/licenses/by-nc-nd/2.0/

[Martian rocks]:https://apod.nasa.gov/apod/ap991030.html
[NASA]:https://www.nasa.gov/
[Perseverance Rover]:https://science.nasa.gov/mission/mars-2020-perseverance/
[Mars]:https://science.nasa.gov/mars/
[leopard]:https://en.wikipedia.org/wiki/Leopard#/media/File:African_leopard_male_(cropped).jpg
[Earth-bound predators]:https://img.freepik.com/premium-photo/front-view-kitten-hunting-pose_7502-2520.jpg
[ancient Martian life]:https://science.nasa.gov/blogs/was-there-life-on-mars/
[pictured]:https://science.nasa.gov/resource/perseverance-finds-a-rock-with-leopard-spots/
[millimeter]:https://www.quora.com/What-is-something-the-size-of-a-millimeter
[larger rock]:https://www.flickr.com/photos/lunexit/53885766401/in/pool-apods/
[Cheyava Falls]:https://youtu.be/bknMDwCjFHo"
[unproven speculation]:https://www.scientificamerican.com/article/nasas-perseverance-rover-discovers-a-rock-that-may-contain-alien/
[microbe]:https://en.wikipedia.org/wiki/Microorganism
[similarly appearing spots]:https://www.atlasobscura.com/articles/earliest-life-on-earth-rocks
[Earth rocks]:https://www.geocaching.com/geocache/GC3T4BT
[non-biological explanations]:https://en.wikipedia.org/wiki/Hematite#Mars
[much intrigue]:https://www.nytimes.com/2024/07/25/science/nasa-perseverance-rover-mars-rock.html
