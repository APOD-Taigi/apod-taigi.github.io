---
title: IRAS 04302：蝴蝶盤 ê 行星形成
date: 2025-09-08
publishdate: 2025-09-08T11:45:00+0800
tags: [IRAS 04302, 蝴蝶盤, 行星形成, Webb 太空望遠鏡, 紅外線, 氣體盤, 可見光, 塗粉盤, 引力作用]
hero: https://apod.nasa.gov/apod/image/2509/IrasDisk_Webb_1080.jpg
summary: 這隻蝴蝶會孵卵，孵一粒行星！
---

{{% apod %}}

- 原始文章：[IRAS 04302: Butterfly Disk Planet Formation](https://apod.nasa.gov/apod/ap250908.html)
- 影像來源: [NASA][NASA],[ESA][ESA],[CSA][CSA],[Webb][Webb]; 處理:[M. Villenave][M_Villenave][et al.][et_al_]
- Explore the Universe: [Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([TARA][TARA])


## [漢羅] IRAS 04302：蝴蝶盤 ê 行星形成
這隻蝶仔會孵卵，孵一粒行星！
Ùi 恆星 IRAS 04302+2247 湠出去 ê 星雲，看起來就敢若是一隻蝶仔 ê 翼。
影像中央彼條直直 ê 烏線，就親像是蝶仔 ê 身軀。
毋過其實這是一个活動力足強 ê 行星形成系統。
這張相片是 最近用 Webb 太空望遠鏡 翕--ê 紅外線影像。
圖內底 chhāi 直 ê 氣體盤主要是氣體 kah 塗粉，是做行星 ê 所在。
這个氣體盤會 kā 中央恆星發出 ê 可見光 kah 大部份 ê 紅外光閘咧，顛倒予咱看會著包 tī 外口、反射光線 ê 塗粉。
煞落來幾若百萬年內，這个塗粉盤可能會受著新孵出來 ê 行星 ê 引力作用，碎做一輪一輪 ê 圓箍仔。
閣過幾若億年後，賰 ê 氣體 kah 塗粉可能會散去，賰行星爾爾，就親像咱 ê 太陽系仝款。

<!--
## [英文] IRAS 04302: Butterfly Disk Planet Formation

This butterfly can hatch planets.
The nebula fanning out from the star IRAS 04302+2247 may look like the wings of a butterfly, while the vertical brown stripe down the center may look like the butterfly's body -- but together they indicate an active planet-forming system.
The featured picture was captured recently in infrared light by the Webb Space Telescope.
Pictured, the vertical disk is thick with the gas and dust from which planets form.
The disk shades visible and (most) infrared light from the central star, allowing a good view of the surrounding dust that reflects out light.
In the next few million years, the dust disk will likely fragment into rings through the gravity of newly hatched planets.
And a billion years from now, the remaining gas and dust will likely dissipate, leaving mainly the planets -- like in our Solar System.


## [中文] IRAS 04302：蝴蝶盤行星的形成

這隻蝴蝶可以孵化行星。
從恆星IRAS 04302+2247散開的星雲可能看起來像蝴蝶的翅膀，而中心向下的垂直棕色條紋可能看起來像蝴蝶的身體——但它們結合在一起表明這是一個活躍的行星形成系統。
這張特色照片是韋伯太空望遠鏡最近在紅外線波段拍攝的。
圖中，垂直盤面充滿了行星形成的氣體和塵埃。
盤面遮擋了來自中心恆星的可見光和（大部分）紅外光，使人們能夠清楚地看到周圍反射光線的塵埃。
在接下來的幾百萬年裡，塵埃盤很可能會在新孵化行星的引力作用下碎裂成環狀。
十億年後，剩餘的氣體和塵埃可能會消散，主要留下行星——就像我們的太陽系一樣。

-->

## [POJ] IRAS 04302: Hô͘-tia̍p-pôaⁿ ê Hhêng-chhiⁿ Hêng-sêng
Chit-chiah ia̍h-á ē pū-nn̄g, pū chi̍t-lia̍p hêng-chhiⁿ!
Ùi hêng-chhiⁿ IRAS 04302+2247 thòaⁿ--chhut-khì ê seng-hûn, khòaⁿ--khí-lâi to̍h ká-nā sī chi̍t-chiah ia̍h-á ê si̍t.
Iáⁿ-siòng tiong-ng hit-tiâu ti̍t-ti̍t ê o͘-sòaⁿ, to̍h chhin-chhiūⁿ sī ia̍h-á ê sin-khu.
M̄-koh kî-si̍t che sī chi̍t-ê oa̍h-tāng-le̍k chiok kiông ê hêng-chhiⁿ hêng-sêng hē-thóng.
Chit-tiuⁿ siòng-phìⁿ sī chòe-kīn iōng Webb Thài-khong Bōng-oán-kiàⁿ hip--ê âng-gōa-sòaⁿ iáⁿ-siòng.
Tô͘ lāi-té chhāi ti̍t ê khì-thé-pôaⁿ chú-iàu sī khì-thé kah thô͘-hún, sī chò hêng-chhiⁿ ê só͘-chāi.
Chit-ê khì-thé-pôaⁿ ē kā tiong-ng hêng-chhiⁿ hoat--chhut ê khó-kiàn-kng kah tōa-pō͘-hūn ê âng-gōa-kng chah--leh, tian-tò hō͘ lán khòaⁿ-ē-tio̍h pau tī gōa-kháu, hoán-siā kng-sòaⁿ ê thô͘-hún.
Sòa-lo̍h-lâi kúi-ā-pah-bān nî lāi, chit-ê thô͘-hún-pôaⁿ khó-lêng ē siū-tio̍h sin pū--chhut-lâi ê hêng-chhiⁿ ê ín-le̍k chok-iōng, chhùi chòe chi̍t-lián chi̍t-lián ê îⁿ-khoo-á.
Koh-kòe kúi-ā-ek nî āu, chhun ê khì-thé kah thô͘-hún khó-lêng ē sòaⁿ-khì, chhun hêng-chhiⁿ niā-niā, to̍h chhin-chhiūⁿ lán ê Thài-iông-hē kâng-khóan.

## [KIP] IRAS 04302: Hôo-tia̍p-puânn ê Hhêng-tshinn Hîng-sîng
Tsit-tsiah ia̍h-á ē pū-nn̄g, pū tsi̍t-lia̍p hîng-tshinn!
Uì hîng-tshinn IRAS 04302+2247 thuànn--tshut-khì ê sing-hûn, khuànn--khí-lâi to̍h ká-nā sī tsi̍t-tsiah ia̍h-á ê si̍t.
Iánn-siòng tiong-ng hit-tiâu ti̍t-ti̍t ê oo-suànn, to̍h tshin-tshiūnn sī ia̍h-á ê sin-khu.
M̄-koh kî-si̍t tse sī tsi̍t-ê ua̍h-tāng-li̍k tsiok kiông ê hîng-tshinn hîng-sîng hē-thóng.
Tsit-tiunn siòng-phìnn sī tsuè-kīn iōng Webb Thài-khong Bōng-uán-kiànn hip--ê âng-guā-suànn iánn-siòng.
Tôo lāi-té tshāi ti̍t ê khì-thé-puânn tsú-iàu sī khì-thé kah thôo-hún, sī tsò hîng-tshinn ê sóo-tsāi.
Tsit-ê khì-thé-puânn ē kā tiong-ng hîng-tshinn huat--tshut ê khó-kiàn-kng kah tuā-pōo-hūn ê âng-guā-kng tsah--leh, tian-tò hōo lán khuànn-ē-tio̍h pau tī guā-kháu, huán-siā kng-suànn ê thôo-hún.
Suà-lo̍h-lâi kuí-ā-pah-bān nî lāi, tsit-ê thôo-hún-puânn khó-lîng ē siū-tio̍h sin pū--tshut-lâi ê hîng-tshinn ê ín-li̍k tsok-iōng, tshuì tsuè tsi̍t-lián tsi̍t-lián ê înn-khoo-á.
Koh-kuè kuí-ā-ik nî āu, tshun ê khì-thé kah thôo-hún khó-lîng ē suànn-khì, tshun hîng-tshinn niā-niā, to̍h tshin-tshiūnn lán ê Thài-iông-hē kâng-khuán.

## [English] IRAS 04302: Butterfly Disk Planet Formation

This butterfly can hatch planets.
The nebula fanning out from the star [IRAS 04302+2247][IRAS_04302_2247] may look like the wings of a [butterfly][butterfly], while the vertical brown stripe down the center may look like the butterfly's body -- but [together they indicate][together_they_indicate] an active [planet-forming system][planet_forming_system].
The [featured picture][featured_picture] was captured recently in [infrared light][infrared_light] by the [Webb Space Telescope][Webb_Space_Telescope].
Pictured, the vertical disk is thick with the gas and [dust][dust] from which planets form.
The disk shades [visible][visible] and (most) infrared light from the central star, allowing a good view of the surrounding dust that [reflects][reflects] out light.
In the next few million years, the [dust disk][dust_disk] will likely [fragment into rings][fragment_into_rings] through the gravity of newly hatched planets.
And a [billion years from now][billion_years_from_now], the remaining gas and dust will likely dissipate, leaving mainly the planets -- like in [our Solar System][our_Solar_System].


## 詞彙學習
|漢羅|POJ|KIP|華語|English|
|-|-|-|-|-|
| IRAS 04302 | IRAS khòng-sù sam-khòng-jī | IRAS khòng-sù sam-khòng-jī | IRAS 04302 | IRAS 04302 |
| 蝴蝶盤 | Ô͘-tia̍p-pôaⁿ | Ôo-tia̍p-puânn | 蝴蝶盤 | Butterfly Disk |
| 氣體盤 | khì-thé-pôaⁿ | khì-thé-puânn | 氣體盤 | gas disk |
| 塗粉盤 | tôo-hún-pôaⁿ | tôo-hún-puânn | 塗粉盤 | dust disk |
| 行星形成 | hêng-chhiⁿ hêng-sêng | Hîng-tshinn hîng-sîng | 行星形成 | planet formation |
| Webb 太空望遠鏡 | Webb Thài-khong Bōng-oán-kiàⁿ | Webb Thài-khong Bōng-uán-kiànn | Webb 太空望遠鏡 | Webb Space Telescope |
| 紅外線 | âng-gōa-sòaⁿ | âng-guā-suànn | 紅外線 | infrared light |
| 可見光 | khó-kiàn-kng | khó-kiàn-kng | 可見光 | visible light |
| 引力作用 | ín-le̍k chok-iōng | ín-le̍k tsok-iōng | 引力作用 | gravitational interaction |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[IRAS_04302_2247]:https://esawebb.org/videos/potm2508a/
[butterfly]:https://en.wikipedia.org/wiki/Butterfly#/media/File:Maculinea_arion_Large_Blue_Upperside_SFrance_2009-07-18.jpg
[together_they_indicate]:https://ui.adsabs.harvard.edu/abs/2024ApJ...961...95V/abstract
[planet_forming_system]:https://science.nasa.gov/exoplanets/how-do-planets-form/
[featured_picture]:https://esawebb.org/images/potm2508a/
[infrared_light]:https://science.nasa.gov/ems/07_infraredwaves/
[Webb_Space_Telescope]:https://science.nasa.gov/mission/webb/
[dust]:https://en.wikipedia.org/wiki/Cosmic_dust
[visible]:https://science.nasa.gov/ems/09_visiblelight/
[reflects]:https://apod.nasa.gov/apod/ap121026.html
[dust_disk]:https://apod.nasa.gov/apod/ap230511.html
[fragment_into_rings]:https://apod.nasa.gov/apod/ap250827.html
[billion_years_from_now]:https://cdn.mos.cms.futurecdn.net/cqaVRijvu7UFERhoD2cWpH.png
[our_Solar_System]:https://eyes.nasa.gov/apps/solar-system/#/home
[Random_APOD_Generator]:https://apod.nasa.gov/apod/random_apod.html
[up_from_Earth]:https://apod.nasa.gov/apod/ap250909.html

[ESA]:https://www.esa.int/
[CSA]:https://www.asc-csa.gc.ca/eng/
[Webb]:https://science.nasa.gov/mission/webb/
[M_Villenave]:https://youtu.be/z_DAOxR98T4
[et_al_]:https://arxiv.org/abs/2311.07668