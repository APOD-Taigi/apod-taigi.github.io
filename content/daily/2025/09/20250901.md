---
title: 木衛四 Callisto：垃圾冰球
date: 2025-09-01
publishdate: 2025-09-01T11:45:00+0800
tags: [free2share, 木星, 木衛四 Callisto, 隕石坑, 水星, 航海家 2 號, 加利略太空船, 液態水, 候選地, 木衛二 Europa, 木衛三 Ganymede, JUICE 探測任務, Europa 快艇任務]
hero: https://apod.nasa.gov/apod/image/2509/Callisto_Voyager2Gill_960.jpg
summary: 這粒衛星 ê 表面是太陽系內底 隕石坑密度上懸 ê 天體，毋過伊 ê 內部是啥物？
---

{{% apod %}}

- 原始文章：[Callisto: Dirty Battered Iceball](https://apod.nasa.gov/apod/ap250901.html)
- 影像來源: [NASA][NASA],[JPL-Caltech][JPL_Caltech],[Voyager 2][Voyager_2]; 處理 &[許可][許可]:[Kevin M. Gill][Kevin_M_Gill];
- 台文翻譯：[An-Li Tsai][An-Li Tsai] ([TARA][TARA])


## [漢羅] 木衛四 Callisto：垃圾冰球
這粒衛星 ê 表面是太陽系內底 隕石坑密度上懸 ê 天體，毋知伊 ê 內部是啥物呢？
木星 ê 衛星 木衛四 Callisto 是一粒垃圾冰組成 ê 球，伊比水星 koh 較細粒。
美國 NASA ê 加利略太空船 tī 1990 年代 到 2000 年代 捌去過遐，毋過這張重新處理過 ê 影像，是 航海家 2 號 tī 1979 年飛過遐 ê 時陣翕--ê。
因為伊去予太空石頭舂幾若億萬年矣，形成淺色 ê 冰層。
若無，這粒衛星會看起來閣較烏。
Callisto ê 內部可能閣較趣味，因為伊內底可能有一重液態水。
這片地下海洋，是性命生存 ê 候選地之一，其他 ê 候選地閣有 伊 ê 姊妹衛星 木衛二 Europa kah 木衛三 Ganymede。
因為 Callisto 比地球 ê 衛星月娘閣較大，就算冰 ê 密度較低，規粒 Callisto 算起來 ê 質量猶是較大。
歐洲 ESA ê JUICE 探測任務 kah 美國 NASA ê Europa 快艇任務，這馬當咧飛對木星去，欲來研究伊上大粒 ê 衛星。

<!--
## [英文] Callisto: Dirty Battered Iceball

Its surface is the most densely cratered in the Solar System -- but what's inside?
Jupiter's moon Callisto is a battered ball of dirty ice that is slightly smaller than the planet Mercury.
It was visited by NASA's Galileo spacecraft in the 1990s and 2000s, but the recently reprocessed featured image.jpg) is from a flyby of NASA's Voyager 2 in 1979.
The moon would appear darker if it weren't for the tapestry of light-colored fractured surface ice created by eons of impacts.
The interior of Callisto is potentially even more interesting because therein might lie an internal layer of liquid water.
This potential underground sea is a candidate to harbor life -- similar with sister moons Europa and Ganymede.
Callisto is larger than Luna), Earth's Moon, and even with its high ice content is still more massive.
ESA's JUICE and NASA's Europa Clipper missions are now headed out to Jupiter to better investigate its largest moons.


## [中文] 卡利斯托：骯髒的冰球

它的表面是太陽系中隕石坑最密集的──但它的內部究竟是什麼呢？
木星的衛星卡利斯托是一個由骯髒冰塊組成的破碎球體，比水星略小。
美國太空總署的伽利略號探測器曾在20世紀90年代和21世紀初造訪過它，但最近重新處理的特色圖片（.jpg）來自美國宇航局的旅行者2號在1979年飛越時拍攝的。
如果不是因為億萬年來的撞擊形成了淺色的破碎表面冰層，這顆衛星看起來會更暗。
卡利斯託的內部可能會更加有趣，因為其中可能存在一層液態水。
這片潛在的地下海洋是孕育生命的候選地——與它的姊妹衛星木衛二和木衛三類似。
卡利斯托比月球（月球）更大，即使冰含量很高，品質也更大。
歐洲太空總署的 JUICE 和美國太空總署的歐羅巴快艇任務目前正在前往木星，以便更好地研究其最大的衛星。

-->

## [POJ] Bo̍k-ūi-sì Callisto: Lah-sap Peng-kiû
Chit-lia̍p ūi-chhiⁿ ê piáu-bīn sī Thài-iông-hē lāi-té ún-chio̍h-kheⁿ bi̍t-tō͘ siōng koân ê thian-thé, m̄-chai i ê lōe-pō͘ sī siáⁿ-mi̍h neh?
Bo̍k-chhiⁿ ê ūi-chhiⁿ Bo̍k-ūi-sì Callisto sī chi̍t-lia̍p lah-sap peng cho͘-sêng ê kiû, i pí Chúi-chhiⁿ koh-khah sè-lia̍p.
Bí-kok NASA ê Ka-lī-lio̍h Thài-khong-chûn tī 1990 nî-tāi kàu 2000 nî-tāi bat khì-kòe hia, m̄-koh chit-tiuⁿ tiông-sin chhú-lí-kòe ê iáⁿ-siòng, sī Hâng-hái-ka 2 hō tī 1979 nî poe-kòe hia ê sî-chūn hip--ê.
In-ūi i khì hō͘ thài-khong chio̍h-thâu chheng kúi-ā-ek-bān-nî--ah, hêng-sêng chhián-sek ê peng-chân.
Nā bô, chit-lia̍p ūi-chhiⁿ ē khòaⁿ--khí-lâi koh-khah o͘.
Callisto ê lōe-pō͘ khó-lêng koh-khah chhù-bī, in-ūi i lāi-té khó-lêng ū chi̍t-têng e̍k-thài-chúi.
Chit-phiàn tē-hā hái-iûⁿ, sī sìⁿ-miā seng-chûn ê hāu-soán-tē chi̍t-ê, kî-thaⁿ ê hāu-soán-tē koh ū i ê chí-mōe ūi-chhiⁿ Bo̍k-ūi-jī Europa kah Bo̍k-ūi-saⁿ Ganymede.
In-ūi Callisto pí Tē-kiû ê ūi-chhiⁿ goe̍h-niû koh-khah tōa, tiō-sǹg peng ê bi̍t-tō͘ khah kē, kui-lia̍p Callisto sǹg-khí-lâi ê chit-liōng iáu-sī khah tōa.
Au-chiu ESA ê JUICE thàm-chhek jīm-bū kah Bí-kok NASA ê Europa khoàiⁿ-théng jīm-bū, chit-má tng-leh poe tùi Bo̍k-chhiⁿ khì, beh lâi gián-kiù i siōng tōa-lia̍p ê ūi-chhiⁿ.

## [KIP] Bo̍k-uī-sì Callisto: Lah-sap Ping-kiû
Tsit-lia̍p uī-tshinn ê piáu-bīn sī Thài-iông-hē lāi-té ún-tsio̍h-khenn bi̍t-tōo siōng kuân ê thian-thé, m̄-tsai i ê luē-pōo sī siánn-mi̍h neh?
Bo̍k-tshinn ê uī-tshinn Bo̍k-uī-sì Callisto sī tsi̍t-lia̍p lah-sap ping tsoo-sîng ê kiû, i pí Tsuí-tshinn koh-khah sè-lia̍p.
Bí-kok NASA ê Ka-lī-lio̍h Thài-khong-tsûn tī 1990 nî-tāi kàu 2000 nî-tāi bat khì-kuè hia, m̄-koh tsit-tiunn tiông-sin tshú-lí-kuè ê iánn-siòng, sī Hâng-hái-ka 2 hō tī 1979 nî pue-kuè hia ê sî-tsūn hip--ê.
In-uī i khì hōo thài-khong tsio̍h-thâu tshing kuí-ā-ik-bān-nî--ah, hîng-sîng tshián-sik ê ping-tsân.
Nā bô, tsit-lia̍p uī-tshinn ē khuànn--khí-lâi koh-khah oo.
Callisto ê luē-pōo khó-lîng koh-khah tshù-bī, in-uī i lāi-té khó-lîng ū tsi̍t-tîng i̍k-thài-tsuí.
Tsit-phiàn tē-hā hái-iûnn, sī sìnn-miā sing-tsûn ê hāu-suán-tē tsi̍t-ê, kî-thann ê hāu-suán-tē koh ū i ê tsí-muē uī-tshinn Bo̍k-uī-jī Europa kah Bo̍k-uī-sann Ganymede.
In-uī Callisto pí Tē-kiû ê uī-tshinn gue̍h-niû koh-khah tuā, tiō-sǹg ping ê bi̍t-tōo khah kē, kui-lia̍p Callisto sǹg-khí-lâi ê tsit-liōng iáu-sī khah tuā.
Au-tsiu ESA ê JUICE thàm-tshik jīm-bū kah Bí-kok NASA ê Europa khuàinn-thíng jīm-bū, tsit-má tng-leh pue tuì Bo̍k-tshinn khì, beh lâi gián-kiù i siōng tuā-lia̍p ê uī-tshinn.

## [English] Callisto: Dirty Battered Iceball

Its surface is the most densely cratered in the Solar System -- but what's inside?
[Jupiter][Jupiter]'s moon [Callisto][Callisto] is a battered ball of dirty ice that is slightly smaller than the planet [Mercury][Mercury].
It was visited by NASA's [Galileo spacecraft][Galileo_spacecraft] in the 1990s and 2000s, but the recently reprocessed [featured image][featured_image] is from a flyby of NASA's [Voyager 2][Voyager_2] in 1979.
The moon would appear darker if it weren't for the tapestry of light-colored [fractured][fractured] surface ice created by eons of impacts.
The [interior of Callisto][interior_of_Callisto] is potentially even more interesting because therein might lie an internal layer of liquid water.
This potential [underground sea][underground_sea] is a candidate to [harbor life][harbor_life] -- similar with sister moons [Europa][Europa] and [Ganymede][Ganymede].
Callisto is larger than [Luna][Luna], [Earth's Moon][Earth_s_Moon], and even with its high ice content is still more massive.
ESA's [JUICE][JUICE] and NASA's [Europa Clipper][Europa_Clipper] missions are now headed [out to Jupiter][out_to_Jupiter] to better investigate its [largest moons][largest_moons].


## 詞彙學習
|漢羅|POJ|KIP|華語|English|
|-|-|-|-|-|
| 木星 | Bo̍k-chhiⁿ | Bo̍k-tshinn | 木星 | Jupiter |
| 木衛四 Callisto | Bo̍k-ūi-sì Callisto | Bo̍k-uī-sì Callisto | 木衛四 卡利斯多 | Callisto |
| 隕石坑 | ún-se̍k-kheⁿ | ún-si̍k-khenn | 隕石坑 | crater |
| 水星 | Chúi-chhiⁿ | Tsuí-tshinn | 水星 | Mercury |
| 航海家 2 號 | Hâng-hái-ka 2 hō | Hâng-hái-ka 2 hō | 航海家 2 號 | Voyager 2 |
| 加利略太空船 | Ka-lī-lio̍h Thài-khong-chûn | Ka-lī-lio̍h Thài-khong-tsûn | 加利略太空船 | Galileo spacecraft |
| 液態水 | e̍k-thài-chúi | i̍k-thài-tsuí | 液態水 | liquid water |
| 候選地 | hāu-soán-tē | hāu-suán-tē | 候選地 | candidate site |
| 木衛二 Europa | Bo̍k-ūi-jī Europa | Bo̍k-uī-jī Europa | 木衛二 歐羅巴 | Europa |
| 木衛三 Ganymede | Bo̍k-ūi-saⁿ Ganymede | Bo̍k-uī-sann Ganymede | 木衛三 甘尼米德 | Ganymede |
| JUICE 探測任務 | JUICE Thàm-chhek jīm-bū | JUICE Thàm-tshik jīm-bū | JUICE 探測任務 | JUICE mission |
| Europa 快艇任務 | Europa Khoàiⁿ-théng jīm-bū | Europa Khuài-thíng jīm-bū | Europa 快艇任務 | Europa Clipper mission |

{{% /apod %}}

[An-Li Tsai]: mailto:thianbun.taigi@gmail.com
[TARA]: https://tara.tw

[Copyright]: https://apod.nasa.gov/apod/fap/lib/about_apod.html#srapply
[License3]: https://creativecommons.org/licenses/by-nc-nd/3.0/
[License2]:https://creativecommons.org/licenses/by-nc-nd/2.0/
[NASA]:https://www.nasa.gov/

[Jupiter]:https://science.nasa.gov/jupiter/
[Callisto]:https://science.nasa.gov/jupiter/jupiter-moons/callisto/
[Mercury]:https://science.nasa.gov/mercury/
[Galileo_spacecraft]:https://science.nasa.gov/mission/galileo/
[featured_image]:https://commons.wikimedia.org/wiki/File:Callisto_-_July_8_1979_(38926064465).jpg
[Voyager_2]:https://science.nasa.gov/mission/voyager/voyager-2/
[fractured]:https://thumbs.dreamstime.com/b/black-cat-pawing-broken-glass-window-s-paw-reaches-its-sharp-claws-visible-shards-scattered-around-creating-334701018.jpg
[interior_of_Callisto]:https://apod.nasa.gov/apod/ap981106.html
[underground_sea]:https://www.jpl.nasa.gov/news/ocean-inside-jupiters-moon-callisto-may-have-cushioned-big-impact/
[harbor_life]:https://www.numberanalytics.com/blog/astrobiological-potential-of-callisto
[Europa]:https://apod.nasa.gov/apod/ap240329.html
[Ganymede]:https://apod.nasa.gov/apod/ap231128.html
[Luna]:https://en.wikipedia.org/wiki/Luna_(name)
[Earth_s_Moon]:https://science.nasa.gov/moon/
[JUICE]:https://www.esa.int/Science_Exploration/Space_Science/Juice
[Europa_Clipper]:https://science.nasa.gov/mission/europa-clipper/
[out_to_Jupiter]:https://apod.nasa.gov/apod/ap170523.html
[largest_moons]:https://www.jpl.nasa.gov/images/pia01299-the-galilean-satellites/
[flaming_sky_horse]:https://apod.nasa.gov/apod/ap250902.html

[JPL_Caltech]:https://www.jpl.nasa.gov/
[許可]:https://creativecommons.org/licenses/by/2.0/deed.en/
[Kevin_M_Gill]:https://www.flickr.com/people/kevinmgill/
