---
title: 好奇號：火星日第 3048 工
date: 2021-03-25
publishdate: 2021-03-25T013:00:00+08:00
tags: [好奇號, 火星日, 火星, 天空吊車, 毅力號, 360 度全景圖, Mercou 山, Sharp 山, Gale 石坑]
hero: https://apod.nasa.gov/apod/fap/image/2103/sol3048curiosityBonoraFaccin.jpg
summary: Tī 毅力號登陸火星進前，猶閣有一台好奇號。事實上，好奇號探測車 tī 2012 年 4 月 5 號 ê 時陣，第一擺用天空吊車成功登陸火星。2021 年 3 月 2 號是好奇號 tī 這粒紅色行星，火星 ê 表面第 3048 工矣。
---

{{% apod %}}
<div style="text-align: right">

原始文章：[Curiosity: Sol 3048](https://apod.nasa.gov/apod/ap210325.html)<br>
影像提供：[NASA/JPL-Caltech][NASA/JPL-Caltech]<br>
資料處理：[Elisabetta Bonora][Elisabetta Bonora] & Marco Faccin / aliveuniverse.today<br>
台文翻譯：[An-Li Tsai][An-Li Tsai] ([NCU][NCU])
</div>

## [漢羅] 好奇號：火星日第 3048 工

Tī [毅力號][Perseverance] 登陸火星進前，猶閣有一台好奇號。
事實上，好奇號探測車 tī 2012 年 4 月 5 號 ê 時陣，完成第一擺 ê [天空吊車試驗][sky crane maneuver]，成功登陸火星。
2021 年 3 月 2 號是好奇號 tī 這粒紅色行星，火星 ê 表面第 3048 工矣。
[這張 360 度全景圖][This 360 degree panorama]，是好奇號探測車甲板面頂 ê Mastcam kā 好奇號 [tī 火星 3048 工翕 ê 149 張相片][sol 3048 is a mosaic of 149 frames] 拼接起來 ê。
內底有 23 張 [結冰 ê 、薄薄 ê、懸懸 ê 雲][icy, thin, high clouds]，浮 tī 火星 ê 天頂。
這个厚雲 ê 天色，是 kā 火星幾若工 ê 景色記錄起來，才用數位技術 kā 拼接起來 ê 全景圖。
Tī 中央 ê，是一个幾若層 ê 、幾若-sûn ê [Mercou 山][Mont Mercou]。
Tī 遠方倒爿 ê 彼粒山是 [Sharp 山][Mount Sharp]。
伊是 ùi Gale 石坑底生出來 5 公里懸 ê 山。

## [POJ] Hòⁿ-kî-hō: Hóe-chhiⁿ-ji̍t tē saⁿ-chheng-khòng-sì-cha̍p-peh kang

Tī Gē-le̍k-hō teng-lio̍k Hóe-chhiⁿ chìn-chêng, iáu-koh-ū chi̍t-tâi Hòⁿ-kî-hō.
Sū-si̍t-siōng, Hòⁿ-kî-hō thàm-chhek-chhia tī jī-khòng-it-jī nî sì goe̍h gō͘ hō ê sî-chūn, oân-sêng tē-it-pái ê Thian-khong-tiàu-chhia chhì-giām, seng-kûn teng-lio̍k Hóe-chhiⁿ.
Jī-khòng-jī-it nî saⁿ goe̍h jī hō sī Hòⁿ-kî-hō tī chi̍t-lia̍p âng-sek kiâⁿ-chhiⁿ, Hóe-chhiⁿ ê piáu-bīn tē saⁿ-chheng-khòng-sì-cha̍p-peh kang ah.
Chit-tiuⁿ saⁿ-pah-la̍k-cha̍p-tō͘ choân-kéng-tô͘, sī Hòⁿ-kî-hō thàm-chhek-chhia kah-pán bīn-téng ê Mastcam kā Hòⁿ-kî-hō tī Hóe-chhiⁿ saⁿ-chheng-khòng-sì-cha̍p-peh kang hip--ê chi̍t-pah-sì-cha̍p-káu tiuⁿ siòng-phìⁿ pheng-chiap--khí-lâi-ê.
Lāi-té ū jī-cha̍p-saⁿ tiuⁿ kiat-peng--ê, po̍h-po̍h--ê, koân-koân ê hûn, phû tī Hóe-chhiⁿ ê thiⁿ-téng.
Chit-ê kāu-hûn ê thiⁿ-sek, sī kā Hóe-chhiⁿ kúi-ā-kang ê kéng-sek kì-lo̍k--khí-lâi, chiah iōng só͘-ūi ki-su̍t kā pheng-chiap--khí-lâi ê choân-kéng-tô͘.
Tī tiong-ng--ê, sī chi̍t-ê kúi-ā-têng--ê, kúi-ā-sûn ê Mercou soaⁿ.
Tī oán-hong tò-pêng ê hit-lia̍p soaⁿ sī Sharp soaⁿ.
I sī ùi Gale chio̍h-kheⁿ-té seⁿ--chhut-lâi gō͘ kong-lí koân ê soaⁿ.

## [KIP] Hònn-kî-hō: Hué-tshinn-ji̍t tē sann-tshing-khòng-sì-tsa̍p-peh kang

Tī Gē-li̍k-hō ting-lio̍k Hué-tshinn tsìn-tsîng, iáu-koh-ū tsi̍t-tâi Hònn-kî-hō.
Sū-si̍t-siōng, Hònn-kî-hō thàm-tshik-tshia tī jī-khòng-it-jī nî sì gue̍h gōo hō ê sî-tsūn, uân-sîng tē-it-pái ê Thian-khong-tiàu-tshia tshì-giām, sing-kûn ting-lio̍k Hué-tshinn.
Jī-khòng-jī-it nî sann gue̍h jī hō sī Hònn-kî-hō tī tsi̍t-lia̍p âng-sik kiânn-tshinn, Hué-tshinn ê piáu-bīn tē sann-tshing-khòng-sì-tsa̍p-peh kang ah.
Tsit-tiunn sann-pah-la̍k-tsa̍p-tōo tsuân-kíng-tôo, sī Hònn-kî-hō thàm-tshik-tshia kah-pán bīn-tíng ê Mastcam kā Hònn-kî-hō tī Hué-tshinn sann-tshing-khòng-sì-tsa̍p-peh kang hip--ê tsi̍t-pah-sì-tsa̍p-káu tiunn siòng-phìnn phing-tsiap--khí-lâi-ê.
Lāi-té ū jī-tsa̍p-sann tiunn kiat-ping--ê, po̍h-po̍h--ê, kuân-kuân ê hûn, phû tī Hué-tshinn ê thinn-tíng.
Tsit-ê kāu-hûn ê thinn-sik, sī kā Hué-tshinn kuí-ā-kang ê kíng-sik kì-lo̍k--khí-lâi, tsiah iōng sóo-uī ki-su̍t kā phing-tsiap--khí-lâi ê tsuân-kíng-tôo.
Tī tiong-ng--ê, sī tsi̍t-ê kuí-ā-tîng--ê, kuí-ā-sûn ê Mercoo suann.
Tī uán-hong tò-pîng ê hit-lia̍p suann sī Sharp suann.
I sī uì Gale tsio̍h-khenn-té senn--tshut-lâi gōo kong-lí kuân ê suann.

## [English] Curiosity: Sol 3048

Before [Perseverance][Perseverance] there was Curiosity. In fact, the Curiosity rover accomplished the first [sky crane maneuver][sky crane maneuver] touchdown on Mars on April 5, 2012. March 2, 2021 marked Curiosity's 3,048th martian day operating on the surface of the Red Planet. [This 360 degree panorama][This 360 degree panorama] from [sol 3048 is a mosaic of 149 frames][sol 3048 is a mosaic of 149 frames] from Curiosity's Mastcam above the rover's deck. It includes 23 frames of [icy, thin, high clouds][icy, thin, high clouds] drifting through the martian sky. The cloudy sky frames were recorded throughout that martian day and are digitally stitched together in the panoramic view. Near center is a layered and streaked [Mont Mercou][Mont Mercou]. The peak of central [Mount Sharp][Mount Sharp], rising over 5 kilometers above the floor of Gale Crater, is in the distant background on the left.

## 詞彙學習（台語漢字/POJ/KIP/華語漢字/English）

- 【火星】Hóe-chhiⁿ/Hué-tshinn/火星/Mars
- 【火星日】Hóe-chhiⁿ-ji̍t/Hué-tshinn-ji̍t/火星日/Mars
- 【好奇號】Hòⁿ-kî-hō/Hònn-kî-hō/好奇號/Curiosity
- 【毅力號】Gē-le̍k-hō/Gē-li̍k-hō/毅力號/Perseverance
- 【探測車】thàm-chhek-chhia/thàm-tshek-tshia/探測車/Perseverance
- 【天空吊車】Thian-khong-tiàu-chhia/Thian-khong-tiàu-tshia/天空吊車/Sky Crane
- 【全景圖】choân-kéng-tô͘/tsuân-kíng-tôo/全景圖/Perseverance


{{% /apod %}}
[An-Li Tsai]: mailto:thianbu.taigi@gmail.com
[NCU]: https://www.astro.ncu.edu.tw


[NASA/JPL-Caltech]: https://www.jpl.nasa.gov/missions/mars-science-laboratory-curiosity-rover-msl
[Elisabetta Bonora]: https://twitter.com/EliBonora

[Perseverance]: https://apod.nasa.gov/apod/fap/ap210226.html
[sky crane maneuver]: https://www.nasa.gov/mission_pages/msl/multimedia/gallery/pia14839.html
[This 360 degree panorama]: https://www.flickr.com/photos/lunexit/51049546816/
[sol 3048 is a mosaic of 149 frames]: https://mars.nasa.gov/msl/multimedia/raw-images/?order=sol+desc%2Cinstrument_sort+asc%2Csample_type_sort+asc%2C+date_taken+desc&per_page=50&page=0&mission=msl&begin_sol=3048&end_sol=3048
[icy, thin, high clouds]: https://earthsky.org/space/how-meteors-create-mars-clouds
[Mont Mercou]: https://mars.nasa.gov/msl/mission-updates/8893/sols-3062-3063-adjusting-the-lighting-on-mont-mercou/
[Mount Sharp]: https://apod.nasa.gov/apod/fap/ap130427.html
