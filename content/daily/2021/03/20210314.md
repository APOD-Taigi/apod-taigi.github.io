---
title: Tī 瑞典天頂看起來敢若旗仔 ê 極光
date: 2021-03-14
publishdate: 2021-03-14T03:00:00+08:00
tags: [瑞典, 極光, 日冕, 地球磁場, 地磁風暴, 太陽極小期]
hero: https://apod.nasa.gov/apod/fap/image/2103/AuroraFlag_Stalnacke_6677.jpg
summary: 伊干焦出現一目-nih，to̍h 親像 一支 50公里懸 ê 長長 ê 旗仔。Tī 2015 年三月中，能量足強 ê 日冕物質噴出現象直接 tùi 地球磁場 ê 閬空送過去。予地球產生一个 tī 最近幾若年來，上強 ê 地磁風暴。
---

{{% apod %}}

- 原始文章：[A Flag Shaped Aurora over Sweden](https://apod.nasa.gov/apod/ap210314.html)
- 影像提供 kah 版權：[Mia Stålnacke](https://www.instagram.com/angrytheinch/)
- 台文翻譯：An-Li Tsai ([NCU](https://www.astro.ncu.edu.tw))
- 綴著 APOD: [免費 ê NASA App ][NASA App]

## [漢羅] Tī 瑞典天頂看起來敢若旗仔 ê 極光
伊干焦出現一目-nih，to̍h 親像一支 50 公里懸 ê 長長 ê 旗仔。
Tī 2015 年三月中，能量足強 ê [日冕物質噴出現象][Coronal Mass Ejection] 直接 tùi 地球磁場 ê 閬空送過去。
予地球產生一个 tī 最近幾若年來，上強 ê [地磁風暴][geomagnetic storms]。
這个結果煞予咱 tī [地球磁極][Earth's magnetic poles] 附近幾若个國家 ê 天頂，[看會著][visual result] 足闊 ê [極光現象][auroras being seen]。
[這張影像是][image features] tī [瑞典][Sweden] ê [Kiruna][Kiruna] 城鎮翕--ê。
Tī 遮 ê 天頂有特別直 ê [極光 kha-tián][auroral curtain]。
這个 [青色][green color] ê 發射光是 tī [地球大氣層][Earth's atmosphere] ê 低層，紅色 ê 發射光是 tī 頂層幾若公里懸 ê 所在。
是講咱猶毋知影這个足罕得看著 ê [茄仔色極光][purple aurora]，是 ùi 佗位來--ê。
毋過咱可能會 tī 比青色極光閣較低海拔 ê 所在，看著反常 ê [藍色極光][blue aurora]。
閣 tī 頂層疊閣較懸 ê 紅色極光。
是講，這馬才拄仔過 [太陽極小期][Solar Minimum]。
紲落來，地球頂懸有 [極光][auroras] [ê][of] 彩色 [暗暝][nights] 嘛會愈來愈濟。

## [POJ] Tī Sūi-tián thiⁿ-téng khòaⁿ--khí-lâi ká-ná kî-á ê ke̍k-kng

I kan-na chhut-hiān chi̍t-ba̍k-nih, to̍h chhin-chhiūⁿ chi̍t-ki gō͘-cha̍p kong-chhioh koân ê tn̂g-tn̂g--ê kî-á.
Tī jī-khòng-it-gō͘-nî saⁿ-goe̍h-tiong, lêng-liōng chiok-kiông ê ji̍t-bián bu̍t-chit phùn-chhut hiān-siōng ti̍t-chiap tùi tē-kiû chû-tiûⁿ ê làng-khong sàng--kòe-khì.
Hō͘ tē-kiû sán-seng chi̍t-ê tī chòe-kīn kúi-ā-nî lâi, siōng-kiông ê tē-chû hong-pō.
Chi̍t-ê kiat-kó soah hō͘ lán tī tē-kiû chû-ke̍k hū-kīn kúi-ā-ê kok-ka ê thiⁿ-téng, khòaⁿ-ē-tio̍h chiok-khoah ê ke̍k-kng hiān-siōng.
Chit-tiuⁿ iáⁿ-siōng sī tī Sūi-tián ê Kiruna siâⁿ-tìn hip--ê.
Tī chia ê thiⁿ-téng ū te̍k-pia̍t tit--ê ke̍k-kng.
Chi̍t-ê chhiⁿ-sek ê hoat-siā-kng sī tī tē-kiû tōa-khì-chân ê kē-chân, âng-sek ê hoat-siā-kng sī tī téng-chân kúi-ā kong-lí koân ê só͘-chāi.
Sī-kóng lán iáu m̄-chai chi̍t-ê chiok hán-tek khòaⁿ--tio̍h ê kiô-á-sek ke̍k-kng, sī ùi toh-ūi lâi--ê.
M̄-koh lán khó-lêng ē tī pí chhiⁿ-sek koh-khah kē hái-poa̍t ê só͘-chāi, khòaⁿ-tio̍h hoàn-sióng ê nâ-sek ke̍k-kng.
Koh tī téng-chân tha̍h koh-khah koân ê âng-sek ke̍k-kng.
Sī-kóng, chit-má chiah tú-á kòe Thài-iông Ke̍k-sió-kî.
Sòa-lo̍h-lâi, tē-kiû téng-koân ū ke̍k-kng ê chhái-sek àm-mî mā-ē lú-lâi-lú-chheng.

## [KIP] Messier pueh-cha̍p-it

I kan-na tshut-hiān tsi̍t-ba̍k-nih, to̍h tshin-tshīunn tsi̍t-ki gōo-tsa̍p kong-tshioh kuân ê tn̂g-tn̂g--ê kî-á.
Tī jī-khòng-it-gōo-nî sann-gue̍h-tiong, lîng-liōng tsiok-kiông ê ji̍t-bián bu̍t-tsit phùn-tshut hiān-siōng ti̍t-tsiap tuì tē-kîu tsû-tîunn ê làng-khong sàng--kuè-khì.
Hōo tē-kîu sán-sing tsi̍t-ê tī tsuè-kīn kuí-ā-nî lâi, siōng-kiông ê tē-tsû hong-pō.
Tsi̍t-ê kiat-kó suah hōo lán tī tē-kîu tsû-ki̍k hū-kīn kuí-ā-ê kok-ka ê thinn-tíng, khuànn-ē-tio̍h tsiok-khuah ê ki̍k-kng hiān-siōng.
Tsit-tiunn iánn-siōng sī tī Suī-tián ê Kiruna siânn-tìn hip--ê.
Tī tsia ê thinn-tíng ū ti̍k-pia̍t tit--ê ki̍k-kng.
Tsi̍t-ê tshinn-sik ê huat-siā-kng sī tī tē-kîu tuā-khì-tsân ê kē-tsân, âng-sik ê huat-siā-kng sī tī tíng-tsân kuí-ā kong-lí kuân ê sóo-tsāi.
Sī-kóng lán iáu m̄-tsai tsi̍t-ê tsiok hán-tik khuànn--tio̍h ê kiô-á-sik ki̍k-kng, sī uì toh-uī lâi--ê.
M̄-koh lán khó-lîng ē tī pí tshinn-sik koh-khah kē hái-pua̍t ê sóo-tsāi, khuànn-tio̍h huàn-sióng ê nâ-sik ki̍k-kng.
Koh tī tíng-tsân tha̍h koh-khah kuân ê âng-sik ki̍k-kng.
Sī-kóng, tsit-má tsiah tú-á kuè Thài-iông Ki̍k-sió-kî.
Suà-lo̍h-lâi, tē-kîu tíng-kuân ū ki̍k-kng ê tshái-sik àm-mî mā-ē lú-lâi-lú-tshing.

## [English] A Flag Shaped Aurora over Sweden
It appeared, momentarily, like a 50-km tall banded flag. In mid-March of 2015, an energetic [Coronal Mass Ejection][Coronal Mass Ejection] directed toward a clear magnetic channel to Earth led to one of the more intense [geomagnetic storms][geomagnetic storms] of recent years. A [visual result][visual result] was wide spread [auroras being seen][auroras being seen] over many countries near [Earth's magnetic poles][Earth's magnetic poles]. Captured over [Kiruna][Kiruna], [Sweden][Sweden], the [image features][image features] an unusually straight [auroral curtain][auroral curtain] with the [green color][green color] emitted low in the [Earth's atmosphere][Earth's atmosphere], and red many kilometers higher up. It is unclear where the rare [purple aurora][purple aurora] originates, but it might involve an unusual [blue aurora][blue aurora] at an even lower altitude than the green, seen superposed with a much higher red. Now past [Solar Minimum][Solar Minimum], colorful [nights][nights] [of][of] [auroras][auroras] over Earth are likely to increase.


## 詞彙學習（台語漢字/POJ/KIP/華語漢字/English）

- 【瑞典】Sūi-tián/Sūi-tián/瑞典/Sweden
- 【極光】ke̍k-kng/ki̍k-kng/極光/aurona
- 【日冕物質噴出現象】Ji̍t-bián bu̍t-chit phùn-chhut hiān-siōng/Ji̍t-bián bu̍t-tsit phùn-tshut hiān-siōng/日冕物質拋射現象/Coronal Mass Ejection
- 【地磁風暴】tē-chû hong-pō/tē-tsû hong-pō/地磁風暴/geomagnetic storm
- 【磁極】chû-ke̍k/tsû-ki̍k/磁極/magnetic pole
- 【極光 kha-tián】ke̍k-kng kha-tián/ki̍k-kng kha-tián/極光窗簾/auroral curtain
- 【海拔】hái-poa̍t/hái-pua̍t/海拔/altitude
- 【太陽極小期】Thài-iông Ke̍k-sió-kî/Thài-iông Ki̍k-sió-kî/太陽極小期/Solar Minimum

{{% /apod %}}

[NASA App]: https://www.nasa.gov/nasaapp
[Coronal Mass Ejection]: http://solarscience.msfc.nasa.gov/CMEs.shtml
[geomagnetic storms]: https://www.nasa.gov/mission_pages/sunearth/news/storms-on-sun.html
[visual result]: http://spaceweather.com/archive.php?view=1&day=18&month=03&year=2015
[auroras being seen]: https://apod.nasa.gov/apod/ap150319.html
[Earth's magnetic poles]: https://apod.nasa.gov/apod/fap/ap040919.html
[Kiruna]: https://youtu.be/b3vaaNE1XyM
[Sweden]: https://en.wikipedia.org/wiki/Sweden
[image features]: https://www.instagram.com/p/BTmEEF5AtOR/
[auroral curtain]: https://apod.nasa.gov/apod/ap960619.html
[green color]: http://www.webexhibits.org/causesofcolor/4D.html
[Earth's atmosphere]: http://en.wikipedia.org/wiki/Atmosphere_of_Earth#/media/File:Earth%27s_atmosphere.svg
[purple aurora]: https://apod.nasa.gov/apod/ap141014.html
[blue aurora]: https://en.wikipedia.org/wiki/Aurora#Visual_forms_and_colors
[Solar Minimum]: https://www.nasa.gov/mission_pages/sunearth/news/solarmin-max.html
[nights]: https://apod.nasa.gov/apod/ap141103.html
[of]: https://apod.nasa.gov/apod/ap140714.html
[auroras]: https://apod.nasa.gov/apod/ap110517.html
