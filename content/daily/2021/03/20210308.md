---
title: NEOWISE 彗星 ê 三條尾溜
date: 2021-03-08
publishdate: 2021-03-08T13:00:00+08:00
tags: [NEOWISE, 彗星, 尾溜, 彗星核, 鈉, 木星軌道, 外部太陽系]
hero: https://apod.nasa.gov/apod/fap/image/2103/Neowise3Tails_Lefaudeux_960_annotated.jpg
summary: 是啥物予 NEOWISE 彗星產生這个特別 ê 紅色尾溜？是鈉！Tī 2020 年熱天ê時陣，NEOWISE 彗星出現媠甲予人感動ê景色，有白色花逝 ê 塗粉尾溜 kah 藍色貓貓 ê 離子尾溜。
categories: [podcast]
vocals: [阿錕]
---

{{% apod %}}

- 原始文章：[Three Tails of Comet NEOWISE](https://apod.nasa.gov/apod/ap210308.html)
- 影像來源 kah 版權：[Nicolas Lefaudeux](https://hdr-astrophotography.com/a-propos/)
- 台文翻譯：[An-Li Tsai](mailto:thianbun.taigi@gmail.com) ([NCU](https://www.astro.ncu.edu.tw))
- Ùi 天文物理學家 ê 訊息：[Browse 2,400+ codes in the Astrophysics Source Code Library](http://ascl.net/)

{{< podcast "ckn0emjytcx0a0a49dz8ffteb" >}}

## [漢羅] NEOWISE 彗星 ê 三條尾溜
是啥物予 NEOWISE 彗星產生這个特別 ê 紅色尾溜？是 [鈉][Sodium]！
Tī 2020 年熱天 ê 時陣，NEOWISE 彗星出現媠甲 [予人感動][surprisingly] ê 景色。
有白色 [花逝][striated] ê [塗粉尾溜][white dust tail] kah 藍色 [貓貓 ê][pleasingly] [離子尾溜][ion tail]。
一寡 tùi 色光較敏感 ê 影像會有特別 ê 紅色尾溜。
[分析了後知影][analysis showed], 這个第三條尾溜 ê 色光，是 ùi 鈉發射來--ê。
Tī 7 月初 ê 時陣，[NEOWISE 彗星][Comet NEOWISE] 去予較光 ê 太陽光照予燒。
氣體內底有足濟 ê 鈉原子，可能會 ùi 彗星核釋放出來。
紲落來會 ùi [紫外光][ultraviolet] 提著電子，閣去予 [太陽風][solar wind] 吹出來。
[這个影像][featured image] 是 7 月中 tī [法國][France] [Brittany][Brittany] 翕--ê，看會著紅色 ê 尾溜。
[彗星 ê 鈉元素尾溜][Sodium comet tails] 以前捌看過，毋過 [足罕得看][rare]。
這个尾溜 tī 7 月底 to̍h 消失矣。
現此時 [彗星 C/2020 F3 (NEOWISE)][Comet C/2020 F3 (NEOWISE)] 已經 [失去光彩][since faded]，伊 ê 尾溜攏無去矣。
伊這馬已經行倚到 [木星][Jupiter] 軌道附近，欲轉去外部 [太陽系][Solar System] ê 路 lih。
後一擺閣轉來 ê 時陣，已經是 7000 年以後 ê 代誌矣。

## [POJ] NEOWISE hūi-chhiⁿ ê saⁿ-tiâu bóe-liu
Sī siáⁿ-mih hō͘ NEOWISE hūi-chhiⁿ sán-seng chi̍t-ê te̍k-pia̍t ê âng-sek bóe-liu? Sī la̍p!
Tī jī-khòng-jī-khòng nî joa̍h-thiⁿ ê sî-chūn, NEOWISE hūi-chhiⁿ chhut-hiān súi-kah hō͘-lâng kám-tōng ê kéng-sek.
Ū pe̍h-sek hoe-chōa ê thô͘-hún bóe-liu kah nâ-sek niau-niau-ê lî-chú bóe-liu.
Chi̍t-kóa tùi se̍k-kng khah bín-kám ê iáⁿ-siōng ē ū te̍k-pia̍t ê âng-sek bóe-liu.
Hun-sek liáu-āu chai-iáⁿ, chit-ê tē-saⁿ-tiâu bóe-liu ê se̍k-kng, sī ùi la̍p hoat-siā lâi--ê.
Tī chhit-goe̍h-chhe ê sî-chūn, NEOWISE hūi-chhiⁿ khì-hō͘ khah-kng ê thài-iông chiò hō͘ sio.
Khì-thé lāi-té ū chiok-chē ê la̍p-goân-chú, khó-lêng ē ùi hūi-chhiⁿ-he̍k sek-hòng--chhut-lâi.
Sòa--lo̍h-lâi ē ùi chí-gōa-kng the̍h-tio̍h tiān-chú, koh khì-hō͘ thài-iông-hong chhoe--chhut-lâi.
Chit-ê iáⁿ-siōng sī chhit-goe̍h-tiong tī Hoat-kok Brittany hip--ê, khòaⁿ-ē-tio̍h âng-sek ê bóe-liu.
Hūi-chhiⁿ ê la̍p-goân-sò͘ bóe-liu í-chêng bat khòaⁿ-kàu, m̄-koh chiok hán-tit khòaⁿ-tio̍h.
Chit-ê bóe-liu tī chhit-goe̍h-té to̍h siau-sit ah.
Hiān-chú-sî hūi-chhiⁿ C/jī-khòng-jī-khòng F-saⁿ (NEOWISE) í-keng sit-khì kong-chhái, i ê bóe-liu lóng bô--khì ah.
I chit-má í-keng kiâⁿ-óa-kàu Bo̍k-chhiⁿ kúi-tō hū-kīn, beh tńg-khì gōa-pō͘ thài-iông-hē ê lō͘ lih.
Āu chi̍t-pái koh tńg-lâi ê sî-chūn, í-keng sī chhit-chheng-nî í-āu ê tāi-chì ah.

## [KIP] NEOWISE huī-tshinn ê sann-tiâu bué-liu
Sī siánn-mih hōo NEOWISE huī-tshinn sán-sing tsi̍t-ê ti̍k-pia̍t ê âng-sik bué-liu? Sī la̍p!
Tī jī-khòng-jī-khòng nî jua̍h-thinn ê sî-tsūn, NEOWISE huī-tshinn tshut-hiān suí-kah hōo-lâng kám-tōng ê kíng-sik.
Ū pe̍h-sik hue-tsuā ê thôo-hún bué-liu kah nâ-sik niau-niau-ê lî-tsú bué-liu.
Tsi̍t-kuá tuì si̍k-kng khah bín-kám ê iánn-siōng ē ū ti̍k-pia̍t ê âng-sik bué-liu.
Hun-sik liáu-āu tsai-iánn, tsit-ê tē-sann-tiâu bué-liu ê si̍k-kng, sī uì la̍p huat-siā lâi--ê.
Tī tshit-gue̍h-tshe ê sî-tsūn, NEOWISE huī-tshinn khì-hōo khah-kng ê thài-iông tsiò hōo sio.
Khì-thé lāi-té ū tsiok-tsē ê la̍p-guân-tsú, khó-lîng ē uì huī-tshinn-hi̍k sik-hòng--tshut-lâi.
Suà--lo̍h-lâi ē uì tsí-guā-kng the̍h-tio̍h tiān-tsú, koh khì-hōo thài-iông-hong tshue--tshut-lâi.
Tsit-ê iánn-siōng sī tshit-gue̍h-tiong tī Huat-kok Brittany hip--ê, khuànn-ē-tio̍h âng-sik ê bué-liu.
Huī-tshinn ê la̍p-guân-sòo bué-liu í-tsîng bat khuànn-kàu, m̄-koh tsiok hán-tit khuànn-tio̍h.
Tsit-ê bué-liu tī tshit-gue̍h-té to̍h siau-sit ah.
Hiān-tsú-sî huī-tshinn C/jī-khòng-jī-khòng F-sann (NEOWISE) í-king sit-khì kong-tshái, i ê bué-liu lóng bô--khì ah.
I tsit-má í-king kiânn-uá-kàu Bo̍k-tshinn kuí-tō hū-kīn, beh tńg-khì guā-pōo thài-iông-hē ê lōo lih.
Āu tsi̍t-pái koh tńg-lâi ê sî-tsūn, í-king sī tshit-tshing-nî í-āu ê tāi-tsì ah.

## [English]  Three Tails of Comet NEOWISE

What created the unusual red tail in Comet NEOWISE? [Sodium][Sodium]. A spectacular sight back in the summer of 2020, Comet NEOWISE, at times, displayed something more than just a [surprisingly][surprisingly] [striated][striated] [white dust tail][white dust tail] and a [pleasingly][pleasingly] patchy blue [ion tail][ion tail]. Some color sensitive images showed an unusual red tail, and [analysis showed][analysis showed] much of this third tail's color was emitted by sodium. Gas rich in sodium atoms might have been liberated from [Comet NEOWISE][Comet NEOWISE]'s warming nucleus in early July by bright sunlight, electrically charged by [ultraviolet][ultraviolet] sunlight, and then pushed out by the [solar wind][solar wind]. The [featured image][featured image] was captured in mid-July from [Brittany][Brittany], [France][France] and shows the real colors. [Sodium comet tails][Sodium comet tails] have been seen before but are [rare][rare] -- this one disappeared by late July. [Comet C/2020 F3 (NEOWISE)][Comet C/2020 F3 (NEOWISE)] has [since faded][since faded], lost all of its bright tails, and now approaches the orbit of [Jupiter][Jupiter] as it heads back to the outer [Solar System][Solar System], to return only in about 7,000 years.

## 詞彙學習

|漢羅|POJ|KIP|華語|English|
|-|-|-|-|-|
|彗星核|hūi-chhiⁿ-he̍k|huī-tshinn-hi̍k|彗星核|comet nucleus|
|外部太陽系|gōa-pō͘ thài-iông-hē|guā-pōo thài-iông-hē|外部太陽系|outer solar system|
|鈉|la̍p|la̍p|鈉|Sodium|

{{% /apod %}}

[Sodium]: https://youtu.be/dmcfsEEogxs?t=49
[surprisingly]: https://apod.nasa.gov/apod/ap200722.html
[striated]: https://link.springer.com/article/10.1007/BF00644193
[white dust tail]: https://apod.nasa.gov/apod/ap200722.html
[pleasingly]: https://i.redd.it/58if334dkzm31.jpg
[ion tail]: https://en.wikipedia.org/wiki/Comet_tail
[analysis showed]: https://ui.adsabs.harvard.edu/abs/2020DPS....5211102Y/abstract
[Comet NEOWISE]: https://apod.nasa.gov/apod/ap200812.html
[ultraviolet]: https://science.nasa.gov/ems/10_ultravioletwaves
[solar wind]: https://solarsystem.nasa.gov/resources/2288/the-solar-wind-across-our-solar-system/
[featured image]: https://hdr-astrophotography.com/
[Brittany]: https://youtu.be/IG4H6gS3SNk
[France]: https://en.wikipedia.org/wiki/France
[Sodium comet tails]: https://astronomy.swin.edu.au/cosmos/c/Cometary+Neutral+Tail
[rare]: https://www.nsf.gov/discoveries/disc_summ.jsp?cntn_id=300913
[Comet C/2020 F3 (NEOWISE)]: https://en.wikipedia.org/wiki/Comet_NEOWISE
[since faded]: https://theskylive.com/c2020f3-info
[Jupiter]: https://solarsystem.nasa.gov/planets/jupiter/overview/
[Solar System]: https://solarsystem.nasa.gov/solar-system/our-solar-system/in-depth/
