---
title: 火山爆發頭頂 ê 天星
date: 2021-03-03
publishdate: 2021-03-03T13:00:00+08:00
tags: [火山, 熔岩, 噴泉, 爆發]
hero: https://apod.nasa.gov/apod/fap/image/2103/VolcanoStars_Vella_1920.jpg
summary: Etna 火山已經爆發幾若十萬年矣！Tī Italy Sicily 島 ê 這个火山，會產生一公里懸 ê 火山熔岩噴泉。
---

{{% apod %}}

- 原始文章：[Stars over an Erupting Volcano](https://apod.nasa.gov/apod/ap210303.html)
- 影像提供 kah 版權：[Giuseppe Vella][Giuseppe Vella]
- **請開淡薄仔時間寫這个美學 kah 天文學 ê 問卷：** [資訊聲音化][Sonification]（英語）

## [漢羅] 火山爆發頭頂 ê 天星

[Etna 火山][Mt. Etna1] 已經爆發幾若十萬年矣！
Tī [Italy][Italy] [Sicily][Sicily] 島 ê [這个火山][the volcano]，會產生一公里懸 ê 火山熔岩噴泉。
[Etna 火山][Mt. Etna2] 毋但是 [地球][Earth] 面頂 [活動力上強 ê 火山][most active volcanoes] 之一，嘛是上大 ê 火山之一。
這个山跤有 50 公里 [闊][its base]，3 公里懸。
[這張相片][Pictured] 是頂禮拜翕--ê，火山 ê [熔岩衝懸][lava plume]，燒滾滾 ê [熔岩][lava] to̍h ùi 火山外口流落來。
[衛星 ê 痕跡][satellite trails] 出現 tī 火山 ê 頭殼頂，[古早時代 ê 天星][ancient stars] to̍h 點 tī 遠方 ê 天頂。
這个火山爆發是遮爾強，附近 ê [機場嘛愛關起來][airports were closed]，才袂予飛龍機飛倚去這个危險 ê 熔岩噴泉。
這張影像 ê 前景 kah 背景是用仝一台 kha-mé-lah tī 仝一个所在 [連紲翕的][captured consecutively]。

## [POJ] Hóe-soaⁿ po̍k-hoat thâu-téng ê thiⁿ-chhiⁿ

Etna hóe-soaⁿ í-keng po̍k-hoat kúi-nā-cha̍p-bān nî ah!
Tī Italy Sicily tó ê chi̍t-ê hóe-soaⁿ, ē sán-seng chi̍t-kong-lí koân ê hóe-soaⁿ iông-gâm phùn-choân.
Etna hóe-soaⁿ m̄-nā sī Tē-kiû bīn-téng oa̍h-tōng-le̍k siōng kiông ê hóe-soaⁿ chi-it, mā sī siōng tōa ê hóe-soaⁿ chi-it.
Chi̍t-ê soaⁿ ū gō͘-cha̍p kong-lí khoah, saⁿ kong-lí koân.
Chit-tiuⁿ siòng-phìⁿ sī téng-lé-pài hip--ê, hóe-soaⁿ ê iông-gâm chhèng-koân, sio-kún-kún ê iông-gâm to̍h ùi hóe-soaⁿ gōa-kháu lâu--lo̍h-lâi.
Ūi-chhiⁿ ê hûn-jiah chhut-hiān tī hóe-soaⁿ soaⁿ-téng ê thâu-khak-téng, kó͘-chá sî-tāi ê thiⁿ-chhiⁿ to̍h tiám tī oán-hong ê thiⁿ-téng.
Chi̍t-ê hóe-soaⁿ po̍k-hoat sī chiah-nī kiông, hū-kūn ê ki-tiûⁿ mā ài koaiⁿ--khí-lâi, chiah bōe hō͘ hoe-lêng-ki poe-óa-khì chi̍t-ê ûi-hiám ê iông-gâm phùn-choân.
Chit-tiuⁿ iáⁿ-siōng ê chiân-kéng kah pōe-kéng sī iōng kâng-chit-tâi kha-mé-lah tī kâng-chi̍t-ê só͘-chāi liân-sòa-hip--ê.

## [KIP] Hué-suann po̍k-huat thâu-tíng ê thinn-tshinn

Etna hué-suann í-king po̍k-huat kuí-nā-tsa̍p-bān nî ah!
Tī Italy Sicily tó ê tsi̍t-ê hué-suann, ē sán-sing tsi̍t-kong-lí kuân ê hué-suann iông-gâm phùn-tsuân.
Etna hué-suann m̄-nā sī Tē-kîu bīn-tíng ua̍h-tōng-li̍k siōng kiông ê hué-suann tsi-it, mā sī siōng tuā ê hué-suann tsi-it.
Tsi̍t-ê suann ū gōo-tsa̍p kong-lí khuah, sann kong-lí kuân.
Tsit-tiunn siòng-phìnn sī tíng-lé-pài hip--ê, hué-suann ê iông-gâm tshìng-kuân, sio-kún-kún ê iông-gâm to̍h uì hué-suann guā-kháu lâu--lo̍h-lâi.
Uī-tshinn ê hûn-jiah tshut-hiān tī hué-suann suann-tíng ê thâu-khak-tíng, kóo-tsá sî-tāi ê thinn-tshinn to̍h tiám tī uán-hong ê thinn-tíng.
Tsi̍t-ê hué-suann po̍k-huat sī tsiah-nī kiông, hū-kūn ê ki-tîunn mā ài kuainn--khí-lâi, tsiah buē hōo hue-lîng-ki pue-uá-khì tsi̍t-ê uî-hiám ê iông-gâm phùn-tsuân.
Tsit-tiunn iánn-siōng ê tsiân-kíng kah puē-kíng sī iōng kâng-tsit-tâi kha-mé-lah tī kâng-tsi̍t-ê sóo-tsāi liân-suà-hip--ê.

## [English] Stars over an Erupting Volcano

[Mt. Etna][Mt. Etna1] has been erupting for hundreds of thousands of years. Located in [Sicily][Sicily], [Italy][Italy], [the volcano][the volcano] produces lava fountains over one kilometer high. [Mt. Etna][Mt. Etna2] is not only one of the [most active volcanoes][most active volcanoes] on [Earth][Earth], it is one of the largest, measuring over 50 kilometers at [its base][its base] and rising nearly 3 kilometers high. [Pictured][Pictured] erupting last month, a [lava plume][lava plume] shoots upwards, while hot [lava][lava] flows down the volcano's exterior. Likely [satellite trails][satellite trails] appear above, while [ancient stars][ancient stars] dot the sky far in the distance. This volcanic eruption was so strong that nearby [airports were closed][airports were closed] to keep planes from flying through the dangerous plume. The image foreground and background were [captured consecutively][captured consecutively] by the same camera and from the same location.

## 詞彙學習（台語漢字/POJ/KIP/華語漢字/English）

- 【熔岩】iông-gâm/iông-gâm/熔岩/lava
- 【衛星】ūi-chhiⁿ/uī-tshinn/衛星/satellite


{{% /apod %}}
[Giuseppe Vella]: https://www.instagram.com/Peppe.vella_photography/
[Sonification]: https://www.surveymonkey.com/r/chandrasonify
[Mt. Etna1]: https://en.wikipedia.org/wiki/Mount_Etna#Geological_history
[Sicily]: https://youtu.be/NnKs9NDzvVs
[Italy]: https://en.wikipedia.org/wiki/Italy
[the volcano]: http://www.geography.learnontheinternet.co.uk/topics/etna.html
[Mt. Etna2]: https://apod.nasa.gov/apod/ap051002.html
[most active volcanoes]: http://www.volcanolive.com/active2.html
[Earth]: https://solarsystem.nasa.gov/planets/earth/overview/
[its base]: https://youtu.be/gbRdvpTdQdI
[Pictured]: https://www.instagram.com/p/CLeXzMXgh55/
[lava plume]: https://apod.nasa.gov/apod/ap020121.html
[lava]: https://www.youtube.com/watch?v=ddzU-rkzKF0
[satellite trails]: https://starcircleacademy.com/2012/09/little-streakers/
[ancient stars]: https://www.eso.org/public/blog/how-old-are-the-stars/
[airports were closed]: https://www.euroweeklynews.com/2021/02/17/catania-airport-forced-to-close-after-mount-etna-volcano-eruption/
[captured consecutively]: https://cdn.hiconsumption.com/wp-content/uploads/2013/04/Big-Cat-Small-Cat-Campaign-by-Whiskas-Cat-Food-0.jpg
