---
title: SuitSat 一號：一領自由浮 tī 太空 ê 太空衫
date: 2021-03-28
#publishdate: 2021-03-28T13:00:00+08:00
tags: [太空衫衛星一號, SuitSat-1, 太空衫, 國際太空站, 電波發射機, 露西亞]
hero: https://apod.nasa.gov/apod/fap/image/2103/suitsat1_nasa_1080.jpg
summary: 有一領 15 年前浮tī 國際太空站外口。毋閣伊啥物代誌攏無做。逐家攏知影伊是去予太空站船員 kā 捒出去 ê。這領衫號做 Suitsat 一號，是一領露西亞 ê Orlan 牌太空衫。
---

{{% apod %}}

- 原始文章：[SuitSat-1: A Spacesuit Floats Free](https://apod.nasa.gov/apod/ap210328.html)
- 影像提供：[ISS Expedition 12 Crew][ISS Expedition 12 Crew], [NASA][NASA]
- 台文翻譯：[An-Li Tsai][An-Li Tsai] ([NCU][NCU])
- 宇宙 ê 入口：[APOD 亂數產生器](https://apod.nasa.gov/apod/random_apod.html)


## [漢羅] SuitSat 一號：一領自由浮 tī 太空 ê 太空衫

有一領太空衫 tī 15 年前浮 tī [國際太空站][International Space Station] 外口。
毋閣伊啥物代誌攏無做。
逐家攏知影伊是去予 [太空站][space station1] ê 船員 kā 捒出去 ê。
這領衫號做 [SuitSat 一號][Suitsat-1]，是一領露西亞 ê [Orlan 牌太空衫][Orlan spacesuit]。
內底櫼一大堆 [舊衫][old clothes] kah 一台會發射微弱信號 ê [電波發射機][radio transmitter]，予囥 tī 太空，踅地球 leh 行。
Tī [電波信號意外變][radio signal became] 弱進前，[這領衫][The suit] 攏總踅地球兩擺。
毋閣 [SuitSat 一號][Suitsat-1] 猶是繼續每 90 分鐘踅地球一輾，一直到幾若禮拜後，tī [地球大氣層][Earth's atmosphere] 燒去為止。
[這張相片][Pictured] 是這領無性命 ê 太空衫，tī 2006 年 ùi [太空站][space station2] [浮出去][drifted away] ê 時陣翕 ê。


## [POJ] SuitSat it-hō: Chi̍t-niá chū-iû phû tī thài-khong ê thài-khong-saⁿ

Ū chi̍t-niá thài-khong-saⁿ tī cha̍p-gō͘ nî phû tī Kok-chè-thài-khong-chām gōa-kháu.
M̄-koh i sáⁿ-mih tāi-chì lóng bô-chò.
Ta̍k-ke lóng chai-iáⁿ i sī khì hō͘ Thài-khong-chām ê chûn-goân kā sak--chhut-khì ê.
Chi̍t-niá saⁿ hō-chò SuitSat it-hō, sī chi̍t-tâi Lō͘-se-a ê Orlan pâi thài-khong-saⁿ.
Lāi-té chiⁿ chi̍t-tōa-tui kū-saⁿ kah chi̍t-tâi ē hoat-siā bî-jio̍k sìn-hō ê tiān-pho-hoat-siā-ki, hō͘ khǹg tī thài-khong, se̍h Tē-kiû leh kiâⁿ.
Tī tiān-pho sìn-hō ì-gōa pian jio̍k chìn-chêng, chit-niá-saⁿ lóng-chóng se̍h Tē-kiû nn̄g-pái.
M̄-koh SuitSat it-hō iáu-sī kè-sio̍k múi káu-cha̍p hun-cheng se̍h Tē-kiû chi̍t-liàn, it-ti̍t kàu kúi-ā lé-pài āu, tī Tē-kiû tōa-khì-chân sio--khì ûi-chí.
Chit-tiuⁿ siòng-phìⁿ sī chit-niá bô sìⁿ-miā ê thài-khong-saⁿ, tī jī-khòng-khòng-lio̍k nî ùi thài-khong-chām phû--chhut-khì ê sî-chūn hip--ê.


## [KIP] SuitSat it-hō: Tsi̍t-niá tsū-îu phû tī thài-khong ê thài-khong-sann

Ū tsi̍t-niá thài-khong-sann tī tsa̍p-gōo nî phû tī Kok-tsè-thài-khong-tsām guā-kháu.
M̄-koh i sánn-mih tāi-tsì lóng bô-tsò.
Ta̍k-ke lóng tsai-iánn i sī khì hōo Thài-khong-tsām ê tsûn-guân kā sak--tshut-khì ê.
Tsi̍t-niá sann hō-tsò SuitSat it-hō, sī tsi̍t-tâi Lōo-se-a ê Orlan pâi thài-khong-sann.
Lāi-té tsinn tsi̍t-tuā-tui kū-sann kah tsi̍t-tâi ē huat-siā bî-jio̍k sìn-hō ê tiān-pho-huat-siā-ki, hōo khǹg tī thài-khong, se̍h Tē-kîu leh kiânn.
Tī tiān-pho sìn-hō ì-guā pian jio̍k tsìn-tsîng, tsit-niá-sann lóng-tsóng se̍h Tē-kîu nn̄g-pái.
M̄-koh SuitSat it-hō iáu-sī kè-sio̍k muí káu-tsa̍p hun-tsing se̍h Tē-kîu tsi̍t-liàn, it-ti̍t kàu kuí-ā lé-pài āu, tī Tē-kîu tuā-khì-tsân sio--khì uî-tsí.
Tsit-tiunn siòng-phìnn sī tsit-niá bô sìnn-miā ê thài-khong-sann, tī jī-khòng-khòng-lio̍k nî uì thài-khong-tsām phû--tshut-khì ê sî-tsūn hip--ê.


## [English] SuitSat-1: A Spacesuit Floats Free

A spacesuit floated away from the [International Space Station][International Space Station] 15 years ago, but no investigation was conducted. Everyone knew that it was pushed by the [space station][space station1] crew. Dubbed [Suitsat-1][Suitsat-1], the unneeded Russian [Orlan spacesuit][Orlan spacesuit] filled mostly with [old clothes][old clothes] was fitted with a faint [radio transmitter][radio transmitter] and released to orbit the Earth. [The suit][The suit] circled the Earth twice before its [radio signal became][radio signal became] unexpectedly weak. [Suitsat-1][Suitsat-1] continued to orbit every 90 minutes until it burned up in the [Earth's atmosphere][Earth's atmosphere] after a few weeks. [Pictured][Pictured], the lifeless spacesuit was photographed in 2006 just as it [drifted away][drifted away] from [space station][space station2].

## 詞彙學習（台語漢字/POJ/KIP/華語漢字/English）

- 【太空衫】thài-khong-saⁿ/thài-khong-sann/太空衣/spacesuit
- 【國際太空站】Kok-chè-thài-khong-chām/Kok-tsè-thài-khong-tsām/國際太空站/International Space Station
- 【露西亞】Lō͘-se-a/Lōo-se-a/俄羅絲/Russia
- 【電波發射機】tiān-pho-hoat-siā-ki/tiān-pho-huat-siā-ki/電波發射機/radio transmitter
- 【電波信號】tiān-pho sìn-hō/tiān-pho sìn-hō/電波信號/radio signal


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[ISS Expedition 12 Crew]: https://www.nasa.gov/mission_pages/station/expeditions/expedition12/index.html
[NASA]: https://www.nasa.gov/

[International Space Station]: https://apod.nasa.gov/apod/ap151109.html
[space station1]: https://apod.nasa.gov/apod/ap161105.html
[Suitsat-1]: https://science.nasa.gov/science-news/science-at-nasa/2006/26jan_suitsat
[Orlan spacesuit]: https://en.wikipedia.org/wiki/Orlan_space_suit
[old clothes]: https://www.newscientist.com/article/dn3258-old-clothes-filter-out-cholera/
[radio transmitter]: http://electronics.howstuffworks.com/radio.htm
[The suit]: http://en.wikipedia.org/wiki/SuitSat
[radio signal became]: https://www.newscientist.com/article/dn8687-announcement-of-suitsats-death-premature/
[Suitsat-1]: http://microcontroller.com/news/microchip_suitsat1_nasa.asp
[Earth's atmosphere]: https://www.nasa.gov/sites/default/files/images/469649main_earths-atmosphere-orig_full.jpg
[Pictured]: https://www.nasa.gov/multimedia/imagegallery/image_feature_514.html
[drifted away]: https://dogtime.com/assets/uploads/2019/04/DogFloating.jpg
[space station2]: http://www.nasa.gov/mission_pages/station/main/index.html
