---
title: 毅力號 360 度影像：奇怪 ê 石頭 kah tī 火星走揣生物
date: 2021-03-09
publishdate: 2021-03-09T13:00:00+08:00
tags: [化石, 毅力號, 探測車, 火星, Jezero, 生物]
summary: 彼敢是化石？看毅力號探測車最近翕--ê 一寡影像，敢若 leh 揣寶物仝款。無一定會是第一个揣著骨頭 ê 化石，有古早時代植物印記 ê 岩石，抑是真正揣著生物捌活 tī 火星 ê 證據。
categories: [podcast]
vocals: [阿錕]
---

{{% iframe "https://mars.nasa.gov/layout/embed/image/mars-panorama/?id=25674" "300px" %}}

{{% apod %}}

- 原始文章：[Perseverance 360: Unusual Rocks and the Search for Life on Mars](https://apod.nasa.gov/apod/ap210309.html)
- 影像提供：[NASA][NASA], [JPL-Caltech][JPL-Caltech], [ASU][ASU], [MSSS][MSSS]
- 台文翻譯：[An-Li Tsai](mailto:thianbun.taigi@gmail.com) ([NCU](https://www.astro.ncu.edu.tw))

{{< podcast "ckn0eqfkecvz60889tjouijrf" >}}

## [漢羅] 毅力號 360 度影像：奇怪 ê 石頭 kah tī 火星走揣生物
彼敢是 [化石][fossil]？
看 [毅力號探測車][Perseverance rover] [最近翕--ê 一寡影像][recent images]，敢若 leh 揣寶物仝款。
無一定你會變做第一个揣著 [石化][petrified] ê [骨頭][bone]，有 [古早時代植物][ancient plant] 印記 ê 岩石，抑是真正揣著生物捌活 tī [火星][Mars] ê 證據 ê人。
毋過，雖然講咱嘛是有可能會揣著像骨頭這款物件。
大部份 ê [外星生物學家][exobiologists] 認為，咱閣較有可能用 [毅力號 ê 化學分析儀][Perseverance's chemical analyzers] [揣著][found] 古早時代 ê 單細胞 [微生物][microbes] ê [生物化學殘骸][biochemical remnants]。
[上主要 ê 原因][key reason] 是，[多細胞有機物][multicellular organisms] ê [演化愛用足濟酸素][oxygen to evolve]，這馬 tī 火星 [早-to̍h 已經用煞][ever been present] 矣。
猶就是講，[無人知影][nobody's sure] 會揣著啥物！
所以你會使用你佮意 ê 方式來耍這幅毅力號影像。
這是 [會當搝近看 ê 360 度影像][featured 360-degree zoomable image]。
是毅力號降落 tī [Jezero 石坑][Jezero Crater] ê 所在，tī 影像內底看會著岩石 kah 山嶺。
就算是 [NASA ê 科學家][NASA-affiliated scientists] 嘛 leh 研究毅力號 ê 影像。
你若是有看著啥物 [奇怪][really unusual] ê 物件，請 kā 伊鋪 tī [社交媒體][popular social media] 頂懸。
若是 [科學家感覺你 ê 眼光袂䆀][particularly intriguing, scientifically]，按呢 [NASA 可能嘛會注意][NASA will hear] 著你。

## [POJ] Gē-le̍k-hō saⁿ-pah-la̍k-cha̍p-tō͘ iáⁿ-siōng: Kî-koài ê chio̍h-thâu kah tī Hóe-chhiⁿ cháu-chhōe seng-bu̍t
He kám-sī hòa-chio̍h?
khòaⁿ Gē-le̍k-hō thàm-chhek-chhia chòe-kīn hip--ê chi̍t-kóa iáⁿ-siōng, ká-ná leh chhōe pó-bu̍t kāng-khoán.
Bô-it-tēng lí ē piàn-chò tē-it-ê chhōe-tio̍h chio̍h-hòa ê kut-thâu, ū kó͘-chá-sî-tāi si̍t-bu̍t-ìn-kì ê gâm-chio̍h, ia̍h-sī chin-chiàⁿ chhōe-tio̍h seng-bu̍t bat oa̍h tī Hóe-chhiⁿ ê chèng-kù ê lâng.
M̄-koh, sui-jiân-kong lán mā-sī ū khó-lêng ē chhōe-tio̍h chhiūⁿ kut-thâu chit-khoán mi̍h-kiāⁿ.
Tōa-pō͘-hūn ê gōa-seng-seng-bu̍t-ha̍k-ka jīn-ûi, lán koh-khah ū khó-lêng iōng Gē-le̍k-hō ê hòa-ha̍k-hun-sek-gî chhōe-tio̍h kó͘-chá-sî-tāi ê tan-sè-pau bî-seng-bu̍t ê seng-bu̍t hòa-ha̍k chân-hâi.
Siōng chú-iàu ê goân-in sī, to-sè-pau iú-ki-bu̍t ê ián-hòa ài iōng chiok-chōe sǹg-sò͘, chit-má tī Hóe-chhiⁿ chá-to̍h í-keng iōng-soah-ah.
Ia̍h-to̍h-sī-kóng, bô-lâng chai-iáⁿ ē chhōe-tio̍h siáⁿ-mih!
Só͘-í lí ē-sái iōng lí kah-ì ê hong-sek lâi sńg chit-pak Gē-le̍k-hō iáⁿ-siōng.
Che sī ē-tàng giú-kīn-khòaⁿ ê saⁿ-pah-la̍k-cha̍p-tō͘ iáⁿ-siōng.
Sī Gē-le̍k-hō kàng-lo̍h tī Jezero chio̍h-kheⁿ ê só͘-chāi, tī iáⁿ-siōng lāi-té khòaⁿ-ē-tio̍h gâm-chio̍h kah soaⁿ-niá.
Chiū-sǹg-sī NASA ê kho-ha̍k-ka mā leh gián-kiù Gē-le̍k-hō ê iáⁿ-siōng.
Lí nā-sī ū khòaⁿ-tio̍h siáⁿ-mí kî-koài ê mi̍h-kiāⁿ, chhiáⁿ kā i pho͘-tī siā-kau-mûi-thé téng-koân.
Nā-sī kho-ha̍k-ka kám-kak lí ê gán-kong bē-bái, án-ni NASA khó-lêng mā-ē chù-ì tio̍h lí.

## [KIP] Gē-li̍k-hō sann-pah-la̍k-tsa̍p-tōo iánn-siōng: Kî-kuài ê tsio̍h-thâu kah tī Hué-tshinn tsáu-tshuē sing-bu̍t
He kám-sī huà-tsio̍h?
khuànn Gē-li̍k-hō thàm-tshik-tshia tsuè-kīn hip--ê tsi̍t-kuá iánn-siōng, ká-ná leh tshuē pó-bu̍t kāng-khuán.
Bô-it-tīng lí ē piàn-tsò tē-it-ê tshuē-tio̍h tsio̍h-huà ê kut-thâu, ū kóo-tsá-sî-tāi si̍t-bu̍t-ìn-kì ê gâm-tsio̍h, ia̍h-sī tsin-tsiànn tshuē-tio̍h sing-bu̍t bat ua̍h tī Hué-tshinn ê tsìng-kù ê lâng.
M̄-koh, sui-jiân-kong lán mā-sī ū khó-lîng ē tshuē-tio̍h tshīunn kut-thâu tsit-khuán mi̍h-kiānn.
Tuā-pōo-hūn ê guā-sing-sing-bu̍t-ha̍k-ka jīn-uî, lán koh-khah ū khó-lîng iōng Gē-li̍k-hō ê huà-ha̍k-hun-sik-gî tshuē-tio̍h kóo-tsá-sî-tāi ê tan-sè-pau bî-sing-bu̍t ê sing-bu̍t huà-ha̍k tsân-hâi.
Siōng tsú-iàu ê guân-in sī, to-sè-pau íu-ki-bu̍t ê ián-huà ài iōng tsiok-tsuē sǹg-sòo, tsit-má tī Hué-tshinn tsá-to̍h í-king iōng-suah-ah.
Ia̍h-to̍h-sī-kóng, bô-lâng tsai-iánn ē tshuē-tio̍h siánn-mih!
Sóo-í lí ē-sái iōng lí kah-ì ê hong-sik lâi sńg tsit-pak Gē-li̍k-hō iánn-siōng.
Tse sī ē-tàng gíu-kīn-khuànn ê sann-pah-la̍k-tsa̍p-tōo iánn-siōng.
Sī Gē-li̍k-hō kàng-lo̍h tī Jezero tsio̍h-khenn ê sóo-tsāi, tī iánn-siōng lāi-té khuànn-ē-tio̍h gâm-tsio̍h kah suann-niá.
Tsīu-sǹg-sī NASA ê kho-ha̍k-ka mā leh gián-kìu Gē-li̍k-hō ê iánn-siōng.
Lí nā-sī ū khuànn-tio̍h siánn-mí kî-kuài ê mi̍h-kiānn, tshiánn kā i phoo-tī siā-kau-muî-thé tíng-kuân.
Nā-sī kho-ha̍k-ka kám-kak lí ê gán-kong bē-bái, án-ni NASA khó-lîng mā-ē tsù-ì tio̍h lí.


## [English] Perseverance 360: Unusual Rocks and the Search for Life on Mars

Is that a [fossil][fossil]?  Looking through [recent images][recent images] of Mars taken by the new [Perseverance rover][Perseverance rover] may seem a bit like treasure hunting, with the possibility of fame coming to the first person to correctly identify a [petrified][petrified] [bone][bone], a rock imprinted by an [ancient plant][ancient plant], or any clear indication that life once existed on [Mars][Mars].  Unfortunately, even though it is possible that something as spectacular as a skeleton could be identified, most [exobiologists][exobiologists] think it much more likely that [biochemical remnants][biochemical remnants] of ancient single-celled [microbes][microbes] could be [found][found] with [Perseverance's chemical analyzers][Perseverance's chemical analyzers].  A [key reason][key reason] is that [multicellular organisms][multicellular organisms] may take a greater amount of [oxygen to evolve][oxygen to evolve] than has [ever been present][ever been present] on Mars. That said, [nobody's sure][nobody's sure], so please feel free to digitally magnify any Perseverance image that interests you -- including the [featured 360-degree zoomable image][featured 360-degree zoomable image] of the rocks and ridges surrounding Perseverance's landing location in [Jezero Crater][Jezero Crater]. And even though [NASA-affiliated scientists][NASA-affiliated scientists] are themselves studying Perseverance's images, if you see anything [really unusual][really unusual], please post it to [popular social media][popular social media]. If your sighting turns out to be [particularly intriguing, scientifically][particularly intriguing, scientifically], it is likely that [NASA will hear][NASA will hear] about it.

## 詞彙學習（台語漢字/POJ/KIP/華語漢字/English）

- 【火星】Hóe-chhiⁿ/Hué-tshinn/火星/Mars
- 【毅力號】Gē-le̍k-hō/Gē-li̍k-hō/毅力號/Perseverance
- 【探測車】thàm-chhek-chhia/thàm-tshek-tshia/探測車/rover
- 【化石】hòa-chio̍h/huà-tsio̍h/化石/fossil
- 【外星生物學家】gōa-seng-seng-bu̍t-ha̍k-ka/guā-sing-sing-bu̍t-ha̍k-ka/外星生物學家/exobiologists
- 【化學分析儀】hòa-ha̍k hun-sek-gî/huà-ha̍k hun-sik-gî/化學分析儀/chemical analyzers
- 【單細胞】tan-sè-pau/tan-sè-pau/單細胞/single-cell
- 【微生物】bî-seng-bu̍t/bî-sing-bu̍t/微生物/microbes
- 【生物化學殘骸】seng-bu̍t hòa-ha̍k chân-hâi/sing-bu̍t huà-ha̍k tsân-hâi/生物化學殘骸/biochemical remnants
- 【多細胞】to-sè-pau/to-sè-pau/多細胞/multicellular
- 【有機物】iú-ki-bu̍t/iú-ki-bu̍t/有機物/organisms
- 【酸素】sǹg-sò͘/sǹg-sòo/酸素/oxygen

{{% /apod %}}
[NASA]: https://www.nasa.gov/
[JPL-Caltech]: https://www.jpl.nasa.gov/
[ASU]: https://mastcamz.asu.edu/
[MSSS]: http://www.msss.com/
[fossil]: https://www.ncbi.nlm.nih.gov/pmc/articles/PMC6049883/
[recent images]: https://mars.nasa.gov/mars2020/multimedia/raw-images/
[Perseverance rover]: https://mars.nasa.gov/mars2020/
[petrified]: https://en.wikipedia.org/wiki/Petrifaction
[bone]: https://www.uky.edu/KGS/fossils/fossil-did-i-find-fossil-bones.php
[ancient plant]: https://en.wikipedia.org/wiki/Fossil#/media/File:Lycopod_axis.jpg
[Mars]: https://solarsystem.nasa.gov/planets/mars/overview/
[exobiologists]: https://astrobiology.nasa.gov/research/astrobiology-at-nasa/exobiology/
[biochemical remnants]: https://mars.nasa.gov/news/8863/searching-for-life-in-nasas-perseverance-mars-samples/
[microbes]: https://en.wikipedia.org/wiki/Microorganism
[found]: https://apod.nasa.gov/apod/ap180619.html
[Perseverance's chemical analyzers]: https://mars.nasa.gov/mars2020/mission/science/
[key reason]: https://pubmed.ncbi.nlm.nih.gov/31237436/
[multicellular organisms]: https://en.wikipedia.org/wiki/Multicellular_organism
[oxygen to evolve]: https://ui.adsabs.harvard.edu/abs/2019AsBio..19..811W/abstract
[ever been present]: https://www.space.com/33296-mars-atmosphere-oxygen-curiosity-rover.html
[nobody's sure]: https://www.sciencealert.com/this-is-the-first-known-animal-that-doesn-t-need-oxygen-to-survive
[featured 360-degree zoomable image]: https://mars.nasa.gov/resources/25674/perseverances-mastcam-z-first-high-resolution-panorama/
[Jezero Crater]: https://en.wikipedia.org/wiki/Jezero_(crater)
[NASA-affiliated scientists]: https://mars.nasa.gov/mars2020/mission/team/
[really unusual]: https://cdn.pixabay.com/photo/2019/09/04/08/24/cat-4451003_1280.jpg
[popular social media]: https://www.facebook.com/nasamars/
[particularly intriguing, scientifically]: https://www.smithsonianmag.com/science-nature/life-on-mars-78138144/
[NASA will hear]: https://science.nasa.gov/citizenscience
