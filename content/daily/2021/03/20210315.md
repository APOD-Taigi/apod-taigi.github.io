---
title: 火流星 ê 光 kah 聲
date: 2021-03-15
publishdate: 2021-03-15T13:00:00+08:00
tags: [火流星, 離子尾溜, 電波信號, 彗星, 小行星, 聲音]
hero: https://www.youtube.com/watch?v=WJua8eXLX9o
summary: 是哩！毋知你敢捌聽過流星 ê 聲？一般來講，流星實在是傷遠矣！咱是無法度聽著伊 ê 聲欸。毋閣，一粒流星會當產生一个離子尾溜，伊會當 ùi 遠方反射電波信號過來。
---

{{% apod %}}

- 原始文章：[Meteor Fireballs in Light and Sound](https://apod.nasa.gov/apod/ap210315.html)
- 影像提供 kah 版權：[Thomas Ashcraft][Thomas Ashcraft] ([Radio Fireball Observatory][Radio Fireball Observatory])
- 台文翻譯：[An-Li Tsai](mailto:thianbu.taigi@gmail.com) ([NCU](https://www.astro.ncu.edu.tw))
- 敢若是 tī leh 超空間：[APOD ê 亂數產生器][Random APOD Generator]

## [漢羅] 火流星 ê 光 kah 聲

是哩！毋知你敢捌聽過流星 ê 聲？
一般來講，流星實在是 [傷遠][too far away] 矣！
咱是無法度聽著伊 ê 聲欸。
毋閣，一粒 [流星][meteor] 會當產生一个 [離子化 ê 軌跡][ionization trail]，伊會當 ùi 遠方反射電波信號過來。
你若是徛 tī 適當 ê 所在，可能 to̍h 會當 tī 你 ê la-ji-ò͘ [聽著一塊仔][momentarily hear] 遠方廣播電台送過來 ê 聲，毋是 kan-na [靜態影像][static] 爾爾。
Tī 這支 [影片][featured video] 內底，大粒流星 ê 軌跡，反映做聲音，ùi 遠方 ê 電波發射器送過來，去予敏感 ê 電波接受器掠著。
仝一个時間，這个 [光-sûn][bright streaks] 嘛去予 [全天攝影機][all-sky video camera] 翕著。
Tī 影片內底，四粒 [火流星][fireball] [明亮][bright] ê [光跡][paths] 迒過天頂。
第一个火流星 ê 痕跡 tī [美國][USA] [新墨西哥州][New Mexico] [Lamy][Lamy] ê 所在翕著。
紲落來，tī 每一幅靜態影像，即時影片嘛翕著每一粒 [流星行過][meteor streaking] 天頂。
這馬 kā 影像 kah ùi 電波反射 ê 聲音記錄敆做伙。
Kā 流星 ê 軌跡投影 tī 地球，會當揣著伊 kah [地球][Earth] [相挵 ê 地點][impact site]（若是有）。
毋閣若是 kā 伊 ê 軌跡 [投影轉去][trail back] 天頂，to̍h 會揣著 [伊 ê 老爸老母，彗星抑是小行星][parent comet or asteroid]。

## [POJ] Hóe-liû-chhiⁿ ê kng kah siaⁿ

Sī-lih! M̄-chai lí kám bat thiaⁿ-kòe liû-chhiⁿ ê siaⁿ?
It-poaⁿ-lâi-kóng, liû-chhiⁿ si̍t-chāi sī siuⁿ hn̄g ah!
Lán sī bô-hoat-tō͘ thiaⁿ-tio̍h i ê siaⁿ eh!
M̄-koh, chi̍t-lia̍p liû-chhiⁿ ē-tàng sán-seng chi̍t-ê lî-chú-hòa ê kúi-jiah, i ē-tàng ùi oán-hong hoán-siā tiān-pho-sìn-hō kòe-lâi.
Lí nā-sī khiā tī sek-tong ê só͘-chāi, khó-lêng to̍h ē-tàng tī lí ê la-ji-ò͘ thiaⁿ-tio̍h chi̍t-tè-á oán-hong kóng-pò-tiān-tâi sàng--kòe-lâi ê siaⁿ, m̄-sī kan-na chēng-thài-iáⁿ-siōng niā-niā.
Tī chit-ki iáⁿ-phìⁿ lāi-té, tōa-lia̍p liû-chhiⁿ ê kúi-jiah, hoán-èng chò siaⁿ-im, ùi oán-hong ê tiān-pho hoat-siā-khì sàng--kòe-lâi, khì hō͘ bín-kám ê tiān-pho chiap-siū-khì lia̍h-tio̍h.
Kâng chi̍t-ê sî-kan, chit-ê kng-sûn mā khì hō͘ choân-thian liap-iáⁿ-ki hip-tio̍h.
Tī iáⁿ-phìⁿ lāi-té, sì-lia̍p Hóe-liû-chhiⁿ bêng-liōng ê kng-jiah hāⁿ-kòe thiⁿ-téng.
Tē-it-ê Hóe-liû-chhiⁿ ê hûn-jiah tī Bí-kok sin Be̍k-se-ko chiu Lamy ê só͘-chāi hip-tio̍h.
Sòa-lo̍h-lâi, tī múi-chit-pak chēng-thài iáⁿ-siōng, chek-sî iáⁿ-phìⁿ mā hip-tio̍h múi-chi̍t-lia̍p liû-chhiⁿ kiâⁿ-kòe thiⁿ-téng.
Chit-má kā iáⁿ-siōng kah ùi tiān-pho-hoán-siā ê siaⁿ-im-kì-lo̍k kap chò-hóe.
Kā liû-chhiⁿ ê kúi-jiah tâu-iáⁿ tī Tē-kiû, ē-tàng chhōe-tio̍h i kah tē-kiû sio-lòng ê tē-tiám (nā-sī ū).
M̄-koh nā-sī kā i ê kúi-jiah tâu-iáⁿ tńg-khì thiⁿ-téng, to̍h ē chhōe-tio̍h i ê lāu-pē-lāu-bú, hui-chhiⁿ iah-sī sió-kiâⁿ-chhiⁿ.

## [KIP] Hué-lîu-tshinn ê kng kah siann

Sī-lih! M̄-tsai lí kám bat thiann-kuè lîu-tshinn ê siann?
It-puann-lâi-kóng, lîu-tshinn si̍t-tsāi sī siunn hn̄g ah!
Lán sī bô-huat-tōo thiann-tio̍h i ê siann eh!
M̄-koh, tsi̍t-lia̍p lîu-tshinn ē-tàng sán-sing tsi̍t-ê lî-tsú-huà ê kuí-jiah, i ē-tàng uì uán-hong huán-siā tiān-pho-sìn-hō kuè-lâi.
Lí nā-sī khiā tī sik-tong ê só͘-tsāi, khó-lîng to̍h ē-tàng tī lí ê la-ji-òo thiann-tio̍h tsi̍t-tè-á uán-hong kóng-pò-tiān-tâi sàng--kuè-lâi ê siann, m̄-sī kan-na tsīng-thài-iánn-siōng niā-niā.
Tī tsit-ki iánn-phìnn lāi-té, tuā-lia̍p lîu-tshinn ê kuí-jiah, huán-ìng tsò siann-im, uì uán-hong ê tiān-pho huat-siā-khì sàng--kuè-lâi, khì hōo bín-kám ê tiān-pho tsiap-sīu-khì lia̍h-tio̍h.
Kâng tsi̍t-ê sî-kan, tsit-ê kng-sûn mā khì hōo tsuân-thian liap-iánn-ki hip-tio̍h.
Tī iánn-phìnn lāi-té, sì-lia̍p Hué-lîu-tshinn bîng-liōng ê kng-jiah hāⁿ-kuè thinn-tíng.
Tē-it-ê Hué-lîu-tshinn ê hûn-jiah tī Bí-kok sin Bi̍k-se-ko tsiu Lamy ê sóo-tsāi hip-tio̍h.
Suà-lo̍h-lâi, tī muí-tsit-pak tsīng-thài iánn-siōng, tsik-sî iánn-phìnn mā hip-tio̍h muí-tsi̍t-lia̍p lîu-tshinn kiânn-kuè thinn-tíng.
Tsit-má kā iánn-siōng kah uì tiān-pho-huán-siā ê siann-im-kì-lo̍k kap tsò-hué.
Kā lîu-tshinn ê kuí-jiah tâu-iánn tī Tē-kîu, ē-tàng tshuē-tio̍h i kah tē-kîu sio-lòng ê tē-tiám (nā-sī ū).
M̄-koh nā-sī kā i ê kuí-jiah tâu-iánn tńg-khì thinn-tíng, to̍h ē tshuē-tio̍h i ê lāu-pē-lāu-bú, hui-tshinn iah-sī sió-kiânn-tshinn.


## [English] Meteor Fireballs in Light and Sound

Yes, but have you ever *heard* a meteor? Usually, meteors are [too far away][too far away] to make any audible sound. However, a [meteor][meteor] will briefly create an [ionization trail][ionization trail] that can reflect a distant radio signal. If the geometry is right, you may [momentarily hear][momentarily hear] -- through your radio -- a distant radio station even over [static][static]. In the [featured video][featured video], the sounds of distant radio transmitters were caught reflecting from large meteor trails by a sensitive radio receiver -- at the same time the [bright streaks][bright streaks] were captured by an [all-sky video camera][all-sky video camera]. In the video, the [bright][bright] [paths][paths] taken by four [fireball][fireball]s across the sky near [Lamy][Lamy], [New Mexico][New Mexico], [USA][USA], are shown first. Next, after each static frame, a real-time video captures each [meteor streaking][meteor streaking] across the sky, now paired with the sound recorded from its radio reflection. Projecting a meteor trail down to the [Earth][Earth] may lead to finding its [impact site][impact site] (if any), while projecting its [trail back][trail back] into the sky may lead to identifying its [parent comet or asteroid][parent comet or asteroid].

## 詞彙學習（台語漢字/POJ/KIP/華語漢字/English）

- 【超空間】chhiau-khong-kan/tshiau-khong-kan/超空間/hyperspace
- 【火流星】hóe-liû-chhiⁿ/hué-lîu-tshinn/火流星/fireball
- 【離子化 ê 軌跡】lî-chú-hòa ê kúi-jiah/lî-tsú-huà ê kuí-jiah/離子尾/ionization trail
- 【彗星】hui-chhiⁿ/hui-tshinn/彗星/comet
- 【小行星】sió-kiâⁿ-chhiⁿ/sió-kiânn-tshinn/小行星/asteroid

{{% /apod %}}

[Thomas Ashcraft]: mailto:ashcraft@heliotown.dot.com
[Radio Fireball Observatory]: http://www.heliotown.com/
[Random APOD Generator]: https://apod.nasa.gov/apod/random_apod.html
[too far away]: https://earthsky.org/space/whoosh-can-you-hear-a-meteor-streak-past
[meteor]: https://solarsystem.nasa.gov/asteroids-comets-and-meteors/meteors-and-meteorites/overview/
[ionization trail]: https://en.wikipedia.org/wiki/Meteor_burst_communications
[momentarily hear]: https://i.pinimg.com/originals/f3/aa/fd/f3aafd5b31e81165473be45d67383a33.jpg
[static]: https://www.scientificamerican.com/article/cosmic-radio-background/
[featured video]: http://www.heliotown.com/Fireballs.html
[bright streaks]: https://apod.nasa.gov/apod/ap011119.html
[all-sky video camera]: https://apod.nasa.gov/apod/ap090817.html
[bright]: https://apod.nasa.gov/apod/ap130218.html
[paths]: https://apod.nasa.gov/apod/ap110123.html
[fireball]: https://apod.nasa.gov//ap990219.html
[Lamy]: https://en.wikipedia.org/wiki/Lamy,_New_Mexico
[New Mexico]: https://youtu.be/unghDml5F_4
[USA]: https://www.cia.gov/the-world-factbook/countries/united-states/
[meteor streaking]: https://apod.nasa.gov/apod/ap200912.html
[Earth]: https://solarsystem.nasa.gov/planets/earth/overview/
[impact site]: https://apod.nasa.gov/apod/ap090328.html
[trail back]: https://www.discovermagazine.com/the-sciences/meteor-hunters-track-fireballs-in-the-night-sky
[parent comet or asteroid]: https://apod.nasa.gov/apod/ap180808.html
