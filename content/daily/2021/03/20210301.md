---
title: 鵜鶘星雲 ê 紅 kah 藍
date: 2021-03-01
publishdate: 2021-03-01T13:00:00+08:00
tags: [鵜鶘星雲, IC 5070, 北美洲星雲, 恆星形成, 電離鋒面, 鰇魚鬚]
hero: https://apod.nasa.gov/apod/image/2102/Pelican_PetraskoEtAl_3555.jpg
summary: 鵜鶘星雲沓沓仔 leh 改變。這規个星雲 ê 正式編號是 IC 5070。伊 kah 大 北美洲星雲，是去予 塗粉 滿滿是 ê 分子氣體 分做兩爿。
---

{{% apod %}}

- 原始文章：[The Pelican Nebula in Red and Blue](https://apod.nasa.gov/apod/ap210301.html)
- 影像提供 kah [版權][copyright]：M. Petrasko, M. Evenden, [U. Mishra][U. Mishra] ([Insight Obs.][Insight Obs.])
- 台文翻譯：[An-Li Tsai](mailto:thianbun.taigi@gmail.com) ([NCU](https://www.astro.ncu.edu.tw))
- APOD ê 各種語言：[Arabic][Arabic], [Bulgarian][Bulgarian], [Catalan][Catalan], [Chinese][Chinese1] (Beijing), [Chinese][Chinese2] (Taiwan), [Croatian][Croatian], [Czech][Czech], [Dutch][Dutch],
[Farsi][Farsi], [French][French],[German][German], [Hebrew][Hebrew], [Indonesian][Indonesian], [Korean][Korean], [Montenegrin][Montenegrin], [Polish][Polish], [Russian][Russian], [Serbian][Serbian],
[Slovenian][Slovenian], [Spanish][Spanish], [Taiwanese][Taiwanese], [Turkish][Turkish], [Turkish][Turkish], and [Ukrainian][Ukrainian]

## [漢羅] 鵜鶘星雲 ê 紅 kah 藍

鵜鶘星雲沓沓仔 leh 改變。
這規个星雲 ê 正式編號是 IC 5070。
伊 kah 大 [北美洲星雲][27]，是去予 [塗粉][28] 滿滿是 ê [分子氣體][29] 分做兩爿。
毋閣，[鵜鶘星雲][30] 特別趣味，因為伊是一个活動力足強 ê 區域，內底有 [恆星形成][31] kah 一直 leh 演化 ê 氣體雲。
[這張相片][32] 經過處理，現出兩款主要 ê 色水，紅色 kah 藍色。
紅色主要是 tī 星際間 ê [水素][33] ê 發射光。
活動力較強 ê 少年恆星發出 ê [紫外光][34]，沓沓仔 kā 星雲內底 ê 冷氣體變做燒氣體。
Tī 兩種氣體 ê [交界][35] 是 [電離鋒面][36]，to̍h tī 影相中央朱紅色 ê 所在。
特別是內底閣有敢若 [鰇魚鬚][37]、密實 ê 冷氣體。
Ùi 這馬開始幾若百萬年了後，這个星雲可能 to̍h 袂閣叫做 [鵜鶘星雲][38] 矣。
等恆星 kah 氣體 ê [活動平衡][39] 了後，一定會[看起來無仝款][40]。

## [POJ] Thê-ô͘ seng-hûn ê âng kah nâ

Thê-ô͘ seng-hûn tau̍h-tau̍h-á leh kái-piàn.
Chi̍t kui-ê seng-hûn ê chèng-sek pian-hō sī IC ngó͘-khòng-chhit-khòng.
I kah tōa-pak-bí-chiu seng-hûn, sī khì hō͘ thô͘-hún móa-móa-sī ê hūn-chú-khì-thé pun-chò nn̄g-pêng.
M̄-koh, Thê-ô͘ seng-hûn te̍k-pia̍t chhù-bī, in-ūi i sī chi̍t-ê oa̍h-tōng-le̍k chiok kiông ê khu-he̍k, lāi-té ū hêng-chhiⁿ hêng-sêng kah it-ti̍t leh ián-hòa ê khì-thé-hûn.
Chi̍t-tiuⁿ siòng-phìⁿ keng-kòe chhú-lí, hiàn-chhut nn̄g-khoán chú-iàu ê sek-chúi, âng-sek kah nâ-sek.
Âng-sek chú-iàu sī tī seng-chè-kán ê chúi-sò͘ ê hoat-siā-kng.
Oa̍h-tōng-le̍k khah-kiông ê siàu-liân hêng-chhiⁿ hoat-chhut ê chi-gōa-kng, tau̍h-tau̍h-á kā seng-hûn lāi-té ê léng khì-thé piàn-chò sio khì-thé.
Tī nn̄g-chiòng khì-thé ê kau-kài sī tiān-lî hong-bīn, to̍h tī iáⁿ-siōng tiong-ng chu-âng-sek ê só͘-chāi.
Te̍k-pia̍t sī lāi-té koh-ū ká-ná jiû-hî-chhiu, ba̍t-cha̍t ê léng khì-thé.
Ùi chit-má khai-sí kúi-ā-pah-bān nî liáu-āu, chi̍t-ê seng-hûn khó-lêng to̍h bōe-koh kiò-chò Thê-ô͘ seng-hûn ah.
Tán hêng-chhiⁿ kah khì-thé ê oa̍h-tōng pêng-hêng liáu-āu, it-tēng ē khòaⁿ--khí-lâi bô-kâng-khoán.

## [KIP] Thê-ôo sing-hûn ê âng kah nâ

Thê-ôo sing-hûn ta̍uh-ta̍uh-á leh kái-piàn.
Tsi̍t kui-ê sing-hûn ê tsìng-sik pian-hō sī IC ngóo-khòng-tshit-khòng.
I kah tuā-pak-bí-tsiu sing-hûn, sī khì hōo thôo-hún muá-muá-sī ê hūn-tsú-khì-thé pun-tsò nn̄g-pîng.
M̄-koh, Thê-ôo sing-hûn ti̍k-pia̍t tshù-bī, in-uī i sī tsi̍t-ê ua̍h-tōng-li̍k tsiok kiông ê khu-hi̍k, lāi-té ū hîng-tshinn hîng-sîng kah it-ti̍t leh ián-huà ê khì-thé-hûn.
Tsi̍t-tiunn siòng-phìnn king-kuè tshú-lí, hiàn-tshut nn̄g-khuán tsú-iàu ê sik-tsuí, âng-sik kah nâ-sik.
Âng-sik tsú-iàu sī tī sing-tsè-kán ê tsuí-sòo ê huat-siā-kng.
Ua̍h-tōng-li̍k khah-kiông ê siàu-liân hîng-tshinn huat-tshut ê tsi-guā-kng, ta̍uh-ta̍uh-á kā sing-hûn lāi-té ê líng khì-thé piàn-tsò sio khì-thé.
Tī nn̄g-tsiòng khì-thé ê kau-kài sī tiān-lî hong-bīn, to̍h tī iánn-siōng tiong-ng tsu-âng-sik ê sóo-tsāi.
Ti̍k-pia̍t sī lāi-té koh-ū ká-ná jîu-hî-tshiu, ba̍t-tsa̍t ê líng khì-thé.
Uì tsit-má khai-sí kuí-ā-pah-bān nî liáu-āu, tsi̍t-ê sing-hûn khó-lîng to̍h buē-koh kiò-tsò Thê-ôo sing-hûn ah.
Tán hîng-tshinn kah khì-thé ê ua̍h-tōng pîng-hîng liáu-āu, it-tīng ē khuànn--khí-lâi bô-kâng-khuán.

## [English] NGC 2244: A Star Cluster in the Rosette Nebula

The Pelican Nebula is changing. The entire nebula, officially designated IC 5070, is divided from the larger [North America Nebula][27] by a [molecular cloud][29] filled with dark [dust][28]. The [Pelican][30], however, is particularly interesting because it is an unusually active mix of [star formation][31] and evolving gas clouds. The [featured picture][32] was processed to bring out two main colors, red and blue, with the red dominated by light emitted by interstellar [hydrogen][33]. [Ultraviolet light][34] emitted by young energetic stars is slowly transforming cold gas in the nebula to hot gas, with the [advancing boundary][35] between the two, known as an [ionization front][36], visible in bright red across the image center. Particularly dense [tentacles][37] of cold gas remain. Millions of years from now this nebula might no longer be known as the [Pelican][38], as the [balance and placement of stars and gas][39] will surely leave something that [appears completely different][40].

## 詞彙學習（台語漢字/POJ/KIP/華語漢字/English）

- 【鵜鶘星雲】Thê-ô͘ seng-hûn/Thê-ôo sing-hûn/鵜鶘星雲/Pelican Nebula
- 【北美洲星雲】Pak-bí-chiu seng-hûn/Pak-bí-tsiu sing-hûn/北美洲星雲/North America Nebula
- 【水素】chúi-sò͘/tsuí-sòo/水素/hydrogen
- 【紫外光】chi-gōa-kng/tsi-guā-kng/紫外光/ultraviolet light
- 【電離鋒面】tiān-lî hong-bīn/tiān-lî hong-bīn/電離鋒面/ionization front

{{% /apod %}}
[copyright]: https://apod.nasa.gov/apod/fap/lib/about_apod.html#srapply
[U. Mishra]: https://www.instagram.com/mr_deepsky/
[Insight Obs.]: https://www.insightobservatory.com/p/home-page.html
[Arabic]: https://apod.me/
[Bulgarian]: https://mediabricks.bg/apod-bulgaria
[Catalan]: http://www.apod.cat/
[Chinese1]: http://www.bjp.org.cn/mryt/
[Chinese2]: http://sprite.phys.ncku.edu.tw/astrolab/mirrors/apod/apod.html
[Croatian]: http://www.apod.rs/Croatia.html
[Czech]: http://www.astro.cz/apod/
[Dutch]: http://www.apod.nl/
[Farsi]: http://www.skypix.org/apod/
[French]: http://www.cidehom.com/apod.php
[German]: http://www.starobserver.org/
[Hebrew]: http://www.astronomia2009.org.il/info/apod/apod.htm
[Indonesian]: http://apod.infoastronomy.org/
[Korean]: http://wouldyoulike.org/apod/
[Montenegrin]: http://www.apod.rs/Montenegro.html
[Polish]: http://apod.pl/apod/
[Russian]: http://www.astronet.ru/db/apod.html
[Serbian]: http://www.apod.rs/
[Slovenian]: http://apod.fmf.uni-lj.si/
[Spanish]: http://observatorio.info/
[Taiwanese]: https://www.apod.tw/
[Turkish]: https://www.uzaydanhaberler.com/category/gorsel/apod/
[Turkish]: https://rasyonalist.org/kategori/apod/
[Ukrainian]: http://astronomy.pp.ua/
[27]: https://apod.nasa.gov/apod/ap000501.html
[28]: http://curator.jsc.nasa.gov/stardust/interstellardust.cfm
[29]: https://apod.nasa.gov/apod/ap201122.html
[30]: https://www.youtube.com/watch?v=m1jUJQyzv8M
[31]: https://apod.nasa.gov/apod/ap120722.html
[32]: https://www.astrobin.com/fxphu9/
[33]: https://en.wikipedia.org/wiki/Hydrogen
[34]: https://science.nasa.gov/ems/10_ultravioletwaves
[35]: https://apod.nasa.gov/apod/ap180205.html
[36]: https://apod.nasa.gov/apod/ap031013.html
[37]: https://en.wikipedia.org/wiki/Tentacle#/media/File:Snail-front-0A.jpg
[38]: http://apod.nasa.gov/cgi-bin/apod/apod_search?tquery=Pelican
[39]: https://ui.adsabs.harvard.edu/abs/1980ApJ...239..121B/abstract
[40]: https://www.barkbusters.co.uk/images/articles/7a4120f095480e9f2a2ad2a165d90313.jpg
