---
title: Messier 99
date: 2021-06-24
publishdate: 2021-06-24T12:00:00+0800
tags: [M99, NGC 4254, 室女座星系團, 哈伯太空望遠鏡, 后鬃座, 捲螺仔星系, 捲螺仔手骨]
hero: https://apod.nasa.gov/apod/fap/image/2106/M99_LeoShatz_cropped1024.jpg
summary: 這个有偉大設計 ê 捲螺仔星系 Mesier 99，ùi 真正 ê 宇宙尺度來看，實在是真壯觀。

categories: [podcast]
vocals: [阿錕]
---

{{% apod %}}

- 原始文章：[Messier 99](https://apod.nasa.gov/apod/ap210624.html)
- 影像提供：[NASA](https://www.nasa.gov/), [ESA](https://www.esa.int), [Hubble](https://www.nasa.gov/mission_pages/hubble/main/index.html), [Janice Lee](https://www.linkedin.com/in/janiceleeastro/); *Processing & Copyright:* [Leo Shatz](https://www.astrobin.com/users/spinlock/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckrksjeawh26x08505yyyx6pl" >}}

## [漢羅] Messier 99
這个有偉大設計 ê [捲螺仔星系 Mesier 99][spiral galaxy Messier 99]，ùi 真正 ê 宇宙尺度來看，實在是真壯觀。
這是最近處理過 ê M99 [星系 ê 完整肖像][full galaxy portrait]，伊有 7 萬光年闊。
這个清楚 ê 景色是 kā 哈伯太空望遠鏡 ê 紫外光、可見光、kah 紅外線影像資料敆做伙 ê。
伊 tī 差不多 5000 萬光年遠 ê 所在，to̍h tī 美麗 ê 后鬃座遐。
這个正面捲螺仔星系，是厝邊 ê [室女座星系團][Virgo Galaxy Cluster] ê 成員之一。
伊嘛予編做 NGC 4254。
伊 kah 室女座星系團 ê 另外一个成員 ê [近距離接觸][close encounter]，可能是造成伊有彼个清楚、藍色捲螺仔手骨外形 ê 原因。




## [POJ] Messier káu-cha̍p-káu

Chit-ê ū úi-tāi siat-kè ê kńg-lê-á seng-hē Mesier káu-cha̍p-káu, ùi chin-chiàⁿ ê ú-tiū chhioh-tō͘ lâi khòaⁿ, si̍t-chāi sī chin chòng-koan.
Che sī chòe-kīn chhú-lí kòe ê M-káu-cha̍p-káu seng-hē ê oân-chéng siàu-siōng, i ū chhit-bān kng-nî khoah.
chit-ê chheng-chhó͘ ê kéng-sek sī kā Ha-peh thài-khong-bōng-oán-kiàⁿ ê chí-gōa-kng, khó-kiàn-kng, kah âng-gōa-sòaⁿ iáⁿ-siōng chu-liāu kap chò-hóe ê.
I tī chha-put-to gō͘-chheng-bān kng-nî hn̄g ê só͘-chāi, to̍h tī bí-lē ê Hiō-chang-chō hiah.
Chit-ê chiàⁿ-bīn kńg-lê-á seng-hē, sī chhù-piⁿ ê Sek-lú-chō seng-hē-thoân ê sêng-goân chi-it.
I mā hō͘ pian-chò NGC sù-jī-ngó͘-sù.
I kah Sek-lú-chō seng-hē-thoân ê lēng-gōa chi̍t-ê sêng-goân ê kīn-kū-lî chiap-chhiok, khó-lêng sī chō-sêng i ū hit-ê chheng-chhó͘, nâ-sek kńg-lê-á chhiú-kut goân-hêng ê goân-in.



## [KIP] Messier káu-tsa̍p-káu

Tsit-ê ū uí-tāi siat-kè ê kńg-lê-á sing-hē Mesier káu-tsa̍p-káu, uì tsin-tsiànn ê ú-tiū tshioh-tōo lâi khuànn, si̍t-tsāi sī tsin tsòng-kuan.
Tse sī tsuè-kīn tshú-lí kuè ê M-káu-tsa̍p-káu sing-hē ê uân-tsíng siàu-siōng, i ū tshit-bān kng-nî khuah.
tsit-ê tshing-tshóo ê kíng-sik sī kā Ha-peh thài-khong-bōng-uán-kiànn ê tsí-guā-kng, khó-kiàn-kng, kah âng-guā-suànn iánn-siōng tsu-liāu kap tsò-hué ê.
I tī tsha-put-to gōo-tshing-bān kng-nî hn̄g ê sóo-tsāi, to̍h tī bí-lē ê Hiō-tsang-tsō hiah.
Tsit-ê tsiànn-bīn kńg-lê-á sing-hē, sī tshù-pinn ê Sik-lú-tsō sing-hē-thuân ê sîng-guân tsi-it.
I mā hōo pian-tsò NGC sù-jī-ngóo-sù.
I kah Sik-lú-tsō sing-hē-thuân ê līng-guā tsi̍t-ê sîng-guân ê kīn-kū-lî tsiap-tshiok, khó-lîng sī tsō-sîng i ū hit-ê tshing-tshóo, nâ-sik kńg-lê-á tshiú-kut guân-hîng ê guân-in.




## [English] Messier 99
Grand design [spiral galaxy Messier 99][spiral galaxy Messier 99] looks majestic on a truly cosmic scale.
This recently processed [full galaxy portrait][full galaxy portrait] stretches over 70,000 light-years across M99.
The sharp view is a combination of ultraviolet, visible, and infrared image data from the Hubble Space Telescope.
About 50 million light-years distant toward the well-groomed constellation Coma Bernices, the face-on spiral is a member of the nearby [Virgo Galaxy Cluster][Virgo Galaxy Cluster].
Also cataloged as NGC 4254, a [close encounter][close encounter] with another Virgo cluster member has likely influenced the shape of its well-defined, blue spiral arms.




## 詞彙學習（台語漢字/POJ/KIP/華語漢字/English）


- 【室女座星系團】Sek-lú-chō seng-hē-thoân/Sik-lú-tsō sing-hē-thuân/室女座星系團/Virgo Galaxy Cluster
- 【后鬃座】Hiō-chang-chō/Hiō-tsang-tsō/后髮座/the constellation Coma Bernices
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【哈伯太空望遠鏡】Ha-peh thài-khong bōng-oán-kiàⁿ/Ha-peh thài-khong bōng-uán-kiànn/哈伯太空望遠鏡/Hubble Space Telescope
- 【捲螺仔手骨】kńg-lê-á chhiú-kut/kńg-lê-á tshiú-kut /螺旋手臂、旋臂/spiral arm
- 【正面星系】chiàⁿ-bīn seng-hē/tsiànn-bīn sing-hē/正面星系/face-on galaxy
- 【尺度】chhioh-tō͘/tshioh-tōo/尺度/scale
- 【肖像】siàu-siōng/siàu-siōng/肖像/portrait




{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[spiral galaxy Messier 99]:https://www.nasa.gov/feature/goddard/2017/messier-99
[full galaxy portrait]:https://www.astrobin.com/8wpsp5/
[Virgo Galaxy Cluster]:https://apod.nasa.gov/apod/ap170624.html
[close encounter]:https://arxiv.org/abs/astro-ph/0505021
