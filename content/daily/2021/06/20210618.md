---
title: 火環日食 ê 惡魔角
date: 2021-06-18
publishdate: 2021-06-18T12:00:00+0800
tags: [火環日食, 日食, 月全食, 血色月食]
hero: https://apod.nasa.gov/apod/image/2106/IMG_3915.jpg
summary: 這个 tī 六月 10 號 翕 ê 大西洋日出望遠鏡影像，是因為大氣反射 kā 太陽盤面搝平 kah kā 伊 ê 外形扭曲 ê。
categories: [podcast]
vocals: [阿錕]
---

{{% apod %}}

- 原始文章：[Devil Horns from a Ring of Fire](https://apod.nasa.gov/apod/ap210618.html)
- 影像來源 kah [版權][copyright]：[Madhup Rathi](mailto:firstname@creativesap.com)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckrksg4jrkq8c09305dja11rz" >}}

## [漢羅] 火環日食 ê 惡魔角
這个 tī [六月 10 號][on June 10] 翕 ê 大西洋日出望遠鏡影像，是因為 [大氣反射][Atmospheric refraction] kā 太陽盤面搝平 kah kā 伊 ê 外形扭曲 ê。
這个景色是 tī [初一][recorded at New Moon] ùi 美國東岸 New Jersey 州 Belmar 記錄這改 ê 食季發生 ê 金環日食。
月娘 kā 一部份 ê 日頭閘著，才會予日頭變做月眉形，賰 ê 部份煞看起來親像是惡魔 ê 角（嘛有可能是一隻 [會飛 ê 船][flying canoe]）。
毋閣 tī 月相到環食 ê 時陣，這个食日看起來 to̍h 親像是天堂 ê 火環。
六月 ê 金環日食是 [隨綴 tī][on the heels t] 五月 ê 月全食後壁來 ê。
當然，這改 ê 月全食看著 ê，是一粒超級紅 ê [血色月食][Blood Moon eclipse t]。

## [POJ] Hóe-khoân ji̍t-si̍t ê ok-mô͘-kak
Chit-ê tī la̍k-goe̍h cha̍p-hō hip--ê Tāi-se-iûⁿ ji̍t-chhut bōng-oán-kiàⁿ iáⁿ-siōng, sī in-ūi tōa-khì hoán-siā kā thài-iông pôaⁿ-bīn giú pêⁿ kah kā i ê gōa-hêng niú-khiok ê.
Chit-ê kéng-sek sī tī chhoe-it ùi Bí-kok tang-hōaⁿ New Jersey chiu Belmar kì-lo̍k chit-kái ê si̍t-kùi hoat-seng ê kim-khoân ji̍t-si̍t.
Goe̍h-niû kā chi̍t-pō͘-hūn ê ji̍t-thâu cha̍h-tio̍h, chiah ē hō͘ ji̍t-thâu piàn-chò goe̍h-bâi-hêng, chhun ê pō͘-hūn soah khòaⁿ--khí-lâi chhiⁿ-chhiūⁿ sī ok-mô͘ ê kok (mā ū khó-lêng sī chi̍t-chiah ē poe ê chûn).
M̄-koh tī goe̍h-siòng kàu khoân-si̍t ê sî-chūn, chit-ê, chit-ê si̍t-ji̍t khòaⁿ--khí-lâi to̍h chhiⁿ-chhiūⁿ sī thian-tông ê hóe-khoân.
La̍k-goe̍h ê kim-khoân ji̍t-si̍t sī sûi tòe tī gō͘-goe̍h ê goe̍h-choân-si̍t āu-piah lâi ê.
Tong-jiân, chit-kái ê goe̍h-choân-si̍t khòaⁿ--tio̍h ê, sī chi̍t-lia̍p chhiau-kip âng ê hoeh-sek goe̍h-si̍t.


## [KIP] Hué-khuân ji̍t-si̍t ê ok-môo-kak
Tsit-ê tī la̍k-gue̍h tsa̍p-hō hip--ê Tāi-se-iûnn ji̍t-tshut bōng-uán-kiànn iánn-siōng, sī in-uī tuā-khì huán-siā kā thài-iông puânn-bīn giú pênn kah kā i ê guā-hîng niú-khiok ê.
Tsit-ê kíng-sik sī tī tshue-it uì Bí-kok tang-huānn New Jersey tsiu Belmar kì-lo̍k tsit-kái ê si̍t-kuì huat-sing ê kim-khuân ji̍t-si̍t.
Gue̍h-niû kā tsi̍t-pōo-hūn ê ji̍t-thâu tsa̍h-tio̍h, tsiah ē hōo ji̍t-thâu piàn-tsò gue̍h-bâi-hîng, tshun ê pōo-hūn suah khuànn--khí-lâi tshinn-tshiūnn sī ok-môo ê kok (mā ū khó-lîng sī tsi̍t-tsiah ē pue ê tsûn).
M̄-koh tī gue̍h-siòng kàu khuân-si̍t ê sî-tsūn, tsit-ê, tsit-ê si̍t-ji̍t khuànn--khí-lâi to̍h tshinn-tshiūnn sī thian-tông ê hué-khuân.
La̍k-gue̍h ê kim-khuân ji̍t-si̍t sī suî tuè tī gōo-gue̍h ê gue̍h-tsuân-si̍t āu-piah lâi ê.
Tong-jiân, tsit-kái ê gue̍h-tsuân-si̍t khuànn--tio̍h ê, sī tsi̍t-lia̍p tshiau-kip âng ê hueh-sik gue̍h-si̍t.



## [English] Devil Horns from a Ring of Fire

[Atmospheric refraction][Atmospheric refraction] flattened the solar disk and distorted its appearance in this telescopic view of an Atlantic sunrise [on June 10][on June 10].
From Belmar, New Jersey on the US east coast, the scene was [recorded at New Moon][recorded at New Moon] during this season's annular solar eclipse.
The Moon in partial silhouette gives the rising Sun its crescent shape reminding some of the horns of the devil (or maybe a [flying canoe][flying canoe] ...).
But at its full annular phase this eclipsed Sun looked like a [ring of fire][ring of fire] in the heavens.
June's annular solar eclipse followed [on the heels][on the heels e] of the total lunar eclipse of late May's Full Moon.
Of course, that total lunar eclipse was a dramatic red [Blood Moon eclipse][Blood Moon eclipse e].



## 詞彙學習（台語漢字/POJ/KIP/華語漢字/English）

- 【火環日食】Hóe-khoân ji̍t-si̍t/Hué-khuân ji̍t-si̍t/日環食/Ring of Fire
- 【惡魔角】Ok-mô͘-kak/Ok-môo-kak/惡魔角/Devil Horns
- 【大西洋】Tāi-se-iûⁿ/Tāi-se-iûnn/大西洋/Atlantic
- 【食季】si̍t-kùi/si̍t-kuì/食季/eclipse season
- 【月相】goe̍h-siòng/gue̍h-siòng/月相/moon phase
- 【金環日食】kim-khoân ji̍t-si̍t/kim-khuân ji̍t-si̍t/日環食/annular solar eclipse
- 【血色月食】Hoeh-se̍k goe̍h-si̍t/Hueh-si̍k gue̍h-si̍t/血色月食/Blood Moon eclipse
- 【月全食】goe̍h-choân-si̍t/gue̍h-tsuân-si̍t/月全食/total lunar eclipse
- 【食日】si̍t-ji̍t/si̍t-ji̍t/食日/eclipsed sun



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[Atmospheric refraction]:https://apod.nasa.gov/apod/ap170120.html
[on June 10]:https://svs.gsfc.nasa.gov/4910
[recorded at New Moon]:https://www.facebook.com/APOD.Sky/photos/a.3691846764252849/3691842077586651
[flying canoe]:https://fr.wikipedia.org/wiki/Chasse-galerie
[ring of fire]:https://apod.nasa.gov/apod/ap200615.html
[on the heels e]:https://apod.nasa.gov/apod/ap210612.html
[on the heels t]:https://apod.tw/daily/20210612/
[Blood Moon eclipse e]:https://apod.nasa.gov/apod/ap210604.html
[Blood Moon eclipse t]:https://apod.tw/daily/20210604/
