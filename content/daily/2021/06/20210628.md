---
title: 紙月娘 ê 日食
date: 2021-06-28
publishdate: 2021-06-28T12:00:00+0800
tags: [日食, 日珥, 太陽望遠鏡]
hero: https://apod.nasa.gov/apod/fap/image/2106/PaperMoonSolarEclipse_Letian_960.jpg
summary: 這看起來敢若是紙糊 ê 月娘 ùi 帆布做 ê 太陽頭前航行過。

categories: [podcast]
vocals: [阿錕]
---

{{% apod %}}

- 原始文章：[A Paper Moon Solar Eclipse](https://apod.nasa.gov/apod/ap210628.html)
- 影像提供 kah 版權：[Wang Letian](http://www.luckwlt.com/About%20Me.html) ([Eyes at Night](http://www.luckwlt.com/))
- 台文翻譯：[An-Li Tsai][An-Li Tsai] ([NCU][NCU])

{{< podcast "cktd4jx3co2dw0833y6od0nlc" >}}

## [漢羅] 紙月娘 ê 日食
這看起來敢若是 [紙糊 ê 月娘][paper Moon] ùi 帆布做 ê 日頭頭前駛過。
毋閣彼毋是紙枋做 ê 雲。
[這][it's] 毋是假 ê 景色。
這張相片 ê [柑仔色天色][orange colored sky] 是真 ê。
是這個月初發生 [日食][solar eclipse] ê 時陣，kā 兩張無仝感光 ê 相片，數位組合起來 ê。
[第一擺 ê 感光][first exposure] 是用一般望遠鏡翕ê。
翕著過分感光 ê 日頭 kah 無夠分感光 ê 月娘。
第二擺 ê 影像是用 [太陽望遠鏡][solar telescope t] 翕 ê。
翕著背景太陽 ê 色球層 ê 詳細狀況。
這个 [親像帆布布料][canvas-like texture] ê 太陽是 ùi [水素][hydrogen] 發射 ê 一个足 [特殊 ê 紅影][specific shade of red] 顯影來 ê。
幾若个日珥會使 tī 太陽外沿看著。
這張影像是 tī [中國][China] [內蒙古][Inner Mongolia] [Xilingol][Xilingol] 日頭落山進前翕 ê。
實際上，[月球][the Moon] 是足密 ê 岩石做 ê，[太陽][the Sun] 是足燒 ê 氣體做 ê，[雲][clouds] 是 [浮][floating] tī 天頂 ê 水滴 kah 冰滴做 ê。

## [POJ] Chóa Goe̍h-niû ê Ji̍t-si̍t
Che khòaⁿ-khí-lâi ká-ná sī chóa kô͘--ê Goe̍h-niû ùi phâng-pò͘ chòe--ê Ji̍t-thâu thâu-chêng sái--kòe.
M̄-koh he m̄-sī chóa-pang chòe--ê hûn.
Che m̄-sī ké--ê kéng-sek.
Chit-tiuⁿ siòng-phìⁿ ê kam-á-sek thiⁿ-sek sī chin--ê.
Sī chi̍t-ko-goe̍h-chhoe hoat-seng ji̍t-si̍t ê sî-chūn, kā nn̄g-tiuⁿ bô-kâng kám-kng ê siòng-phìⁿ, só͘-ūi cho͘-ha̍p--khí-lâi-ê.
Tē-it-pái ê kám-kng sī iōng it-poaⁿ bōng-oán-kiàⁿ hip--ê.
Hip-tio̍h kòe-hun kám-kng ê ji̍t-thâu kah bô-kàu-hun kám-kng ê Goe̍h-niû.
Tē-jī-pái ê iáⁿ-siōng sī iōng thài-iông bōng-oán-kiàⁿ hip--ê.
Hip-tio̍h pōe-kéng Thài-iông ê sek-kiû-chân ê siông-sè chōng-hóng.
Chit-ê chhin-chhiūⁿ phâng-pò͘ pò͘-liāu ê thài-iông sī ùi chúi-sò͘ hoat-siā ê chi̍t-ê te̍k-sû ê âng-iáⁿ hián-iáⁿ lâi--ê.
Kúi-nā-ê ji̍t-jíⁿ ē-sái tī thài-iông gōa-iân khòaⁿ-tio̍h.
Chit-tiuⁿ iáⁿ-siōng sī tī Tiong-kok Lōe Bông-kó͘ Xilingol ji̍t-thâu lo̍h-soaⁿ chìn-chêng hip--ê.
Si̍t-chè-siōng, Goe̍h-kiû sī chiok-ba̍t ê giâm-chio̍h chòe--ê, Thài-iông sī chiok-sio ê khì-thé chòe--ê, hûn sī phû tī thiⁿ-téng ê chúi-tih kah peng-tih chòe--ê.



## [KIP] Tsuá Gue̍h-niû ê Ji̍t-si̍t
Tse khuànn-khí-lâi ká-ná sī tsuá kôo--ê Gue̍h-niû uì phâng-pòo tsuè--ê Ji̍t-thâu thâu-tsîng sái--kuè.
M̄-koh he m̄-sī tsuá-pang tsuè--ê hûn.
Tse m̄-sī ké--ê kíng-sik.
Tsit-tiunn siòng-phìnn ê kam-á-sik thinn-sik sī tsin--ê.
Sī tsi̍t-ko-gue̍h-tshue huat-sing ji̍t-si̍t ê sî-tsūn, kā nn̄g-tiunn bô-kâng kám-kng ê siòng-phìnn, sóo-uī tsoo-ha̍p--khí-lâi-ê.
Tē-it-pái ê kám-kng sī iōng it-puann bōng-uán-kiànn hip--ê.
Hip-tio̍h kuè-hun kám-kng ê ji̍t-thâu kah bô-kàu-hun kám-kng ê Gue̍h-niû.
Tē-jī-pái ê iánn-siōng sī iōng thài-iông bōng-uán-kiànn hip--ê.
Hip-tio̍h puē-kíng Thài-iông ê sik-kiû-tsân ê siông-sè tsōng-hóng.
Tsit-ê tshin-tshiūnn phâng-pòo pòo-liāu ê thài-iông sī uì tsuí-sòo huat-siā ê tsi̍t-ê ti̍k-sû ê âng-iánn hián-iánn lâi--ê.
Kuí-nā-ê ji̍t-jínn ē-sái tī thài-iông guā-iân khuànn-tio̍h.
Tsit-tiunn iánn-siōng sī tī Tiong-kok Luē Bông-kóo Xilingol ji̍t-thâu lo̍h-suann tsìn-tsîng hip--ê.
Si̍t-tsè-siōng, Gue̍h-kiû sī tsiok-ba̍t ê giâm-tsio̍h tsuè--ê, Thài-iông sī tsiok-sio ê khì-thé tsuè--ê, hûn sī phû tī thinn-tíng ê tsuí-tih kah ping-tih tsuè--ê.



## [English] A Paper Moon Solar Eclipse
It may look like a [paper Moon][paper Moon].
Sailing past a canvas Sun.
But those are not cardboard clouds.
And [it's][it's] not make believe.
The featured picture of an [orange colored sky][orange colored sky] is real -- a digital composite of two exposures of the [solar eclipse][solar eclipse e] that occurred earlier this month.
The [first exposure][first exposure] was taken with a regular telescope that captured an overexposed Sun and an underexposed Moon, while the second image was taken with a [solar telescope][solar telescope] that captured details of the [chromosphere][chromosphere] of the background Sun.
The Sun's [canvas-like texture][canvas-like texture] was brought up by imaging in a very [specific shade of red][specific shade of red] emitted by [hydrogen][hydrogen].
Several [prominence][prominence]s can be seen around the Sun's edge.
The image was captured just before sunset from [Xilingol][Xilingol], [Inner Mongolia][Inner Mongolia], [China][China].
It's also not make-believe to imagine that [the Moon][the Moon] is made of dense rock, [the Sun][the Sun] is made of hot gas, and [clouds][clouds] are made of [floating][floating] droplets of water and ice.




## 詞彙學習（台語漢字/POJ/KIP/華語漢字/English）


- 【日食】ji̍t-si̍t/ji̍t-si̍t/日食/solar eclipse
- 【太陽望遠鏡】thài-iông bōng-oán-kiàⁿ/thài-iông bōng-uán-kiànn/太陽望遠鏡/solar telescope
- 【日珥】ji̍t-jíⁿ/ji̍t-jínn/日珥/prominence
- 【水素】chúi-sò͘/tsuí-sòo/氫/hydrogen
- 【色球層】sek-kiû-chân/sik-kiû-tsân/色球層/chromosphere
- 【過分感光】kòe-hun kám-kng/kuè-hun kám-kng/過度曝光/overexpose
- 【無夠分感光】bô-kàu-hun kám-kng/bô-kàu-hun kám-kng/曝光不足/underexpose



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[paper Moon]:https://youtu.be/Qc5RMYvXOhA?t=50
[it's]:https://en.wikipedia.org/wiki/It%27s_Only_a_Paper_Moon
[orange colored sky]:https://youtu.be/6nttfATvyZM
[solar eclipse e]:https://apod.nasa.gov/apod/ap210611.html
[solar eclipse t]:https://apod.tw/daily/20210611/
[first exposure]:http://www.luckwlt.com/Solar%20Eclipse_202101.html
[solar telescope]:https://en.wikipedia.org/wiki/Solar_telescope
[chromosphere]:https://solarscience.msfc.nasa.gov/chromos.shtml
[canvas-like texture]:https://apod.nasa.gov/apod/ap111115.html
[specific shade of red]:https://en.wikipedia.org/wiki/H-alpha
[hydrogen]:https://apod.nasa.gov/apod/ap200809.html
[prominence]:https://apod.nasa.gov/apod/ap190526.html
[Xilingol]:https://www.youtube.com/watch?v=vMI0TXa9vzc
[Inner Mongolia]:https://en.wikipedia.org/wiki/Inner_Mongolia
[China]:https://en.wikipedia.org/wiki/China
[the Moon]:https://solarsystem.nasa.gov/moons/earths-moon/overview/
[the Sun]:https://solarsystem.nasa.gov/solar-system/sun/overview/
[clouds]:https://www.nasa.gov/audience/forstudents/5-8/features/nasa-knows/what-are-clouds-58.html
[floating]:https://i.pinimg.com/originals/d6/a0/7e/d6a07ee7c87bfaf14a7b9114c23c8037.jpg
