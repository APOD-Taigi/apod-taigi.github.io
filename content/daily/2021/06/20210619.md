---
title: 北方熱天 ê 微光天色
date: 2021-06-19
publishdate: 2021-06-19T12:00:00+0800
tags: [夜光雲, 冰雲, 火金蛄, 夏至]
hero: https://apod.nasa.gov/apod/fap/image/2106/IMG_1088_resize1024.jpg
summary: Tī 北方愈倚夏至，暗時 to̍h 愈短，日時 to̍h 愈長。夜光抑是夜光雲會開始出現，這 tī 懸緯度熱天 ê 時，定定會看著。
categories: [podcast]
vocals: [Tsai-Wen Lin]
---

{{% apod %}}

- 原始文章：[Northern Summer Twilight](https://apod.nasa.gov/apod/ap210619.html)
- 影像提供 kah [版權][copyright]：[Justin Anderson](https://www.facebook.com/AuroraJustinAnderson)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckqzfehkd2rl50818g3qsmkr4" >}}

## [漢羅] 北方熱天 ê 微光天色
Tī 北方愈倚夏至，[暗時 to̍h 愈短][Nights grow shorter]，[日時 to̍h 愈長][days grow longer]。
夜光抑是夜光雲會開始出現，這 tī 懸緯度熱天 ê 時，定定會看著。
Tī 六月 14 這工，這寡 [浮][Drifting near] tī 地球表面 80 公里懸，[giōng 欲到太空][edge of space] ê 冰雲，當 leh 反射太陽光。
遮是加拿大 Manitoba 省 ê 森林北方，雖然講日頭是 [tī 地平線下底][below the horizon]，毋閣半暝 ê 微光天色，猶是會當用孤張感光翕著。
前景 ê 多重感光是 leh 追蹤飛低低 ê 火金蛄 ê 閃光。
In [是熱天暗暝][shining in the summer night] 另外一个會隨無去 ê 光芒。

## [POJ] Pak-hong joa̍h-thiⁿ ê bî-kng thiⁿ-sek
Tī pak-hong lú óa hā-chì, àm-sî to̍h lú té, ji̍t--sî to̍h lú tn̂g.
Iā-kng iah-sī iā-kng-hûn ē khai-sí chhut-hiān, che tī koân hūi-tō͘ joa̍h-thiⁿ ê sî, tiāⁿ-tiāⁿ ē khòaⁿ-tio̍h.
Tī la̍k-goe̍h cha̍p-sì chit-kang, chit-kóa phû tī Tē-kiû piáu-bīn poeh-cha̍p kong-lí koân, giōng beh kàu thài-khong ê peng-hûn, tng-leh hoán-siā thài-iông-kng.
Che sī Ka-ná-tà Manitoba séng ê som-lîm pak-hong, sui-jiân-kong ji̍t-thâu sī tī tē-pêng-sòaⁿ ē-té, m̄-koh pòaⁿ-mî ê bî-kng thiⁿ-sek, iáu-sī ē-tàng iōng ko͘-tiuⁿ kám-kng hip-tio̍h.
Chiân-kéng ê to-têng kám-kng sī leh tui-chong poe-kē-kē ê hóe-kim-ko͘ ê siám-kng.
In sī loa̍h-thiⁿ àm-mî lēng-gōa chi̍t-ê ē sûi bô--khì ê kong-bông.


## [KIP] Pak-hong jua̍h-thinn ê bî-kng thinn-sik
Tī pak-hong lú uá hā-tsì, àm-sî to̍h lú té, ji̍t--sî to̍h lú tn̂g.
Iā-kng iah-sī iā-kng-hûn ē khai-sí tshut-hiān, tse tī kuân huī-tōo jua̍h-thinn ê sî, tiānn-tiānn ē khuànn-tio̍h.
Tī la̍k-gue̍h tsa̍p-sì tsit-kang, tsit-kuá phû tī Tē-kiû piáu-bīn pueh-tsa̍p kong-lí kuân, giōng beh kàu thài-khong ê ping-hûn, tng-leh huán-siā thài-iông-kng.
Tse sī Ka-ná-tà Manitoba síng ê som-lîm pak-hong, sui-jiân-kong ji̍t-thâu sī tī tē-pîng-suànn ē-té, m̄-koh puànn-mî ê bî-kng thinn-sik, iáu-sī ē-tàng iōng koo-tiunn kám-kng hip-tio̍h.
Tsiân-kíng ê to-tîng kám-kng sī leh tui-tsong pue-kē-kē ê hué-kim-koo ê siám-kng.
In sī lua̍h-thinn àm-mî līng-guā tsi̍t-ê ē suî bô--khì ê kong-bông.



## [English] Northern Summer Twilight
[Nights grow shorter][Nights grow shorter] and [days grow longer][days grow longer] as the summer solstice approaches in the north.
Usually seen at high latitudes in summer months, noctilucent or night shining clouds begin to make their appearance.
[Drifting near][Drifting near] the [edge of space][edge of space] about 80 kilometers above the Earth's surface, these icy clouds were still reflecting the sunlight on June 14.
Though the Sun was [below the horizon][below the horizon e] as seen north of Forrest, Manitoba, Canada, they were caught in a single exposure of a near midnight twilight sky.
Multiple exposures of the foreground track the lower altitude flash of fireflies, another fleeting apparition [shining in the summer night][shining in the summer night].



## 詞彙學習（台語漢字/POJ/KIP/華語漢字/English）


- 【夏至】hā-chì/hā-tsì/夏至/summer solstice
- 【火金蛄】hóe-kim-ko͘/hué-kim-koo/螢火蟲/filefly
- 【地平線】tē-pêng-sòaⁿ/tē-pîng-suànn/地平線/horizon
- 【緯度】hūi-tō͘/huī-tōo/緯度/latitudes
- 【多重感光】to-têng kám-kng/to-tîng kám-kng/多重曝光/multiple exposure
- 【孤張感光】ko͘-tiuⁿ kám-kng/oo-tiunn kám-kng/單張曝光/single exposure



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Nights grow shorter]:https://apod.nasa.gov/apod/ap191221.html
[days grow longer]:https://apod.nasa.gov/apod/ap190627.html
[Drifting near]:https://www.nasa.gov/feature/goddard/2018/nasa-balloon-mission-captures-electric-blue-clouds
[edge of space]:https://www.nasa.gov/mission_pages/aim/edge_of_space.html
[below the horizon e]:https://apod.nasa.gov/apod/ap210605.html
[below the horizon t]:https://apod.tw/daily/20210605/
[shining in the summer night]:https://apod.nasa.gov/apod/ap110805.html
