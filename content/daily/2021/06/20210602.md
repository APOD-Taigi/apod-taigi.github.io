---
title: 有恆星、氣體、kah 磁性 ê 銀河中心
date: 2021-06-02
publishdate: 2021-06-02T12:00:00+0800
tags: [Chandra, MeerKAT, 銀河, 超新星殘骸, 恆星風, 磁場, 銀河中心, 超大質量烏洞]
hero: https://apod.nasa.gov/apod/fap/image/2106/gcenter_ChandraMeerKAT_960_annotated.jpg
summary: 咱 ê 銀河中心是發生啥物代誌？為著欲揣出這个答案，一个新 ê 用 電波 kah X-光波段翕 ê 詳細全景組合圖。



categories: [podcast]
vocals: [阿錕]
---

{{% apod %}}

- 原始文章：[The Galactic Center in Stars, Gas, and Magnetism](https://apod.nasa.gov/apod/ap210602.html)
- 影像提供：X-ray: [NASA](https://www.nasa.gov/)/[CXC](https://chandra.harvard.edu/)/[UMass](https://www.astro.umass.edu/)/[Q.D. Wang](https://www.astro.umass.edu/people/faculty/daniel-wang); Radio: [NRF](https://www.nrf.ac.za/)/[SARAO](https://www.sarao.ac.za/)/[MeerKAT](https://www.sarao.ac.za/science/meerkat/about-meerkat/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckqququ6ro1qe0818ykscil8n" >}}

## [漢羅] 有恆星、氣體、kah 磁性 ê 銀河中心
咱 ê 銀河中心是發生啥物代誌？
為著欲揣出這个答案，一个新 ê 用 電波 kah X-光翕 ê [詳細全景組合圖][newly detailed panorama]，會當 [探索][explores regions] [銀河盤][galactic plane] 面頂 kah 下跤。
這張 [Chandra 踅地衛星天文台][Chandra Observatory] 翕 ê [X-光][X-ray light] 影像，有柑仔色（高溫），青色 (較高溫)，kah 茄仔色 (上高溫)。
閣 kah [MeerKAT 陣列][MeerKAT array] 翕 ê 殕色 ê 高解析度 [電波][radio waves] 影像疊做伙。
銀河內底 ê 交互作用有足濟種，嘛真複雜。
銀河 [猛獸][beasts]，親像是 [脹大 ê 超新星殘骸][expanding supernova remnants]、新恆星 ê [高溫恆星風][hot winds]、異常強烈 ê [相碰磁場][magnetic fields]、kah 銀河中心 ê [超大質量烏洞][central supermassive black hole]，攏 tī 宇宙內底 1000 [光年][light year] 闊 ê 範圍相戰。
較薄 [較光 ê 光巡][bright stripes] 是磁場相碰區內底 扭曲 kah [新接做伙 ê 磁場][connecting magnetic fields]。
這會產生銀河內部 ê [太空氣候變化][space weather]，to̍h kah 咱太陽產生 ê 能量形態欲仝。
[繼續做觀測][Continued observations] kah 研究，毋若會當予咱 [閣較了解][shed more light] 咱銀河 ê 歷史 kah 演化，嘛會當予咱了解其他 ê 星系。


## [POJ] Ū hêng-chhiⁿ, khì-thé, kah chû-sèng ê Gîn-hô tiong-sim
Lán ê Gîn-hô tiong-sim sī hoat-seng siáⁿ-mih tāi-chì?
Ūi-tio̍h beh chhōe-chhut chit-ê tap-àn, chi̍t-ê sin--ê iōng tiān-pho kah X-kng hip--ê siông-sè choân-kéng cho͘-ha̍p-tô͘, ē-tàng thàm-soh Gîn-hô-pôaⁿ bīn-téng kah ē-kha.
Chit-tiuⁿ Chandra se̍h-tē ūi-chhiⁿ thian-bûn-tâi hip--ê X-kng iáⁿ-siōng, ū kam-á-sek (ko-un), chheⁿ-sek (khah ko-un)， kah kiô-á-sek (siōng ko-un).
Koh kah MeerKAT tīn-lia̍t hip--ê phú-sek ê ko kái-sek-tō͘ tiān-pho éng-hióng tha̍h chò-hóe.
Gîn-hô lāi-té ê kāu-hō͘ chok-iōng ū chiok-chōe chióng, mā chin ho̍k-cha̍p.
Gîn-hô béng-siù, chhiⁿ-chhiūⁿ sī tiùⁿ-tōa ê chhiau-sin-seng chân-hâi, sin hêng-chhiⁿ ê ko-un hêng-chhiⁿ-hong, ī-siông kiông-lia̍t ê sio-pōng chû-tiûⁿ, kah Gîn-hô tiong-sim ê chhiau-tōa-chit-liōng-o͘-tōng, lóng tī ú-tiū lāi-té chi̍t-chheng kng-nî khoah ê hoān-ûi sio-chiàn.
Khah-po̍h khah-kng ê kng-sûn sī chû-tiûⁿ sio-pōng-khu lāi-té niú-khiok kah sin chiap-chò-hóe ê chû-tiûⁿ.
Che ē sán-seng Gîn-hô lōe-pō͘ ê thài-khong khì-hāu piàn-hòa, to̍h kah lán Thài-iông sán-seng ê lêng-liōng hêng-thài beh kâng.
Kè-sio̍k chò koan-chhek kah gián-kiù, m̄-nā ē-tàng hō͘ lán khah liáu-kái lán Gîn-hô ê le̍k-sú kah ián-hòa, mā ē-tàng hō͘ lán liáu-kái kî-tha ê seng-hē.



## [KIP] Ū hîng-tshinn, khì-thé, kah tsû-sìng ê Gîn-hô tiong-sim
Lán ê Gîn-hô tiong-sim sī huat-sing siánn-mih tāi-tsì?
Uī-tio̍h beh tshuē-tshut tsit-ê tap-àn, tsi̍t-ê sin--ê iōng tiān-pho kah X-kng hip--ê siông-sè tsuân-kíng tsoo-ha̍p-tôo, ē-tàng thàm-soh Gîn-hô-puânn bīn-tíng kah ē-kha.
Tsit-tiunn Tsandra se̍h-tē uī-tshinn thian-bûn-tâi hip--ê X-kng iánn-siōng, ū kam-á-sik (ko-un), tshenn-sik (khah ko-un)， kah kiô-á-sik (siōng ko-un).
Koh kah MeerKAT tīn-lia̍t hip--ê phú-sik ê ko kái-sik-tōo tiān-pho íng-hióng tha̍h tsò-hué.
Gîn-hô lāi-té ê kāu-hōo tsok-iōng ū tsiok-tsuē tsióng, mā tsin ho̍k-tsa̍p.
Gîn-hô bíng-siù, tshinn-tshiūnn sī tìunn-tuā ê tshiau-sin-sing tsân-hâi, sin hîng-tshinn ê ko-un hîng-tshinn-hong, ī-siông kiông-lia̍t ê sio-pōng tsû-tiûnn, kah Gîn-hô tiong-sim ê tshiau-tuā-tsit-liōng-oo-tōng, lóng tī ú-tīu lāi-té tsi̍t-tshing kng-nî khuah ê huān-uî sio-tsiàn.
Khah-po̍h khah-kng ê kng-sûn sī tsû-tiûnn sio-pōng-khu lāi-té niú-khiok kah sin tsiap-tsò-hué ê tsû-tîunn.
Tse ē sán-sing Gîn-hô luē-pōo ê thài-khong khì-hāu piàn-huà, to̍h kah lán Thài-iông sán-sing ê lîng-liōng hîng-thài beh kâng.
Kè-sio̍k tsò kuan-tshik kah gián-kiù, m̄-nā ē-tàng hōo lán khah liáu-kái lán Gîn-hô ê li̍k-sú kah ián-huà, mā ē-tàng hōo lán liáu-kái kî-tha ê sing-hē.


## [English] The Galactic Center in Stars, Gas, and Magnetism

What's going on near the center of our galaxy?
To help find out, a [newly detailed panorama][newly detailed panorama] has been composed that [explores regions][explores regions] just above and below the [galactic plane][galactic plane] in radio and X-ray light.
[X-ray light][X-ray light] taken by the orbiting [Chandra Observatory][Chandra Observatory] is shown in orange (hot), green (hotter), and purple (hottest) and superposed with a highly detailed image in [radio waves][radio waves], shown in gray, acquired by the [MeerKAT array][MeerKAT array].
Interactions are numerous and complex.
Galactic [beasts][beasts] such as [expanding supernova remnants][expanding supernova remnants], [hot winds][hot winds] from newly formed stars, unusually strong and colliding [magnetic fields][magnetic fields], and a [central supermassive black hole][central supermassive black hole] are all battling in a space only 1000 [light year][light year]s across.
Thin [bright stripes][bright stripes] appear to result from twisting and newly [connecting magnetic fields][connecting magnetic fields] in colliding regions, creating an energetic type of inner galactic [space weather] with similarities to that created by our Sun.
[Continued observations][Continued observations] and study hold promise to not only [shed more light][shed more light] on the history and evolution of our own galaxy -- but all [galaxies][galaxies].


## 詞彙學習（台語漢字/POJ/KIP/華語漢字/English）

- 【磁性】chû-sèng/tsû-sìng/磁性/sulfur
- 【銀河盤】Gîn-hô-pôaⁿ/Gîn-hô-puânn/銀河盤/Galactic disk
- 【殕色】phú-sek/phú-sik/灰色/grey
- 【超新星殘骸】chhiau-sin-seng chân-hâi/tshiau-sin-sing tsân-hâi/超新星殘骸/supernova remnant
- 【恆星風】hêng-chhiⁿ-hong/hîng-tshinn-hong/恆星風/stellar wind
- 【超大質量烏洞】chhiau-tōa-chit-liōng-o͘-tōng/tshiau-tuā-tsit-liōng-oo-tōng/超大質量烏洞/supermassive blackhole
- 【MeerKAT 陣列】MeerKAT tīn-lia̍t/MeerKAT tīn-lia̍t/MeerKAT 陣列/MeerKAT array


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[newly detailed panorama]:https://chandra.harvard.edu/photo/2021/gcenter/index.html
[explores regions]:https://youtu.be/Ov2nX954Ui8
[galactic plane]:https://apod.nasa.gov/apod/ap210517.html
[X-ray light]:https://science.nasa.gov/ems/11_xrays
[Chandra Observatory]:https://chandra.harvard.edu/index.html
[radio waves]:https://science.nasa.gov/ems/05_radiowaves
[MeerKAT array]:https://en.wikipedia.org/wiki/MeerKAT
[beasts]:https://grammarcat.files.wordpress.com/2014/10/frankencat-l1.jpg
[expanding supernova remnants]:https://apod.nasa.gov/apod/ap160601.html
[hot winds]:https://astronomy.swin.edu.au/cosmos/s/stellar+winds
[magnetic fields]:https://en.wikipedia.org/wiki/Magnetic_field#/media/File:Magnetic_field_of_horseshoe_magnet.png
[central supermassive black hole]:https://apod.nasa.gov/apod/ap180729.html
[light year]:https://spaceplace.nasa.gov/light-year/en/
[bright stripes]:https://ui.adsabs.harvard.edu/abs/2021MNRAS.504.1609W/abstract
[connecting magnetic fields]:https://www.youtube.com/watch?v=mgUZwoR0gcE&t=30s
[space weather]:https://www.nasa.gov/spaceweather
[Continued observations]:https://www.syfy.com/syfywire/incredible-image-gorgeous-magnetic-chaos-in-the-galactic-center
[shed more light]:https://www.forbes.com/sites/startswithabang/2021/06/01/galactic-snakes-on-our-galactic-plane-what-nasas-newest-images-reveal/
[galaxies]:https://www.jwst.nasa.gov/content/science/galaxies.html
