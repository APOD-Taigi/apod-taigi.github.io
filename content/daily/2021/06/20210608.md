---
title: Ùi Juno 太空船 看著 ê 木星雲 ê 面
date: 2021-06-08
publishdate: 2021-06-08T12:00:00+0800
tags: [Juno 太空船, 木星, 木星面, 紅斑, 木衛 Ganymede, Jovey McJupiterFace, ]
hero: https://apod.nasa.gov/apod/fap/image/2106/Jovey_JunoMajor_960.jpg
summary: 你 tī 木星雲敢有看著啥物？有一个面 tī 遮，偏名叫做 Jovey McJupiterFace，木星面。

categories: [podcast]
vocals: [蔡老師]
---

{{% apod %}}

- 原始文章：[A Face in the Clouds of Jupiter from Juno](https://apod.nasa.gov/apod/ap210608.html)
- 影像提供：[NASA](https://www.nasa.gov/)/[JPL-Caltech](https://www.jpl.nasa.gov/)/[SwRI](https://www.swri.org/)/[MSSS](http://www.msss.com/)/[Jason](http://www.theskyscrapers.org/jason-major) [Major](https://lightsinthedark.com/about-me/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckqzeyiq82ns108185w0hm99g" >}}

## [漢羅] Ùi Juno 太空船 看著 ê 木星雲 ê 面

你 tī 木星雲敢有看著啥物？
Ùi 上大範圍來 kā 看，[木星][Jupiter] 面頂有 [較光 ê 雲區 kah 咖啡紅 ê 雲帶][light zones and reddish-brown belts] 交織，踅木星 leh 行。
Peh-升區氣體 [大部份攏是水素 kah 氦][mostly hydrogen and helium] 組成 ê，通常會綴高壓區 [轉踅][whirls around]。
顛倒是，下降帶氣體通常踅低壓區轉踅，to̍h 親像是 tī 地球面頂 ê 捲螺仔風 kah [風颱][hurricanes on Earth]。
雲帶風暴會形成大型長時間 ê [白卵形][white ovals] kah [搝長][elongated] ê [紅斑][red spots]。
NASA ê 機器人 [太空船 Juno][Juno spacecraft] tī 2017 年 ê [近木軌道六][perijove 6]，to̍h 是 tī 伊連紲兩個月踅木星 leh 行 ê 時陣，[第六擺飛過][sixth pass] 巨行星彼陣，翕著大部份木星雲 ê 特徵。
毋閣絕對毋是這寡雲予你 tùi 這張圖 [感覺趣味][draws your attention]，是 in ê [排列][arrangement] 較趣味。
是有一个面 tī 遮，偏名 to̍h 號做 [Jovey McJupiterFace][Jovey McJupiterFace]，木星面。
這个面連紲幾若禮拜攏 tī--lih，一直到邊仔 ê 風暴雲踅走為止。
Juno 這馬已經完成 33 擺 ê [木星][around Jupiter] 軌道運行矣。
昨昏才 [飛倚到][close pass] 木衛 [Ganymede][Ganymede] 附近，伊是咱太陽系上 [大粒 ê 衛星][largest moon]。


## [POJ] Ùi Juno thài-khong-chûn khòaⁿ--tio̍h-ê Bo̍k-chhiⁿ-hûn ê bīn

Lí tī bo̍k-chhiⁿ-hûn kám-ū khòaⁿ-tio̍h siáⁿ-mih?
Ùi siōng-tōa hoān-ûi lâi kā khòaⁿ, Bo̍k-chhiⁿ bīn-téng ū khah-kng ê hûn-khu kah ka-pi-âng ê hûn-tài kau-chit, se̍h Bo̍k-chhiⁿ leh kiâⁿ.
Peh-seng-khu khì-thé tōa-pō͘-hūn lóng-sī chúi-sò͘ kah hāi cho͘-sêng ê, thong-siông ē tòe ko-ap-khu tńg-se̍h.
Tian-tò-sī, hā-kàng-tài khì-thé thong-siông se̍h kē-ap-khu tńg-se̍h, to̍h chhiⁿ-chhiūⁿ sī tī Tē-kiû bīn-téng ê kńg-lê-á-hong kah hong-thai.
Hûn-tài hong-pō ē hêng-sêng tōa-hêng tn̂g-sî-kan ê peh-nn̄g-hêng kah giú-tn̄g ê âng-pan.
NASA ê ke-khì-lâng thài-khong-chûn Juno tī jī-khòng-it-chhit nî ê kīn-bo̍k-kúi-tō la̍k, to̍h sī tī i liân-sòa nn̄g-kò-goe̍h se̍h Bo̍k-chhiⁿ leh kiâⁿ ê sî-chūn, tē-la̍k-pái poe-kòe kū-kiâⁿ-chhiⁿ hit-tīn, hip-tio̍h tōa-pō͘-hūn bo̍k-chhiⁿ-hûn ê te̍k-teng.
M̄-koh choa̍t-tùi m̄-sī chit-kóa hûn hō͘ lí tùi chit-tiuⁿ-tô͘ kám-kak chhù-bī, sī in ê pâi-lia̍t khah chhù-bī.
Sī ū chi̍t-ê bīn tī chia, phian-miâ to̍h hō-chò Jovey McJupiterFace, Bo̍k-chhiⁿ-bīn.
Chit-ê bīn liân-sòa kúi-ā lé-pài lóng tī--lih, it-ti̍t kàu piⁿ-á ê hong-pō-hûn se̍h-chàu ûi-chí.
Juno chit-má í-keng oân-sêng saⁿ-cha̍p-saⁿ pái ê Bo̍k-chhiⁿ kúi-tō ūn-hêng ah.
Cha-hng chiah poe-óa kàu Bo̍k-ūi Ganymede hū-kīn, i sī lán thài-iông-hē siōng tōa-lia̍p ê ūi-chhiⁿ.




## [KIP] Uì Juno thài-khong-tsûn khuànn--tio̍h-ê Bo̍k-tshinn-hûn ê bīn

Lí tī bo̍k-tshinn-hûn kám-ū khuànn-tio̍h siánn-mih?
Uì siōng-tuā huān-uî lâi kā khuànn, Bo̍k-tshinn bīn-tíng ū khah-kng ê hûn-khu kah ka-pi-âng ê hûn-tài kau-tsit, se̍h Bo̍k-tshinn leh kiânn.
Peh-sing-khu khì-thé tuā-pōo-hūn lóng-sī tsuí-sòo kah hāi tsoo-sîng ê, thong-siông ē tuè ko-ap-khu tńg-se̍h.
Tian-tò-sī, hā-kàng-tài khì-thé thong-siông se̍h kē-ap-khu tńg-se̍h, to̍h tshinn-tshiūnn sī tī Tē-kiû bīn-tíng ê kńg-lê-á-hong kah hong-thai.
Hûn-tài hong-pō ē hîng-sîng tuā-hîng tn̂g-sî-kan ê peh-nn̄g-hîng kah giú-tn̄g ê âng-pan.
NASA ê ke-khì-lâng thài-khong-tsûn Juno tī jī-khòng-it-tshit nî ê kīn-bo̍k-kuí-tō la̍k, to̍h sī tī i liân-suà nn̄g-kò-gue̍h se̍h Bo̍k-tshinn leh kiânn ê sî-tsūn, tē-la̍k-pái pue-kuè kū-kiânn-tshinn hit-tīn, hip-tio̍h tuā-pōo-hūn bo̍k-tshinn-hûn ê ti̍k-ting.
M̄-koh tsua̍t-tuì m̄-sī tsit-kuá hûn hōo lí tuì tsit-tiunn-tôo kám-kak tshù-bī, sī in ê pâi-lia̍t khah tshù-bī.
Sī ū tsi̍t-ê bīn tī tsia, phian-miâ to̍h hō-tsò Jovey McJupiterFace, Bo̍k-tshinn-bīn.
Tsit-ê bīn liân-suà kuí-ā lé-pài lóng tī--lih, it-ti̍t kàu pinn-á ê hong-pō-hûn se̍h-tsàu uî-tsí.
Juno tsit-má í-king uân-sîng sann-tsa̍p-sann pái ê Bo̍k-tshinn kuí-tō ūn-hîng ah.
Tsa-hng tsiah pue-uá kàu Bo̍k-uī Ganymede hū-kīn, i sī lán thài-iông-hē siōng tuā-lia̍p ê uī-tshinn.



## [English] A Face in the Clouds of Jupiter from Juno

What do you see in the clouds of Jupiter?
On the largest scale, circling the planet, [Jupiter][Jupiter] has alternating [light zones and reddish-brown belts][light zones and reddish-brown belts].
Rising zone gas, [mostly hydrogen and helium][mostly hydrogen and helium], usually swirls around regions of high pressure.
Conversely, falling belt gas usually [whirls around][whirls around] regions of low pressure, like cyclones and [hurricanes on Earth][hurricanes on Earth].
Belt storms can form into large and long-lasting [white ovals][white ovals] and [elongated][elongated] [red spots][red spots].
NASA's robotic [Juno spacecraft][Juno spacecraft] captured most of these cloud features in 2017 during [perijove 6][perijove 6], its [sixth pass][sixth pass] over the giant planet in its looping 2-month orbit.
But it is surely not these clouds themselves that [draws your attention][draws your attention] to the [displayed image][displayed image], but rather their [arrangement][arrangement].
The face that stands out, nicknamed [Jovey McJupiterFace][Jovey McJupiterFace], lasted perhaps a few weeks before the neighboring storm clouds rotated away.
Juno has now completed 33 orbits [around Jupiter][around Jupiter] and just yesterday made a [close pass][close pass] near [Ganymede][Ganymede], our Solar System's [largest moon][largest moon].



## 詞彙學習（台語漢字/POJ/KIP/華語漢字/English）

- 【水素】chúi-sò͘/tsuí-sòo/氫/hydrogen
- 【氦】hāi/hāi/氦/helium
- 【peh-升區氣體】peh-seng-khu khì-thé/peh-sing-khu khì-thé/上升區氣體/rising zone gas
- 【下降帶氣體】hā-kàng-tài khì-thé/hā-kàng-tài khì-thé/下降帶氣體/falling belt gas
- 【捲螺仔風】kńg-lê-á-hong/kńg-lê-á-hong/旋風/cyclone
- 【風颱】hong-thai/hong-thai/颶風/hurricane
- 【近木軌道六】kīn-bo̍k kúi-tō/kīn-bo̍k kuí-tō/近木軌道六/perijove 6
- 【巨行星】kū-kiâⁿ-chhiⁿ/kū-kiânn-tshinn/巨行星/giant planet
- 【特徵】te̍k-teng/te̍k-teng/特徵/feature
- 【木衛】bo̍k-ūi/bo̍k-uī/木衛/satellite of Jupiter



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[Jupiter]:https://solarsystem.nasa.gov/planets/jupiter/overview/
[light zones and reddish-brown belts]:https://en.wikipedia.org/wiki/Atmosphere_of_Jupiter#Specific_bands
[mostly hydrogen and helium]:https://en.wikipedia.org/wiki/Atmosphere_of_Jupiter#Chemical_composition
[whirls around]:https://apod.nasa.gov/apod/ap001123.html
[hurricanes on Earth]:https://apod.nasa.gov/apod/ap161009.html
[white ovals]:https://en.wikipedia.org/wiki/Atmosphere_of_Jupiter#White_ovals
[elongated]:http://www.sci-news.com/space/juno-brown-barge-cloud-jupiter-06424.html
[red spots]:https://apod.nasa.gov/apod/ap180425.html
[Juno spacecraft]:https://www.missionjuno.swri.edu/spacecraft/
[perijove 6]:https://youtu.be/3kQbTBt418o
[sixth pass]:https://apod.nasa.gov/apod/ap170603.html
[draws your attention]:https://image.shutterstock.com/image-photo/wide-eyed-double-dapple-dachshund-260nw-1057810916.jpg
[displayed image]:https://www.missionjuno.swri.edu/junocam/processing?id=1491
[arrangement]:https://youtu.be/bcrEqIpi6sg
[Jovey McJupiterFace]:https://www.nasa.gov/image-feature/jpl/pia21394/the-face-of-jupiter
[around Jupiter]:https://apod.nasa.gov/apod/ap190205.html
[close pass]:https://www.missionjuno.swri.edu/news/nasas-juno-to-get-a-close-look-at-jupiters-moon-ganymede
[Ganymede]:https://solarsystem.nasa.gov/moons/jupiter-moons/ganymede/in-depth/
[largest moon]:https://www.worldatlas.com/articles/biggest-moons-in-our-solar-system.html
