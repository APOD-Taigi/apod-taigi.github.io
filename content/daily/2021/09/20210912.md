---
title: 冰島天頂 ê 捲螺仔極光
date: 2021-09-12
publishdate: 2021-09-12T12:00:00+0800
tags: [捲螺仔極光, 極光, 太陽風暴, 磁層, 太陽活動極小期]
hero: https://apod.nasa.gov/apod/fap/image/2109/AuroraIceland_Necchi_960.jpg
summary: 天頂發生啥物代誌？是極光啦！這个極光是 tī 2015 年翕 ê。因為伊遮爾光 koh 發展遮爾緊，才會予冰島人注意著。
categories: [podcast]
vocals: [蔡老師]
---

{{% apod %}}

- 原始文章：[A Spiral Aurora over Iceland](https://apod.nasa.gov/apod/ap210912.html)
- 影像來源 kah 版權：[Davide Necchi](https://www.davnec.eu/a-proposito-del-necchi/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl0qx0bm700020hzoam5o1l2r" >}}

## [漢羅] 冰島天頂 ê 捲螺仔極光
天頂是發生啥物代誌？
[是極光啦][Aurora]！
[這个極光][this aurora] 是 tī 2015 年翕 ê。
因為伊遮爾光 koh 發展遮爾緊，才會予 [冰島][Iceland] 人注意著。
這个極光是 ùi 太陽風暴來 ê。
風暴內底有 ùi 太陽爆發出來 ê 高能粒子，幾工後 會 ùi 保護地球 ê [磁層][magnetosphere] ê [閬縫][crack] 迵入來。
雖然講 咱有法度 辨識 這个 [捲螺仔花樣][spiral pattern]。
毋閣有 [創造力][creative] ê [人][human] 可能會 kā 這个複雜 ê 光 當做是 [凊凊彩彩][common] [to̍h][of] [看會著][icons] ê 大氣 [幻影][apparition]。
這張相片 ê 前景是 tī [Ölfusá 河][Ölfusá River]，彼當陣 ê 路燈 kā [Selfoss 市][Selfoss City] ê 橋照甲 光-iàⁿ-iàⁿ。
低雲後壁 ê 月娘 是十五暝左右。
[太陽 ê 活動][liveliness of the Sun] 會 [影響著地球 ê 極光][resulting auroras on Earth]。
[太陽活動極小期][Solar minimum] 按照歷史來看，會恬 11 冬。
極小期結束了後，極光嘛會沓沓仔增加。

## [POJ] Peng-tó thiⁿ-téng ê Kńg-lê-á ke̍k-kng
Thiⁿ-téng sī hoat-seng siáⁿ-mih tāi-chì?
Sī ke̍k-kng la̍h!
Chit-ê ke̍k-kng sī tī jī-khòng-it-ngó͘ nî hip--ê.
In-ūi i chiah-nī kng koh hoat-tián chiah-nī kín, chiah-ē hō͘ peng-tó-lâng chù-ì tio̍h.
Chit-ê ke̍k-kng sī ùi Thài-iông hong-pō lâi--ê.
Hong-pō lāi-té ū ùi Thài-iông po̍k-hoat--chhut-lâi ê ko-lêng lia̍p-chú, kúi-kang āu ē ùi pó-hō͘ Tē-kiû ê chû-chân ê làng-phāng thàng--ji̍p-lâi.
Sui-jiân kóng lán ū-hoat-tō͘ piān-sek chit-ê kńg-lê-á hoe-iūⁿ.
M̄-koh ū chhòng-chō-le̍k ê lâng khó-lêng ē kā chi̍t-ê ho̍k-cha̍p ê kng tòng-chòe sī chhìn-chhìn-chhái-chhái to̍h khòaⁿ-ē-tio̍h ê tōa-khì hoàn-iáⁿ.
Chit-tiuⁿ siòng-phìⁿ ê chiân-kéng sī tī Ölfusá hô, hit-tang-chūn ê lō͘-teng kā Selfoss chhī ê kiô chiò-kah kng-iàⁿ-iàⁿ.
Kē-hûn āu-piah ê goe̍h-niû sī cha̍p-gō͘-mé chó-iū.
Thài-iông ê oa̍h-tāng ē éng-hióng tio̍h Tē-kiû ê ke̍k-kng.
Thài-iông oa̍h-tāng ke̍k-sió-kî àn-chiàu le̍k-sú lâi khòaⁿ, ē tiām cha̍p-it tang.
Ke̍k-sió-kî kiat-sok liáu-āu, ke̍k-kng mā-ē tau̍h-tau̍h-á cheng-ka.

## [KIP] Ping-tó thinn-tíng ê Kńg-lê-á ki̍k-kng
Thinn-tíng sī huat-sing siánn-mih tāi-tsì?
Sī ki̍k-kng la̍h!
Tsit-ê ki̍k-kng sī tī jī-khòng-it-ngóo nî hip--ê.
In-uī i tsiah-nī kng koh huat-tián tsiah-nī kín, tsiah-ē hōo ping-tó-lâng tsù-ì tio̍h.
Tsit-ê ki̍k-kng sī uì Thài-iông hong-pō lâi--ê.
Hong-pō lāi-té ū uì Thài-iông po̍k-huat--tshut-lâi ê ko-lîng lia̍p-tsú, kuí-kang āu ē uì pó-hōo Tē-kiû ê tsû-tsân ê làng-phāng thàng--ji̍p-lâi.
Sui-jiân kóng lán ū-huat-tōo piān-sik tsit-ê kńg-lê-á hue-iūnn.
M̄-koh ū tshòng-tsō-li̍k ê lâng khó-lîng ē kā tsi̍t-ê ho̍k-tsa̍p ê kng tòng-tsuè sī tshìn-tshìn-tshái-tshái to̍h khuànn-ē-tio̍h ê tuā-khì huàn-iánn.
Tsit-tiunn siòng-phìnn ê tsiân-kíng sī tī Ölfusá hô, hit-tang-tsūn ê lōo-ting kā Selfoss tshī ê kiô tsiò-kah kng-iànn-iànn.
Kē-hûn āu-piah ê gue̍h-niû sī tsa̍p-gōo-mé tsó-iū.
Thài-iông ê ua̍h-tāng ē íng-hióng tio̍h Tē-kiû ê ki̍k-kng.
Thài-iông ua̍h-tāng ki̍k-sió-kî àn-tsiàu li̍k-sú lâi khuànn, ē tiām tsa̍p-it tang.
Ki̍k-sió-kî kiat-sok liáu-āu, ki̍k-kng mā-ē ta̍uh-ta̍uh-á tsing-ka.


## [English] A Spiral Aurora over Iceland
What's happened to the sky?
[Aurora][Aurora]!
Captured in 2015, [this aurora][this aurora] was noted by [Iceland][Iceland]ers for its great brightness and quick development.
The aurora resulted from a solar storm, with high energy particles bursting out from the Sun and through a [crack][crack] in Earth's protective [magnetosphere][magnetosphere] a few days later.
Although a [spiral pattern][spiral pattern] can be discerned, [creative][creative] [human][human]s might imagine the complex glow as an atmospheric [apparition][apparition] of any number [of][of] [common][common] [icons][icons].
In the foreground of the featured image is the [Ölfusá River][Ölfusá River] while the lights illuminate a bridge in [Selfoss City][Selfoss City].
Just beyond the low clouds is a nearly full Moon.
The [liveliness of the Sun][liveliness of the Sun] -- and likely the [resulting auroras on Earth][resulting auroras on Earth] -- is slowly increasing as the Sun emerges from a [Solar minimum][Solar minimum], a historically quiet period in its 11-year cycle.

## 詞彙學習（漢羅/POJ/KIP/華語/English）
- 【捲螺仔極光】kńg-lê-á ke̍k-kng/kńg-lê-á ki̍k-kng/螺旋極光/spiral aurora
- 【閬縫】làng-phāng/làng-phāng/縫隙/crack
- 【太陽風暴】Thài-iông hong-pō/Thài-iông hong-pō/太陽風暴/solar storm
- 【磁層】chû-chân/tsû-tsân/磁層/magnetosphere
- 【太陽活動極小期】Thài-iông oa̍h-tāng ke̍k-sió-kî/Thài-iông ua̍h-tāng ki̍k-sió-kî/太陽活動極小期/Solar minimum

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Aurora]:http://www.nasa.gov/mission_pages/sunearth/news/gallery/aurora-index.html
[this aurora]:https://www.davnec.eu/a-spiral-aurora-over-iceland/
[Iceland]:https://en.wikipedia.org/wiki/Iceland
[crack]:http://science.nasa.gov/science-news/science-at-nasa/2003/03dec_magneticcracks/
[magnetosphere]:http://science.nasa.gov/heliophysics/focus-areas/magnetosphere-ionosphere/
[spiral pattern]:https://mathshistory.st-andrews.ac.uk/Curves/Hyperbolic/curvesapplet/
[creative]:https://www.aaha.org/contentassets/f14651384f2f4f2a8def2d3595524fee/imageodxx9.png
[human]:https://apod.nasa.gov/apod/ap190818.html
[apparition]:https://en.wikipedia.org/wiki/Pareidolia
[of]:https://apod.nasa.gov/apod/ap140429.html
[common]:https://apod.nasa.gov/apod/ap120124.html
[icons]:https://apod.nasa.gov/apod/ap121003.html
[Ölfusá River]:https://www.youtube.com/watch?v=Yvz6Tzm9Vds
[Selfoss City]:https://www.youtube.com/watch?v=y00StWk1p2g
[liveliness of the Sun]:https://apod.nasa.gov/apod/ap141022.html
[resulting auroras on Earth]:https://apod.nasa.gov/apod/ap201109.html
[Solar minimum]:https://en.wikipedia.org/wiki/Solar_minimum
