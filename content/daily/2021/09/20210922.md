---
title: 自旋地球 ê 秋分 kah 春分
date: 2021-09-22
publishdate: 2021-09-22T12:00:00+0800
tags: [地球, 秋分, 春分, 晨昏線, 軌道衛星, Meteosat 9 號軌道衛星, 地球同步軌道, 南半球, 北半球]
hero: https://www.youtube.com/watch?v=LUW51lvIFjg
summary: 地球這條暗暝 kah 日時交界 ê 線當時會變做坦徛 ê？To̍h 是今仔日啦！今仔日是地球 ê 秋分，是一冬內底日時 kah 暗暝差不多平長 ê 時陣。
categories: [podcast]
vocals: [阿錕]
---

{{% apod %}}

- 原始文章：[Equinox on a Spinning Earth](https://apod.nasa.gov/apod/ap210922.html)
- 影像來源：[Meteosat 9](https://www.eumetsat.int/our-satellites/meteosat-series), [NASA](https://www.nasa.gov/), [earthobservatory](https://earthobservatory.nasa.gov/), [Robert Simmon](https://www.nasa.gov/centers/goddard/about/people/RSimmon.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckvqv05tm0em90848nq7uk193" >}}

## [漢羅] 自旋地球 ê 秋分 kah 春分
地球這條暗暝 kah 日時 ê 交界線當時會變做坦徛 ê？
To̍h 是今仔日啦！
今仔日是地球 ê [秋分][equinox]，是一冬內底日時 kah 暗暝差不多平長彼工。
這條 kā 地球日時 kah 暗暝分開 ê [晨昏線][Earth's terminator]，tī 春分 kah 秋分 ê 時陣會變做坦徛 ê，而且會 kā [北][north] 極 kah [南][south] 極 連--起來。
這支 [縮時攝影影片][featured time-lapse video] tī 12 秒鐘內底展示地球一冬 ê 模樣。
這是 ùi [地球同步軌道][geosynchronous orbit] ê [Meteosat 9 號][Meteosat 9] 軌道衛星，逐工 tī 仝一个 [當地時間][local time] 記錄 ê [紅外線影像][these infrared images]。
這支影片是 ùi [2010 年 9 月][September 2010] ê 秋分，晨昏線變坦徛彼工開始記錄 ê。
[地球][Earth] ná 踅太陽 leh 行，晨昏線嘛愈來愈趨，予北半球日時 ê 太陽光愈來愈短，北半球 to̍h [變做寒天][causing winter 1]。
時間 leh 過，影片 ê 一半行到 [2011 年 3 月][March 2011] ê 春分。
晨昏線嘛 [趨 tùi 另外一爿][tilting the other way]，予南半球 [變做寒天][causing winter 2]，北半球變做熱天。
這支翕一冬 ê 影片 tī [9 月 ê 秋分][September equinox] 結束。
這是地球踅太陽幾若十億擺旅行 ê 其中一擺，伊會閣繼續踅落去。

## [POJ] Chū-soân Tē-kiû ê Chhiu-hun kah Chhun-hun
Tē-kiû chi̍t-tiâu àm-mî kah ji̍t-sî ê kau-kài-sòaⁿ tang-sî ē piàn-chò thán-khiā ê?
To̍h sī kin-á-ji̍t lah!
Kin-á-ji̍t sī Tē-kiû ê chhiu-hun, sī chi̍t-tang lāi-té ji̍t-sî kah àm-mî chha-put-to pêⁿ-tn̂g hit-kang.
Chit-tiâu kā Tē-kiû ji̍t-sî kah àm-mî pun--khui ê sîn-hun-sòaⁿ, tī chhun-hun kah chhiu-hun ê sî-chūn ē piàn-chò thán-khiā ê, jî-chhiáⁿ ē kā pak-ke̍k kah lâm-ke̍k liân--khí-lâi.
Chit-ki sok-sî-liap-iáⁿ iáⁿ-phìⁿ tī cha̍p-jī bió-cheng lāi-té tiān-sī Tē-kiû chi̍t-tang ê bô͘-iūⁿ.
Che sī ùi Tē-kiû tóng-pō͘-kúi-tō ê Meteosat kàu-hō kúi-tō-ūi-chhiⁿ, ta̍k-kang tī kâng-chi̍t-ê tong-tē sî-kan kì-lo̍k ê âng-gōa-sòaⁿ iáⁿ-siōng.
Chit-ki iáⁿ-phìⁿ sī ùi jī-khòng-it-khòng nî kàu goe̍h ê chhiu-hun, sîn-hun-sòaⁿ piàn thán-khiā hit-kang khai-sí kì-lo̍k ê.
Tē-kiû ná se̍h Thài-iông leh kiâⁿ, sîn-hun-sòaⁿ mā lú-lâi-lú-chhu, hō͘ pak-pòaⁿ-kiû ji̍t-sî ê thài-iông-kng lú-lâi-lú-té, pak-pòaⁿ-kiû to̍h piàn-chò kôaⁿ-thiⁿ.
Sî-kan leh kòe, iáⁿ-phìⁿ ê chi̍t-pòaⁿ kiâⁿ-kàu jī-khòng-it-it nî saⁿ goe̍h ê chhun-hun.
Sîn-hun-sòaⁿ mā chhu tùi lēng-gōa chit-pêng, hō͘ lâm-pòaⁿ-kiû piàn-chò kôaⁿ-thiⁿ, pak-pòaⁿ-kiû piàn-chò joa̍h-thiⁿ.
Chit-ki hip chi̍t-tang ê iáⁿ-phìⁿ tī kàu goe̍h ê chhiu-hun kiat-sok.
Che sī Tē-kiû se̍h Thài-iông kúi-ā cha̍p-ek pái lú-hêng ê kî-tiong chi̍t-pái, i ē koh kè-sio̍k se̍h lo̍h-khì.

## [KIP] Tsū-suân Tē-kiû ê Tshiu-hun kah Tshun-hun
Tē-kiû tsi̍t-tiâu àm-mî kah ji̍t-sî ê kau-kài-suànn tang-sî ē piàn-tsò thán-khiā ê?
To̍h sī kin-á-ji̍t lah!
Kin-á-ji̍t sī Tē-kiû ê tshiu-hun, sī tsi̍t-tang lāi-té ji̍t-sî kah àm-mî tsha-put-to pênn-tn̂g hit-kang.
Tsit-tiâu kā Tē-kiû ji̍t-sî kah àm-mî pun--khui ê sîn-hun-suànn, tī tshun-hun kah tshiu-hun ê sî-tsūn ē piàn-tsò thán-khiā ê, jî-tshiánn ē kā pak-ki̍k kah lâm-ki̍k liân--khí-lâi.
Tsit-ki sok-sî-liap-iánn iánn-phìnn tī tsa̍p-jī bió-tsing lāi-té tiān-sī Tē-kiû tsi̍t-tang ê bôo-iūnn.
Tse sī uì Tē-kiû tóng-pōo-kuí-tō ê Meteosat kàu-hō kuí-tō-uī-tshinn, ta̍k-kang tī kâng-tsi̍t-ê tong-tē sî-kan kì-lo̍k ê âng-guā-suànn iánn-siōng.
Tsit-ki iánn-phìnn sī uì jī-khòng-it-khòng nî kàu gue̍h ê tshiu-hun, sîn-hun-suànn piàn thán-khiā hit-kang khai-sí kì-lo̍k ê.
Tē-kiû ná se̍h Thài-iông leh kiânn, sîn-hun-suànn mā lú-lâi-lú-tshu, hōo pak-puànn-kiû ji̍t-sî ê thài-iông-kng lú-lâi-lú-té, pak-puànn-kiû to̍h piàn-tsò kuânn-thinn.
Sî-kan leh kuè, iánn-phìnn ê tsi̍t-puànn kiânn-kàu jī-khòng-it-it nî sann gue̍h ê tshun-hun.
Sîn-hun-suànn mā tshu tuì līng-guā tsit-pîng, hōo lâm-puànn-kiû piàn-tsò kuânn-thinn, pak-puànn-kiû piàn-tsò jua̍h-thinn.
Tsit-ki hip tsi̍t-tang ê iánn-phìnn tī kàu gue̍h ê tshiu-hun kiat-sok.
Tse sī Tē-kiû se̍h Thài-iông kuí-ā tsa̍p-ik pái lú-hîng ê kî-tiong tsi̍t-pái, i ē koh kè-sio̍k se̍h lo̍h-khì.

## [English] Equinox on a Spinning Earth
When does the line between night and day become vertical?
Today.
Today is an [equinox][equinox] on planet Earth, a time of year when day and night are most nearly equal.
At an equinox, the [Earth's terminator][Earth's terminator] -- the dividing line between day and night -- becomes vertical and connects the [north][north] and [south][south] poles.
The [featured time-lapse video][featured time-lapse video] demonstrates this by displaying an entire year on planet Earth in twelve seconds.
From [geosynchronous orbit][geosynchronous orbit], the [Meteosat 9][Meteosat 9] satellite recorded [these infrared images][these infrared images] of the Earth every day at the same [local time][local time].
The video started at the [September 2010][September 2010] equinox with the terminator line being vertical.
As the [Earth][Earth] revolved around the Sun, the terminator was seen to tilt in a way that provides less daily sunlight to the northern hemisphere, [causing winter][causing winter 1] in the north.
As the year progressed, the [March 2011][March 2011] equinox arrived halfway through the video, followed by the terminator [tilting the other way][tilting the other way], [causing winter][causing winter 2] in the southern hemisphere -- and summer in the north.
The captured year ends again with the [September equinox][September equinox], concluding another of billions of trips the Earth has taken -- and will take -- around the Sun.

## 詞彙學習（漢羅/POJ/KIP/華文/English）
- 【坦徛】thán-khiā/thán-khiā/垂直/vertical
- 【秋分】chhiu-hun/tshiu-hun/秋分/autumn equinox
- 【春分】chhun-hun/tshun-hun/春分/spring equinox
- 【晨昏線】Sîn-hun-sòaⁿ/Sîn-hun-suànn/晨昏線/the Earth's terminator
- 【縮時攝影】sok-sî-liap-iáⁿ/sok-sî-liap-iánn/縮時攝影/time-lapse
- 【地球同步軌道】Tē-kiû tóng-pō͘-kúi-tō/Tē-kiû tóng-pōo-kuí-tō/地球同步軌道/geosynchronous orbit
- 【自旋】chū-soân/tsū-suân/自旋/spin
- 【南極】lâm-ke̍k/lâm-ki̍k/南極/south pole
- 【北極】pak-ke̍k/pak-ki̍k/北極/north pole


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[equinox]:https://en.wikipedia.org/wiki/Equinox
[Earth's terminator]:https://en.wikipedia.org/wiki/Terminator_(solar)
[north]:https://climatekids.nasa.gov/polar-temperatures/
[south]:https://apod.nasa.gov/apod/ap131211.html
[featured time-lapse video]:https://www.youtube.com/watch?v=LUW51lvIFjg
[geosynchronous orbit]:https://www.nasa.gov/audience/forstudents/postsecondary/features/geo_feature_prt.htm
[Meteosat 9]:https://en.wikipedia.org/wiki/Meteosat
[these infrared images]:https://earthobservatory.nasa.gov/IOTD/view.php?id=52248
[local time]:http://time.gov/
[September 2010]:http://apod.nasa.gov/apod/calendar/ca1009.html
[Earth]:https://solarsystem.nasa.gov/planets/earth/overview/
[causing winter 1]:https://spaceplace.nasa.gov/seasons/en/
[March 2011]:http://apod.nasa.gov/apod/calendar/ca1103.html
[tilting the other way]:https://media3.giphy.com/media/JOe1P4jUAhTKhPI787/giphy.gif
[causing winter 2]:http://www.universetoday.com/75843/why-are-there-seasons/
[September equinox]:https://apod.nasa.gov/apod/ap190923.html
