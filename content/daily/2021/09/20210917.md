---
title: "影片：木星 ê 爍光"
date: 2021-09-17
publishdate: 2021-09-17T12:00:00+0800
tags: [木星, 爍光, 土衛, Io, 彗星, Shoemaker-Levy 9]
hero: https://www.youtube.com/watch?v=ImVl_TfTFEY
summary: 幾若工前，幾若个團隊 leh 監看太陽系 上大粒行星 ê 時陣，注意著 2 秒鐘長 ê 光爆現象。
categories: [podcast]
vocals: [阿錕]
---

{{% apod %}}

- 原始文章：[Video: Flash on Jupiter](https://apod.nasa.gov/apod/ap210917.html)
- 影像提供 kah 版權：[T. Humbert, S. Barré, A. Desmougin & D. Walliang](mailto:contact@astronomie54.fr) ([Société Lorraine d'Astronomie](https://www.astronomie54.fr/))
- 台文翻譯：[An-Li Tsai][An-Li Tsai] ([NCU][NCU])

{{< podcast "ckuvdzpy5m96509642pn1o4kt" >}}

## [漢羅] 影片：木星 ê 爍光
Tī 木星出現爍光矣！
幾若工前，幾若个團隊 leh 監看太陽系 [上大粒行星][largest planet] ê 時陣，注意著 2 秒鐘長 ê 光爆現象。
[這款爍光][Such flashes] [以前嘛捌看過][seen before]，是 1994 年彼改足有名 ê 連紲 [相碰][impactor strikes]。
彼改 ê [彗星 Shoemaker-Levy 9 號][Comet Shoemaker-Levy 9] ê 彗星屑仔 去碰著木星了後，煞 [tī 木星留幾若個月 ê 烏斑][Jupiter leaving dark patches]。
[木星 上無 有 7 改去 hŏng 碰著 ê 記錄][seven impacts have been recorded on Jupiter]，差不多攏是 [業餘天文學家][amateur astronomers] 發現 ê。
Tī [這支影片][featured video] 內底，因為地球大氣層無穩定，煞予木星影像嘛 [爍咧爍咧][shimmer]。
忽然間，有一个爍光出現 tī 中央倒爿遐。
土衛 Io kah 伊 ê 烏影 tī 正爿 [看會著][are visible]。
咱可能 [無法度知影][never be known] 是啥物去挵著 [木星][Jupiter]。
毋閣若是 ùi 咱已經知影 ê 厝邊 [太陽系][Solar System] 來想，to̍h 應該知影彼可能是一塊岩石敆冰。
伊 ê 寸尺 可能 kah 巴士平大台，應該是 ùi 足久以前經過 ê [彗星][comet] 抑是 [小行星][asteroid] [落 loài ê][broke off]。

## [POJ] Iáⁿ-phìⁿ: Bo̍k-chhiⁿ ê sih-kng
Tī Bo̍k-chhiⁿ chhut-hiān sih-kng ah!
Kúi-ā-kâng chêng, kúi-ā-ê thoân-tūi leh kàm-khòaⁿ Thài-iông-hē siōng-tōa-lia̍p kiâⁿ-chhiⁿ ê sî-chūn, chù-ì tio̍h nn̄g-bió-cheng tn̂g ê kng-po̍k hiān-siōng.
Chit-khoán sih-kng í-chêng mā bat khòaⁿ-kàu, sī i̍t-kiú-kiú-sù nî hit-kái chiok ū-miâ ê liân-sòa sio-pōng.
Hit-kái ê hui-chhiⁿ Shoemaker-Levy kàu hō ê hui-chhiⁿ sap-á khì pōng-tio̍h Bo̍k-chhiⁿ liáu-āu, soah tī Bo̍k-chhiⁿ lâu kúi-ā-kò-goe̍h ê o͘-pan.
Bo̍k-chhiⁿ siōng-bô ū chhit-kái khì hŏng pōng-tio̍h ê kì-lo̍k, chha-put-to lóng-sī gia̍p-û thian-bûn-ha̍k-ka hoat-hiān ê.
Tī chit-ki iáⁿ-phìⁿ lāi-té, in-ūi Tē-kiû tōa-khì-chân bô ún-tēng, soah hō͘ Bo̍k-chhiⁿ iáⁿ-siōng mā sih-leh-sih-leh.
Hut-jiân-kan, ū chi̍t-ê sih-kng chhut-hiān tī tiong-ng tò-pêng hiah.
Thó͘-ūi Io kah i ê o͘-iáⁿ tī chiàⁿ-pêng khòaⁿ-ē-tio̍h.
Lán khó-lêng bô-hoat-tō͘ chai-iáⁿ sī siáⁿ-mih khì lòng-tio̍h Bo̍k-chhiⁿ.
M̄-koh nā-sī ùi lán í-keng chai-iáⁿ ê chhù-piⁿ Thài-iông-hē lâi siūⁿ, to̍h eng-kai chai-iáⁿ hē khó-lêng sī chi̍t-tè giâm-chio̍h kap peng.
I ê chhùn-chhioh khó-lêng kah pá-sū pêⁿ-tōa-tāi, eng-kai sī ùi chiok-kú í-chêng kéng-kòe ê hui-chhiⁿ iah-sī sió-kiâⁿ-chhiⁿ la̍k-loài ê.

## [KIP] Iánn-phìnn: Bo̍k-tshinn ê sih-kng
Tī Bo̍k-tshinn tshut-hiān sih-kng ah!
Kuí-ā-kâng tsîng, kuí-ā-ê thuân-tuī leh kàm-khuànn Thài-iông-hē siōng-tuā-lia̍p kiânn-tshinn ê sî-tsūn, tsù-ì tio̍h nn̄g-bió-tsing tn̂g ê kng-po̍k hiān-siōng.
Tsit-khuán sih-kng í-tsîng mā bat khuànn-kàu, sī i̍t-kiú-kiú-sù nî hit-kái tsiok ū-miâ ê liân-suà sio-pōng.
Hit-kái ê hui-tshinn Shoemaker-Levy kàu hō ê hui-tshinn sap-á khì pōng-tio̍h Bo̍k-tshinn liáu-āu, suah tī Bo̍k-tshinn lâu kuí-ā-kò-gue̍h ê oo-pan.
Bo̍k-tshinn siōng-bô ū tshit-kái khì hŏng pōng-tio̍h ê kì-lo̍k, tsha-put-to lóng-sī gia̍p-û thian-bûn-ha̍k-ka huat-hiān ê.
Tī tsit-ki iánn-phìnn lāi-té, in-uī Tē-kiû tuā-khì-tsân bô ún-tīng, suah hōo Bo̍k-tshinn iánn-siōng mā sih-leh-sih-leh.
Hut-jiân-kan, ū tsi̍t-ê sih-kng tshut-hiān tī tiong-ng tò-pîng hiah.
Thóo-uī Io kah i ê oo-iánn tī tsiànn-pîng khuànn-ē-tio̍h.
Lán khó-lîng bô-huat-tōo tsai-iánn sī siánn-mih khì lòng-tio̍h Bo̍k-tshinn.
M̄-koh nā-sī uì lán í-king tsai-iánn ê tshù-pinn Thài-iông-hē lâi siūnn, to̍h ing-kai tsai-iánn hē khó-lîng sī tsi̍t-tè giâm-tsio̍h kap ping.
I ê tshùn-tshioh khó-lîng kah pá-sū pênn-tuā-tāi, ing-kai sī uì tsiok-kú í-tsîng kíng-kuè ê hui-tshinn iah-sī sió-kiânn-tshinn la̍k-luài ê.


## [English] Video: Flash on Jupiter
There has been a flash on Jupiter.
A few days ago, several groups monitoring our Solar System's [largest planet][largest planet] noticed a two-second long burst of light.
[Such flashes][Such flashes] have been [seen before][seen before], with the most famous being a series of [impactor strikes][impactor strikes] in 1994.
Then, fragments of [Comet Shoemaker-Levy 9][Comet Shoemaker-Levy 9] struck [Jupiter leaving dark patches][Jupiter leaving dark patches] that lasted for months.
Since then, at least [seven impacts have been recorded on Jupiter][seven impacts have been recorded on Jupiter] -- usually discovered by [amateur astronomers][amateur astronomers].
In the [featured video][featured video], variations in the Earth's atmosphere cause Jupiter's image to [shimmer][shimmer] when, suddenly, a bright flash appears just left of center.
Io and its shadow [are visible][are visible] on the right.
What hit [Jupiter][Jupiter] will likely [never be known][never be known], but considering what we do know of the nearby [Solar System][Solar System], it was likely a piece of rocky and ice -- perhaps the size of a bus -- that [broke off][broke off] long-ago from a passing [comet][comet] or [asteroid][asteroid].

## 詞彙學習（台語漢字/POJ/KIP/華語漢字/English）
- 【爍光】sih-kng/sih-kng/閃光/flash
- 【光爆】kng-po̍k/kng-po̍k/光爆/burst of light
- 【業餘】gia̍p-û/gia̍p-û/業餘/amateur

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[largest planet]:https://solarsystem.nasa.gov/planets/jupiter/overview/
[Such flashes]:https://www.cieletespace.fr/actualites/3-telescopes-amateurs-francais-detectent-un-impact-sur-jupiter
[seen before]:https://apod.nasa.gov/apod/ap090731.html
[impactor strikes]:https://en.wikipedia.org/wiki/Comet_Shoemaker%E2%80%93Levy_9#Impacts
[Comet Shoemaker-Levy 9]:https://en.wikipedia.org/wiki/Comet_Shoemaker%E2%80%93Levy_9
[Jupiter leaving dark patches]:https://apod.nasa.gov/apod/ap001105.html
[seven impacts have been recorded on Jupiter]:https://en.wikipedia.org/wiki/Impact_events_on_Jupiter
[amateur astronomers]:https://nightsky.jpl.nasa.gov/
[featured video]:https://youtu.be/ImVl_TfTFEY
[shimmer]:https://apod.nasa.gov/apod/ap000725.html
[are visible]:https://skyandtelescope.org/wp-content/plugins/observing-tools/jupiter_moons/jupiter.html
[Jupiter]:https://apod.nasa.gov/apod/ap190908.html
[never be known]:https://i.pinimg.com/280x280_RS/9b/79/69/9b7969699810176138a9ca6573a2e598.jpg
[Solar System]:https://solarsystem.nasa.gov/solar-system/our-solar-system/in-depth/
[broke off]:https://apod.nasa.gov/apod/ap200315.html
[comet]:https://apod.nasa.gov/apod/ap200722.html
[asteroid]:https://apod.nasa.gov/apod/ap200916.html
