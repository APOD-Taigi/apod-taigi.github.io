---
title: 仙女座星系 ê 深空
date: 2021-09-08
publishdate: 2021-09-08T12:00:00+0800
tags: [仙女座星系, M31, M33, 三角座星系, 本地星系團, 仙女座 β]
hero: https://apod.nasa.gov/apod/fap/image/2109/M31WideField_Ziegenbalg_960_annotated.jpg
summary: 是啥物 kā 仙女座星系圍--leh？Tī 太空中，仙女座 (M31) 去予幾若个較細 ê 衛星星系 kā 圍--leh。
categories: [podcast]
vocals: [阿錕]
---

{{% apod %}}

- 原始文章：[The Deep Sky Toward Andromeda](https://apod.nasa.gov/apod/ap210908.html)
- 影像來源 kah [許可](https://creativecommons.org/licenses/by-nc-sa/2.0/)：[Stefan Ziegenbalg](http://www.simg.de/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckucuqit20npv0966gd06id8y" >}}

## [漢羅] 仙女座星系 ê 深空
是啥物 kā 仙女座星系圍--leh？
Tī 太空中，[仙女座][Andromeda] (M31) 去予幾若个較細 ê [衛星星系][satellite galaxies] kā 圍--leh。
若是搝較遠來 kā 看，伊是 倚近 [本地星系團][Local Group of Galaxies]。
咱 ê 銀河系嘛是其中一个成員。
毋閣 tī 天頂，[咱銀河系][our Milky Way] ê 氣體雲看起來敢若 kā M31 圍--leh。
這 kah [地球大氣層][Earth's atmosphere] 內底 水做 ê 雲 [kā 月球 圍--leh][encompass our Moon t]，敢若有相-siâng。
是講，[仙女座星系 ê 氣體雲][gas clouds toward Andromeda] 傷暗矣，煞看無。
若是軁入去這張 [趨 45 度、搝長 ê 影像][featured 45-degree long image] 內底，to̍h 會當看著有史以來 tùi 寬闊 ê 仙女座天區 上長時間感光 ê 影像。
這張影像 tùi [水素氣體發出 ê 光][emitted by hydrogen] 特別敏感，有展示較暗、較毋捌看過 ê 雲 [足濟細節][tremendous detail]。
毋閣這張影像毋若翕著按呢。
影像頂懸是 [三角座星系][Triangulum galaxy] ([M33][M33])，是 [本地星系團][Local Group] 第 3 大 ê 星系，嘛是用目睭 to̍h 直接看有 ê 上遠 ê 天體。
M33 下跤彼粒，較光較紅 ê，是銀河內底 ê 恆星，[仙女座 β][Mirach]。
這張影像是 kā tī [德國][Germany] [Pulsnitz][Pulsnitz] ùi 2018 到 2021 年內底 幾若擺 長時間感光 ê 相片，用數位合成 ê 方式疊做一張 ê。

## [POJ] Sian-lú-chō seng-hē ê Chhim-khong
Sī siáⁿ-mih kā Sian-lú-chō seng-hē ûi--leh?
Tī thài-khong tiong, Sian-lú-chō (M-saⁿ-cha̍p-it) khì hō͘ kúi-ā-ê khah-sè ê ūi-chhiⁿ-seng-hē kā ûi--leh.
Nā-sī giú-khah-hn̄g lâi kā khòaⁿ, i sī óa-kīn Pún-tē-seng-hē-thoân.
Lán ê Gîn-hô-hē mā-sī kî-tiong chi̍t-ê sêng-goân.
M̄-koh tī thiⁿ-téng, lán Gîn-hô-hē ê khì-thé-hûn khòaⁿ--khí-lâi ká-ná kā M-saⁿ-cha̍p-it ûi--leh.
Che kah Tē-kiû tōa-khì-chân lāi-té chúi chò--ê hûn kā Goe̍h-kiû ûi--leh, ká-ná ū sio-siâng.
Sī-kóng, Sian-lú-chō seng-hē ê khì-thé-hûn siūⁿ-àm ah, soah khòaⁿ-bô.
Nā-sī nǹg-ji̍p-khì chit-tiuⁿ chhu sì-cha̍p-gō͘ tō͘, giú-tn̂g ê iáⁿ-siōng lāi-té, to̍h ē-tàng khòaⁿ-tio̍h iú-sú í-lâi tùi khoan-khoah ê Sian-lú-chō thian-khu siōng-tn̂g sî-kan kám-kng ê iáⁿ-siōng.
Chit-tiuⁿ iáⁿ-siōng tùi chúi-sò͘ khì-thé hoat-chhut ê kng te̍k-pia̍t bín-kám, ū tiān-sī khah àm, khah m̄-bat khòaⁿ-kòe ê hûn chiok-chōe sè-chiat.
M̄-koh chit-tiuⁿ iáⁿ-siōng m̄-nā hip-tio̍h án-ne.
Iáⁿ-siōng téng-koân sī Saⁿ-kak-chō seng-hē (M-saⁿ-cha̍p-saⁿ), sī Pún-tē-seng-hē-thoân tē-saⁿ-tōa ê seng-hē, mā-sī iōng ba̍k-chiu to̍h ti̍t-chiap khòaⁿ-ū ê siōng-hn̄g ê thian-thé.
M-saⁿ-cha̍p-saⁿ ē-kha hit-lia̍p, khah kng khah âng ê, sī Gîn-hô lāi-té ê hêng-chhiⁿ, Sian-lú-chō beta.
Chit-tiuⁿ iáⁿ-siōng sī kā tī Tek-kok Pulsnitz ùi jī-khòng-it-pat kàu jī-khòng-jī-it nî lāi-té kúi-ā-pái tn̂g-sî-kan kám-kng ê siòng-phìⁿ, iōng só͘-ūi-ha̍p-sêng ê hong-sek tha̍h-chò chit-tiuⁿ ê.

## [KIP] Sian-lú-tsō sing-hē ê Tshim-khong
Sī siánn-mih kā Sian-lú-tsō sing-hē uî--leh?
Tī thài-khong tiong, Sian-lú-tsō (M-sann-tsa̍p-it) khì hōo kuí-ā-ê khah-sè ê uī-tshinn-sing-hē kā uî--leh.
Nā-sī giú-khah-hn̄g lâi kā khuànn, i sī uá-kīn Pún-tē-sing-hē-thuân.
Lán ê Gîn-hô-hē mā-sī kî-tiong tsi̍t-ê sîng-guân.
M̄-koh tī thinn-tíng, lán Gîn-hô-hē ê khì-thé-hûn khuànn-khí-lâi ká-ná kā M-sann-tsa̍p-it uî--leh.
Tse kah Tē-kiû tuā-khì-tsân lāi-té tsuí tsò--ê hûn kā Gue̍h-kiû uî--leh, ká-ná ū sio-siâng.
Sī-kóng, Sian-lú-tsō sing-hē ê khì-thé-hûn siūnn-àm ah, suah khuànn-bô.
Nā-sī nǹg-ji̍p-khì tsit-tiunn tshu sì-tsa̍p-gōo tōo, giú-tn̂g ê iánn-siōng lāi-té, to̍h ē-tàng khuànn-tio̍h iú-sú í-lâi tuì khuan-khuah ê Sian-lú-tsō thian-khu siōng-tn̂g sî-kan kám-kng ê iánn-siōng.
Tsit-tiunn iánn-siōng tuì tsuí-sòo khì-thé huat-tshut ê kng ti̍k-pia̍t bín-kám, ū tiān-sī khah àm, khah m̄-bat khuànn-kuè ê hûn tsiok-tsuē sè-tsiat.
M̄-koh tsit-tiunn iánn-siōng m̄-nā hip-tio̍h án-ne.
Iánn-siōng tíng-kuân sī Sann-kak-tsō sing-hē (M-sann-tsa̍p-sann), sī Pún-tē-sing-hē-thuân tē-sann-tuā ê sing-hē, mā-sī iōng ba̍k-tsiu to̍h ti̍t-tsiap khuànn-ū ê siōng-hn̄g ê thian-thé.
M-sann-tsa̍p-sann ē-kha hit-lia̍p, khah kng khah âng ê, sī Gîn-hô lāi-té ê hîng-tshinn, Sian-lú-tsō beta.
Tsit-tiunn iánn-siōng sī kā tī Tik-kok Pulsnitz uì jī-khòng-it-pat kàu jī-khòng-jī-it nî lāi-té kuí-ā-pái tn̂g-sî-kan kám-kng ê siòng-phìnn, iōng sóo-uī-ha̍p-sîng ê hong-sik tha̍h-tsò tsit-tiunn ê.

## [English] The Deep Sky Toward Andromeda
What surrounds the Andromeda galaxy?
Out in space, [Andromeda][Andromeda] (M31) is closely surrounded by several small [satellite galaxies][satellite galaxies], and further out it is near to the [Local Group of Galaxies][Local Group of Galaxies] -- of which our Milky Way galaxy is a member.
On the sky, however, gas clouds local to [our Milky Way][our Milky Way] appear to surround M31 -- not unlike how water clouds in [Earth's atmosphere][Earth's atmosphere] may appear to [encompass our Moon][encompass our Moon e].
The [gas clouds toward Andromeda][gas clouds toward Andromeda], however, are usually too faint to see.
Enter the [featured 45-degree long image][featured 45-degree long image] -- one of the deeper images yet taken of the [broader Andromeda region][broader Andromeda region].
This image, sensitive to light specifically [emitted by hydrogen][emitted by hydrogen] gas, shows these faint and unfamiliar clouds in [tremendous detail][tremendous detail].
But the image captures more.
At the image top is the [Triangulum galaxy][Triangulum galaxy] ([M33][M33]), the third largest galaxy in the [Local Group][Local Group] and the furthest object that can be seen with the unaided eye.
Below M33 is the bright, red, Milky-Way star named [Mirach][Mirach].
The image is the digital accumulation of several long exposures taken from 2018 to 2021 from [Pulsnitz][Pulsnitz], [Germany][Germany].

## 詞彙學習（漢羅/POJ/KIP/華語/English）
- 【仙女座星系】Sian-lú-chō seng-hē/Sian-lú-tsō sing-hē/仙女座星系/the Andromeda galaxy
- 【本地星系團】Pún-tē-seng-hē-thoân/Pún-tē-sing-hē-thuân/本地星系團/the Local Group of Galaxies
- 【三角座星系】Saⁿ-kak-seng-hē/Sann-kak-sing-hē/三角座星系/Triangulum galaxy
- 【仙女座 β】Sian-lú-chō beta/Sian-lú-tsō beta/仙女座 β/Mirach
- 【衛星星系】ūi-chhiⁿ-seng-hē/uī-tshinn-sing-hē/衛星星系/satellite galaxies
- 【水素】chúi-sò͘/tsuí-sòo/氫/hydrogen

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Andromeda]:https://en.wikipedia.org/wiki/Andromeda_Galaxy
[satellite galaxies]:https://en.wikipedia.org/wiki/List_of_Andromeda%27s_satellite_galaxies
[Local Group of Galaxies]:https://en.wikipedia.org/wiki/Local_Group#Component_galaxies
[our Milky Way]:https://solarsystem.nasa.gov/resources/285/the-milky-way-galaxy/
[Earth's atmosphere]:https://climate.nasa.gov/news/2919/earths-atmosphere-a-multi-layered-cake/
[encompass our Moon e]:https://apod.nasa.gov/apod/ap210119.html
[encompass our Moon t]:https://apod.tw/daily/20210119/
[gas clouds toward Andromeda]:https://apod.nasa.gov/apod/ap170104.html
[featured 45-degree long image]:http://www.simg.de/nebulae3/and-lac.html
[broader Andromeda region]:https://apod.nasa.gov/apod/ap170303.html
[emitted by hydrogen]:https://en.wikipedia.org/wiki/H-alpha
[tremendous detail]:https://image.shutterstock.com/image-photo/wide-eyed-double-dapple-dachshund-260nw-1057810916.jpg
[Triangulum galaxy]:https://www.nasa.gov/feature/goddard/2019/messier-33-the-triangulum-galaxy
[M33]:https://apod.nasa.gov/apod/ap191231.html
[Local Group]:http://www.atlasoftheuniverse.com/localgr.html
[Mirach]:https://en.wikipedia.org/wiki/Beta_Andromedae
[Pulsnitz]:https://en.wikipedia.org/wiki/Pulsnitz
[Germany]:https://en.wikipedia.org/wiki/Germany
