---
title: 夜空 ê 反射
date: 2021-09-13
publishdate: 2021-09-13T12:00:00+0800
tags: [小麥哲倫星雲, SMC, 大麥哲倫星雲, LMC, 銀河, 木星, 塗粉雲]
hero: https://apod.nasa.gov/apod/fap/image/2109/GalaxySkyMirror_Egon_960.jpg
summary: 這張相片是南半球 ê 暗暝，夜空內底有三个足光 ê 星系實在是真好揣。
categories: [podcast]
vocals: [阿錕]
---

{{% apod %}}

- 原始文章：[Night Sky Reflected](https://apod.nasa.gov/apod/ap210913.html)
- 影像來源 kah 版權：[Egon Filter](mailto:egonf@terra.com.br)
- 謎猜：[What is pictured in the double-reflection below the main mirror?](http://asterisk.apod.com/discuss_apod.php?date=210913)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckumq1u7ued100924zzf36yhe" >}}

## [漢羅] 夜空 ê 反射
這个鏡內底是啥？
這張相片是 [南半球][southern sky] ê 暗暝，夜空內底有三个 [足光 ê 星系][brightest galaxies] 實在是真好揣。
Ùi 倒爿開始是 [小麥哲倫星雲][Small Magellanic Cloud t] (SMC)、[大麥哲倫星雲][Large Magellanic Cloud] (LMC)、kah 咱 [銀河系][Milky Way Galaxy] 中央帶 ê 一部份。
In 攏反射 tī 這个淺淺 ê 水池仔內底。
是講這个 [愛耍 ê 天文攝影師][playful astrophotographer]，是 tī 鏡內底排出啥物景色？
是 [銀河中央][center of our Milky Way] 附近 ê 塗粉雲 kah [木星][Jupiter]。
這張合成相片是 [精心設計 ê][carefully planned]。
是 2019 年中 tī [巴西][Brazil] 南部 ê [Mostardas][Mostardas]，用仝一台 kha-mé-lah tī 仝一个所在、仝一暝翕著 ê 幾若張相片 組合起來 ê。
這張相片 tī 2021 年 ê [國際暗天協會][International Dark-Sky Association]「[掠著夜空][Capture the Dark]」比賽 ê「迵到夜空」組 提著第一名。

## [POJ] Iā-khong ê hoat-siā
Chi̍t-ê kiàⁿ lāi-té sī siáⁿ-mih?
Chit-tiuⁿ siòng-phìⁿ sī lâm-pòaⁿ-kiû ê àm-mî, iā-khong lāi-té ū saⁿ-ê chiok-kng ê seng-hē si̍t-chāi sī chin hó chhōe.
Ùi tò-pêng khai-sí sī Sió-be̍h-thiat-lûn-seng-hûn (SMC), Tōa-be̍h-thiat-lûn-seng-hûn (LMC), kah lán Gîn-hô-hē tiong-ng-tòa ê chi̍t-pō͘-hūn.
In lóng hoán-siā tī chit-ê chhián-chhián ê chúi-tî-á lāi-té.
Sī-kóng chit-ê ài sńg ê thian-bûn liap-iáⁿ-su, sī tī kiàⁿ lāi-té pâi-chhut siáⁿ-mih kéng-sek?
Sī Gîn-hô tiong-ng hū-kīn ê thô͘-hún-hûn kah Bo̍k-chhiⁿ.
Chit-tiuⁿ ha̍p-sêng siòng-phìⁿ sī cheng-sim siat-kè ê.
Sī jī-khòng-i̍t-kiú nî-tiong tī Pa-se lâm-pō͘ ê Mostardas, iōng kâng-chi̍t-tâi kha-mé-lah tī kâng-chi̍t-ê só͘-chāi, kâng-chi̍t-mî hip-tio̍h ê kúi-ā-tiuⁿ siòng-phìⁿ cho͘-ha̍p--khí-lâi ê.
Chit-tiuⁿ siòng-phìⁿ tī jī-khòng-jī-it nî ê Kok-chè-àm-thian-hia̍p-hōe "Lia̍h-tio̍h iā-khong" pí-sài ê "Thàng-kàu iā-khong" cho͘ the̍h-tio̍h tē-it-miâ.

## [KIP] Iā-khong ê huat-siā
Tsi̍t-ê kiànn lāi-té sī siánn-mih?
Tsit-tiunn siòng-phìnn sī lâm-puànn-kiû ê àm-mî, iā-khong lāi-té ū sann-ê tsiok-kng ê sing-hē si̍t-tsāi sī tsin hó tshuē.
Uì tò-pîng khai-sí sī Sió-be̍h-thiat-lûn-sing-hûn (SMC), Tuā-be̍h-thiat-lûn-sing-hûn (LMC), kah lán Gîn-hô-hē tiong-ng-tuà ê tsi̍t-pōo-hūn.
In lóng huán-siā tī tsit-ê tshián-tshián ê tsuí-tî-á lāi-té.
Sī-kóng tsit-ê ài sńg ê thian-bûn liap-iánn-su, sī tī kiànn lāi-té pâi-tshut siánn-mih kíng-sik?
Sī Gîn-hô tiong-ng hū-kīn ê thôo-hún-hûn kah Bo̍k-tshinn.
Tsit-tiunn ha̍p-sîng siòng-phìnn sī tsing-sim siat-kè ê.
Sī jī-khòng-i̍t-kiú nî-tiong tī Pa-se lâm-pōo ê Mostardas, iōng kâng-tsi̍t-tâi kha-mé-lah tī kâng-tsi̍t-ê sóo-tsāi, kâng-tsi̍t-mî hip-tio̍h ê kuí-ā-tiunn siòng-phìnn tsoo-ha̍p--khí-lâi ê.
Tsit-tiunn siòng-phìnn tī jī-khòng-jī-it nî ê Kok-tsè-àm-thian-hia̍p-huē "Lia̍h-tio̍h iā-khong" pí-sài ê "Thàng-kàu iā-khong" tsoo the̍h-tio̍h tē-it-miâ.

## [English] Night Sky Reflected
What's that in the mirror?
In the featured image of the dark [southern sky][southern sky], the three [brightest galaxies][brightest galaxies] of the night are all relatively easy to identify.
Starting from the left, these are the [Small Magellanic Cloud][Small Magellanic Cloud e] (SMC), the [Large Magellanic Cloud][Large Magellanic Cloud] (LMC), and part of the central band of our [Milky Way Galaxy][Milky Way Galaxy].
All three are also seen reflected in a shallow pool of water.
But what is seen in the mirror being positioned by the [playful astrophotographer][playful astrophotographer]?
Dust clouds near the [center of our Milky Way][center of our Milky Way] -- and the planet [Jupiter][Jupiter].
The composite was [carefully planned][carefully planned] and composed from images captured from the same camera in the same location and during the same night in mid-2019 in [Mostardas][Mostardas], south [Brazil][Brazil].
The picture won first place in the Connecting to the Dark division of the [International Dark-Sky Association][International Dark-Sky Association]'s [Capture the Dark][Capture the Dark] contest for 2021.


## 詞彙學習（台語漢字/POJ/KIP/華語漢字/English）
- 【小麥哲倫星雲】Sió-be̍h-thiat-lûn-seng-hûn/Sió-be̍h-thiat-lûn-sing-hûn/小麥哲倫星雲/Small Magellanic Cloud (SMC)
- 【大麥哲倫星雲】Tōa-be̍h-thiat-lûn-seng-hûn/Tuā-be̍h-thiat-lûn-sing-hûn/大麥哲倫星雲/Large Magellanic Cloud (LMC)
- 【國際暗天協會】Kok-chè-àm-thian-hia̍p-hōe/Kok-tsè-àm-thian-hia̍p-huē/國際暗天協會/International Dark-Sky Association
- 【天文攝影師】thian-bûn liap-iáⁿ-su/thian-bûn liap-iánn-su/天文攝影師/astrophotographer

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[southern sky]:https://skyandtelescope.org/observing/beginners-guide-to-the-southern-hemisphere-sky/
[brightest galaxies]:https://en.wikipedia.org/wiki/List_of_galaxies#Naked-eye_galaxies
[Small Magellanic Cloud e]:https://apod.nasa.gov/apod/ap210105.html
[Small Magellanic Cloud t]:https://apod.tw/daily/20210105/
[Large Magellanic Cloud]:https://apod.nasa.gov/apod/ap190905.html
[Milky Way Galaxy]:https://solarsystem.nasa.gov/resources/285/the-milky-way-galaxy/
[playful astrophotographer]:https://apod.nasa.gov/apod/ap080801.html
[center of our Milky Way]:https://apod.nasa.gov/apod/ap180729.html
[Jupiter]:https://solarsystem.nasa.gov/planets/jupiter/overview/
[carefully planned]:https://media0.giphy.com/media/VbnUQpnihPSIgIXuZv/giphy.gif
[Mostardas]:https://youtu.be/_Uq1oSfPhWI
[Brazil]:https://en.wikipedia.org/wiki/Brazil
[International Dark-Sky Association]:https://www.darksky.org/
[Capture the Dark]:https://www.darksky.org/2021-capture-the-dark-winners/
