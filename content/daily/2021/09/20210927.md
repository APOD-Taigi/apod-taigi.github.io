---
title: 敨開五十年前 ê 月球自翕
date: 2021-09-27
publishdate: 2021-09-27T12:00:00+0800
tags: [阿波羅 11 號, 月球, 自翕, Buzz Aldrin, Neil Armstrong, 獵鷹號登陸器, Artemis 計畫]
hero: https://apod.nasa.gov/apod/fap/image/2109/AldrinVisorCrop_Apollo11_1080.jpg
summary: 這是五十年前阿波羅 11 號 tī 1969 年降落 tī 月球了後翕 ê 一張上有名 ê 月球相片，毋閣是數位處理了後顛倒反 ê 結果。
categories: [podcast]
vocals: [阿錕]
---

{{% apod %}}

- 原始文章：[Unwrapped: Five Decade Old Lunar Selfie](https://apod.nasa.gov/apod/ap210927.html)
- 影像提供：[NASA](https://www.nasa.gov), [Apollo 11](https://www.nasa.gov/mission_pages/apollo/missions/apollo11.html), [Neil Armstrong](https://www.nasa.gov/centers/glenn/about/bios/neilabio.html); 影像處理：[Michael Ranger](https://www.facebook.com/michael.ranger.12532)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckuve9qulma8m0964yzfxmfe7" >}}

## [漢羅] 敨開五十年前 ê 月球自翕
這是一張上有名 ê 月球相片，毋閣是數位處理了後顛倒反 ê 結果。
阿波羅 11 號 tī 1969 年降落 tī 月球了後隨翕足濟張相，內底嘛有 [Neil Armstrong][Neil Armstrong] 翕 ê [Buzz Aldrin][Buzz Aldrin] [上有代表性 ê 相片][iconic picture]。
[原始相片][original image] 毋若翕著一个 [壯麗青荒][magnificent desolation] ê [未知世界][unfamiliar world]，嘛翕著反射 tī Aldrin 太空帽仔面殼 ê Armstrong 家己。
用現代數位技術來 kā 處理了後，to̍h 看會著
[這張相片][featured image] 內底，Aldrin ê 太空帽仔面頂 ê [球形反射][spherical distortion] 是顛倒反 ê。
這 to̍h 是這張 [有名 ê 相片][famous picture]，毋閣這馬是 [ùi Aldrin ê 角度來看][from Aldrin's perspective]。
因為 [這張相片][the picture] 是 Armstrong 翕 ê，所以這是 50 年前 tī 月球自翕 ê。
這个原始 ê 面殼反射影像 to̍h tī 倒爿彼區。
是講正爿頂懸彼个,是 [地球 tī 月球天頂 ê 模樣][Earth hangs in the lunar sky]。
[獵鷹號登陸器][Eagle lander] ê 停車跤用紙箔包牢 leh，嘛翕甲足清楚 ê。
幾若年了後，準備欲閣 kā 人類送去 [月球][the Moon]。
這嘛包括 NASA chhōa-頭 ê [國際合作計畫][international collaboration]，[Artemis 計畫][Artemis program]。

## [POJ] Tháu-khui gō͘-cha̍p nî-chêng ê Goe̍h-kiû chū-hip
Che sī chi̍t-tiuⁿ siōng ū-miâ ê Goe̍h-kiû siòng-phìⁿ, m̄-koh sī só͘-ūi chhú-lí liáu-āu tian-tò-péng ê kiat-kó.
A-pho-lô cha̍p-it hō tī i̍t-kiú-lio̍k-kiú nî kàng-lo̍h tī goe̍h-kiû liáu-āu sûi hip chiok-chōe-tiuⁿ siòng, lāi-té mā ū Neil Armstrong hip ê Buzz Aldrin siōng ū tāi-piáu-sèng ê siòng-phìⁿ.
Goân-sú siòng-phìⁿ m̄-nā hip-tio̍h chi̍t-ê chòng-lē chheⁿ-hn̄g ê bī-ti-sè-kài, mā hip-tio̍h hoán-siā tī Aldrin thài-khong-bō-á bīn-khak ê Armstrong ka-tī.
Iōng hiān-tāi só͘-ūi ki-su̍t lâi kā chhú-lí liáu-āu, to̍h ē khòaⁿ-tio̍h
chit-tiuⁿ siòng-phìⁿ lāi-té, Aldrin ê thài-khong-bō-á bīn-téng ê kiû-hêng hoán-siā sī tian-tò-péng ê.
Che to̍h sī chit-tiuⁿ ū-miâ ê siòng-phìⁿ, m̄-koh chit-má sī ùi Aldrin ê kak-tō͘ lâi khòaⁿ.
In-ūi chit-tiuⁿ siòng-phìⁿ sī Armstrong hip ê, só͘-í che sī gō͘-cha̍p nî-chêng tī Goe̍h-kiû chū-hip ê.
Chit-ê goân-sú ê bīn-khak hoán-siā iáⁿ-siōng to̍h tī tò-pêng hit-khu.
Sī kóng, chiàⁿ-pêng téng-koân hit-ê, sī Tē-kiû tī Goe̍h-kiû thiⁿ-téng ê bô͘-iūⁿ.
La̍h-eng-hō teng-lio̍k-khì iōng chóa-po̍h pau-tiâu ê thêng-chhia-kha mā hip-kah chiok chheng-chhó͘ ê.
Kúi-ā-nî liáu-āu, chún-pī beh koh kā jîn-lūi sàng-khì Goe̍h-kiû.
Che mā pau-koah NASA chhōa-thâu ê kok-chè-ha̍p-chok kè-ōe, Artemis kè-ōe.

## [KIP] Tháu-khui gōo-tsa̍p nî-tsîng ê Gue̍h-kiû tsū-hip
Tse sī tsi̍t-tiunn siōng ū-miâ ê Gue̍h-kiû siòng-phìnn, m̄-koh sī sóo-uī tshú-lí liáu-āu tian-tò-píng ê kiat-kó.
A-pho-lô tsa̍p-it hō tī i̍t-kiú-lio̍k-kiú nî kàng-lo̍h tī gue̍h-kiû liáu-āu suî hip tsiok-tsuē-tiunn siòng, lāi-té mā ū Neil Armstrong hip ê Buzz Aldrin siōng ū tāi-piáu-sìng ê siòng-phìnn.
Guân-sú siòng-phìnn m̄-nā hip-tio̍h tsi̍t-ê tsòng-lē tshenn-hn̄g ê bī-ti-sè-kài, mā hip-tio̍h huán-siā tī Aldrin thài-khong-bō-á bīn-khak ê Armstrong ka-tī.
Iōng hiān-tāi sóo-uī ki-su̍t lâi kā tshú-lí liáu-āu, to̍h ē khuànn-tio̍h
tsit-tiunn siòng-phìnn lāi-té, Aldrin ê thài-khong-bō-á bīn-tíng ê kiû-hîng huán-siā sī tian-tò-píng ê.
Tse to̍h sī tsit-tiunn ū-miâ ê siòng-phìnn, m̄-koh tsit-má sī uì Aldrin ê kak-tōo lâi khuànn.
In-uī tsit-tiunn siòng-phìnn sī Armstrong hip ê, sóo-í tse sī gōo-tsa̍p nî-tsîng tī Gue̍h-kiû tsū-hip ê.
Tsit-ê guân-sú ê bīn-khak huán-siā iánn-siōng to̍h tī tò-pîng hit-khu.
Sī kóng, tsiànn-pîng tíng-kuân hit-ê, sī Tē-kiû tī Gue̍h-kiû thinn-tíng ê bôo-iūnn.
La̍h-ing-hō ting-lio̍k-khì ê thîng-tshia-kha iōng tsuá-po̍h pau-tiâu leh, mā hip-kah tsiok tshing-tshóo ê.
Kuí-ā-nî liáu-āu, tsún-pī beh koh kā jîn-luī sàng-khì Gue̍h-kiû.
Tse mā pau-kuah NASA tshuā-thâu ê kok-tsè-ha̍p-tsok kè-uē, Artemis kè-uē.

## [English] Unwrapped: Five Decade Old Lunar Selfie
Here is one of the most famous pictures from the Moon -- but digitally reversed.
Apollo 11 landed on the moon in 1969 and soon thereafter many pictures were taken, including an [iconic picture][iconic picture] of [Buzz Aldrin][Buzz Aldrin] taken by [Neil Armstrong][Neil Armstrong].
The [original image][original image] captured not only the [magnificent desolation][magnificent desolation] of an [unfamiliar world][unfamiliar world], but Armstrong himself reflected in Aldrin's curved visor.
Enter modern digital technology.
In the [featured image][featured image], the [spherical distortion][spherical distortion] from Aldrin's helmet has been reversed.
The result is the [famous picture][famous picture] -- but now featuring Armstrong himself [from Aldrin's perspective][from Aldrin's perspective].
Even so, since Armstrong took [the picture][the picture], the image is effectively a five-decade old lunar selfie.
The original visor reflection is shown on the left, while [Earth hangs in the lunar sky][Earth hangs in the lunar sky] on the upper right.
A foil-wrapped leg of the [Eagle lander][Eagle lander] is prominently visible.
Preparations to return humans to [the Moon][the Moon] in the next few years include the [Artemis program][Artemis program], an [international collaboration][international collaboration] led by NASA.

## 詞彙學習（台語漢字/POJ/KIP/華語漢字/English）
- 【阿波羅 11 號】A-pho-lô cha̍p-it hō/A-pho-lô tsa̍p-it hō/阿波羅 11 號/Apollo 11
- 【面殼】bīn-khak/bīn-khak/面罩/visor
- 【獵鷹號登陸器】La̍h-eng-hō teng-lio̍k-khì/La̍h-ing-hō ting-lio̍k-khì/獵鷹號登陸器/the Eagle lander
- 【自翕】chū-hip/tsū-hip/自拍/selfie
- 【紙箔】chóa-po̍h/tsuá-po̍h/金屬箔紙/foil

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[iconic picture]:https://apod.nasa.gov/apod/ap950922.html
[Buzz Aldrin]:https://www.nasa.gov/content/national-space-council-users-advisory-group/membership_roster_b_aldrin/
[Neil Armstrong]:https://www.nasa.gov/centers/armstrong/about/biographies/pilots/neil-armstrong.html
[original image]:https://www.nasa.gov/mission_pages/apollo/40th/images/apollo_image_12.html
[magnificent desolation]:https://en.wikipedia.org/wiki/Magnificent_Desolation
[unfamiliar world]:https://apod.nasa.gov/apod/ap070720.html
[featured image]:https://petapixel.com/2021/07/26/unwrapping-buzz-aldrins-visor-in-moon-photo-reveals-what-he-saw/
[spherical distortion]:https://www.reddit.com/r/space/comments/ooexmd/i_unwrapped_buzz_aldrins_visor_to_a_360_sphere_to/
[famous picture]:https://commons.wikimedia.org/wiki/File:AS11-40-5903_-_Buzz_Aldrin_by_Neil_Armstrong_(full_frame).jpg
[from Aldrin's perspective]:https://youtu.be/TcjFRIWo0qw
[the picture]:https://en.wikipedia.org/wiki/Buzz_Aldrin#/media/File:Aldrin_Apollo_11_original.jpg
[Earth hangs in the lunar sky]:https://apod.nasa.gov/apod/ap181224.html
[Eagle lander]:https://nssdc.gsfc.nasa.gov/nmc/spacecraft/display.action?id=1969-059C
[the Moon]:https://solarsystem.nasa.gov/moons/earths-moon/overview/
[Artemis program]:https://www.nasa.gov/specials/artemis/
[international collaboration]:https://www.nasa.gov/press-release/nasa-international-partners-advance-cooperation-with-first-signings-of-artemis-accords
