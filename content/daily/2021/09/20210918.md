---
title: Rubin ê 星系
date: 2021-09-18
publishdate: 2021-09-18T12:00:00+0800
tags: [Rubin 星系, UGC 2885, 哈伯太空望遠鏡, 英仙座, 銀河系, 暗物質, 捲螺仔星系]
hero: https://apod.nasa.gov/apod/fap/image/2109/RubinsGalaxy_hst1024.jpg
summary: UGC 2885 kah 銀河系直徑 10 萬光年來比，差不多有 80 萬光年闊，有 1 兆粒恆星遐爾濟。差不多是銀河系內底恆星 ê 10 倍濟。
categories: [podcast]
vocals: [阿錕]
---

{{% apod %}}

- 原始文章：[Rubin's Galaxy](https://apod.nasa.gov/apod/ap210918.html)
- 影像來源：[NASA](https://www.nasa.gov/), [ESA](https://www.spacetelescope.org/), [B. Holwerda (University of Louisville)](http://www.physics.louisville.edu/bholwerda/Welcome.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckuppekine71s0980yrer8sy7" >}}

## [漢羅] Rubin ê 星系
[這幅哈伯太空望遠鏡影像內底][In this Hubble Space Telescope image]，有一陣明亮、閃爍 ê 恆星 chhāi tī 北天英雄 ê 星座 英仙座 ê 前景、tī 咱銀河系 ê 內底。
影像清楚對焦 tī 遠方 ê [UGC 2885][UGC 2885]，彼是一个差不多離咱 2 億 3200 萬光遠 ê 巨型捲螺仔星系。
Kah 銀河系直徑 10 萬光年來比，伊差不多有 80 萬光年闊，有 1 兆粒恆星遐爾濟。
按呢差不多是銀河系內底恆星 ê 10 倍濟。
[UGC 2885 ê 研究，有一部份][Part of an investigation] 是欲了解星系是按怎生到遮爾大粒。
伊嘛是「[趣味 ê 宇宙旅行][An Interesting Voyage]」ê 研究目標，是天文學家 Vera Rubin tùi 捲螺仔星系 leh 轉踅 ê 領頭研究。
伊 ê 研究是頭一个會當證明講 [暗物質 是 咱宇宙][dark matter in our universe] 主要 ê 成份。

## [POJ] Rubin ê seng-hē
Chit-pak Ha-peh-thài-khong-bōng-oán-kiàⁿ iáⁿ-siōng lāi-té, ū chi̍t-tīn bêng-liōng, siám-sih ê hêng-chhiⁿ chhāi tī pak-thian eng-hiông ê seng-chō Eng-sian-chō ê chiân-kéng, tī lán Gîn-hô-hē ê lāi-té.
Iáⁿ-siōng chheng-chhó͘ tùi-chiau tī oán-hong ê UGC jī-pat-pat-ngó͘, he sī chi̍t-ê chha-put-to lî lán nn̄g ek saⁿ-chheng-nn̄g-pah-bān kng-nî hn̄g ê kū-hêng kńg-lê-á seng-hē.
Kah Gîn-hô ti̍t-kèng cha̍p-bān kng-nî lâi-pí, i chha-put-to ū poeh-cha̍p-bān kng-nî khoah, ū chi̍t-tiāu lia̍p hêng-chhiⁿ hiah-nī chōe.
Án-ne chha-put-to sī Gîn-hô-hē lāi-té hêng-chhiⁿ ê cha̍p pōe chōe.
UGC jī-pat-pat-ngó͘ ê gián-kiù, ū chi̍t-pō͘-hūn sī beh liáu-kái seng-hē sī án-ná seⁿ kàu chiah-nī tōa-lia̍p.
I mā-sī "Chhù-bī ê Ú-tiū lú-hêng" ê gián-kiù bo̍k-piau, sī thian-bûn-ha̍k-ka Vera Rubin tùi kńg-lê-á seng-hē leh tńg-se̍h ê niá-thâu gián-kiù.
I ê gián-kiù sī thâu-chi̍t-ê ē-tàng chèng-bêng kóng àm-bu̍t-chit sī lán ú-tiū chú-iàu ê sêng-hūn.

## [KIP] Rubin ê sing-hē
Tsit-pak Ha-peh-thài-khong-bōng-uán-kiànn iánn-siōng lāi-té, ū tsi̍t-tīn bîng-liōng, siám-sih ê hîng-tshinn tshāi tī pak-thian ing-hiông ê sing-tsō Ing-sian-tsō ê tsiân-kíng, tī lán Gîn-hô-hē ê lāi-té.
Iánn-siōng tshing-tshóo tuì-tsiau tī uán-hong ê UGC jī-pat-pat-ngóo, he sī tsi̍t-ê tsha-put-to lî lán nn̄g ik sann-tshing-nn̄g-pah-bān kng-nî hn̄g ê kū-hîng kńg-lê-á sing-hē.
Kah Gîn-hô ti̍t-kìng tsa̍p-bān kng-nî lâi-pí, i tsha-put-to ū pueh-tsa̍p-bān kng-nî khuah, ū tsi̍t-tiāu lia̍p hîng-tshinn hiah-nī tsuē.
Án-ne tsha-put-to sī Gîn-hô-hē lāi-té hîng-tshinn ê tsa̍p puē tsuē.
UGC jī-pat-pat-ngóo ê gián-kiù, ū tsi̍t-pōo-hūn sī beh liáu-kái sing-hē sī án-ná senn kàu tsiah-nī tuā-lia̍p.
I mā-sī "Tshù-bī ê Ú-tiū lú-hîng" ê gián-kiù bo̍k-piau, sī thian-bûn-ha̍k-ka Vera Rubin tuì kńg-lê-á sing-hē leh tńg-se̍h ê niá-thâu gián-kiù.
I ê gián-kiù sī thâu-tsi̍t-ê ē-tàng tsìng-bîng kóng àm-bu̍t-tsit sī lán ú-tiū tsú-iàu ê sîng-hūn.

## [English] Rubin's Galaxy
[In this Hubble Space Telescope image][In this Hubble Space Telescope image] the bright, spiky stars lie in the foreground toward the heroic northern constellation Perseus and well within our own Milky Way galaxy.
In sharp focus beyond is [UGC 2885][UGC 2885], a giant spiral galaxy about 232 million light-years distant.
Some 800,000 light-years across compared to the Milky Way's diameter of 100,000 light-years or so, it has around 1 trillion stars.
That's about 10 times as many stars as the Milky Way.
[Part of an investigation][Part of an investigation] to understand how galaxies can grow to such enormous sizes, UGC 2885 was also part of [An Interesting Voyage][An Interesting Voyage] and astronomer Vera Rubin's pioneering study of the rotation of spiral galaxies.
Her work was the first to convincingly demonstrate the dominating presence of [dark matter in our universe][dark matter in our universe].

## 詞彙學習（漢羅/POJ/KIP/華語/English）
- 【英仙座】Eng-sian-chō/Ing-sian-tsō/英仙座/Perseus
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【暗物質】àm-bu̍t-chit/àm-bu̍t-tsit/暗物質/dark matter
- 【趣味 ê 宇宙旅行】Chhù-bī ê ú-tiū lú-hêng/Tshù-bī ê ú-tiū lú-hîng/有趣的宇宙旅行/An Interesting Voyage
- 【直徑】ti̍t-kèng/ti̍t-kìng/直徑/diameter
- 【兆】tiāu/tiāu/兆/trillion

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[In this Hubble Space Telescope image]:https://hubblesite.org/contents/media/images/2020/01/4615-Image
[UGC 2885]:https://ui.adsabs.harvard.edu/abs/1980ApJ...238..471R/abstract
[Part of an investigation]:https://ui.adsabs.harvard.edu/abs/2017hst..prop15107H/abstract
[An Interesting Voyage]:https://www.annualreviews.org/doi/full/10.1146/annurev-astro-081710-102545
[dark matter in our universe]:https://www.space.com/vera-rubin.html
