---
title: 英仙座流星雨之夜
date: 2021-09-28
publishdate: 2021-09-28T12:00:00+0800
tags: [英仙座流星雨, 英仙座, 流星雨, 獵戶座, 黃道光]
hero: https://www.youtube.com/watch?v=tLC6Sy8f06s
summary: 你敢捌看過流星雨？這支影片 to̍h 是欲 tī 英仙座流星雨上濟彼工見證這个奇蹟。這是 tī 印度 Hanle ê Himalaya 山脈 ê 印度天文台翕 ê。
categories: [podcast]
vocals: [阿錕]
---

{{% apod %}}

- 原始文章：[Night of the Perseids](https://apod.nasa.gov/apod/ap210928.html)
- 影片來源 kah 版權：[Vikas Chander](https://www.youtube.com/channel/UCa_53XIkP1fYEbHCWoMgIrg) & Dorje Angchuk; 音樂：[Tea Time via PremiumBeat](https://www.premiumbeat.com/artist/yellow-tea)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckwp61mw6b6hs0894si0b71lr" >}}

## [漢羅] 英仙座流星雨之夜
你敢捌看過流星雨？
這支影片 to̍h 是欲 tī [英仙座流星雨][Perseid meteor shower] 上濟彼工見證這个 [奇蹟][wonder]。
這是 tī [印度][India] [Hanle][Hanle] ê [Himalaya 山脈][Himalayan mountains] ê [印度天文台][Indian Astronomical Observatory] 翕 ê。
[影片][the video] 拄開始，天色 to̍h 隨暗--去矣。
[銀河系][Milky Way Galaxy] ê 中央盤 to̍h ùi 倒爿出現，[踅地球 ê 衛星][Earth-orbiting satellites] 嘛 ùi 頭頂行過。
Tī 這暗 ê [流星爍光][flash of meteors]，若是比 1 秒鐘較短，是有 kā 伊 ê 時間延長。
大部份來講，[流星若是爍青光][green glow of most meteors]，應該是 ùi 蒸發 ê [鎳][nickel] 來 ê。
影片若行，[獵戶座][Orion] to̍h peh--起來矣。
[流星][meteors] 嘛 tī chhāi tī [Himalaya 山脈 ê 2 公尺大 ê Chandra 望遠鏡][Himalayan Chandra Telescope] kah 有 7 支大管 ê 高能 Gamma-光 望遠鏡 (Hagar) ê 頭頂 爍咧爍咧。
這支 2 分 30 秒 ê [影片][movie] tī [日頭][Sun] peh--起來 ê 時陣結束。
毋閣 tī 真正 ê 天光進前，閣有出現 [黃道光][zodiacal light]，煞 [予人叫是已經天光矣][false dawn]。

## [POJ] Eng-sian-chō liû-chhiⁿ-hō͘ chi iā
Lí kám-bat khòaⁿ-kòe liû-chhiⁿ-hō͘?
Chit-ki iáⁿ-phìⁿ to̍h sī beh tī Eng-sian-chō liû-chhiⁿ-hō͘ siōng-chōe hit-kang kiàn-chèng chit-ê kî-chek.
Che sī tī Ìn-tō͘ Hanle ê Himalaya soaⁿ-me̍h ê Ìn-tō͘-thian-bûn-tâi hip ê.
Iáⁿ-phìⁿ tú khai-sí, thiⁿ-sek to̍h sûi àm--khì ah.
Gîn-hô-hē ê tiong-ng-pôaⁿ to̍h ùi tò-pêng chhut-hiān, se̍h Tē-kiû ê ūi-chhiⁿ mā ùi thâu-téng kiâⁿ-kòe.
Tī chit-àm ê liû-chhiⁿ sih-kng, nā-sī pí chi̍t-bió-cheng khah-té, sī ū kā i ê sî-kan iân-tn̂g.
Tōa-pō͘-hūn lâi-kóng, liû-chhiⁿ nā-sī sih chheⁿ-kng, eng-kai sī ùi cheng-hoat ê gia̍t lâi ê.
iáⁿ-phìⁿ ná-kiâⁿ, La̍h-hō͘-chō to̍h peh--khí-lâi ah.
Liû-chhiⁿ mā tī chhāi tī Himalaya soaⁿ-me̍h ê nn̄g-kong-chhioh tōa ê Chandra bōng-oán-kiàⁿ kah ū chhit-ki tōa-kóng ê ko-lêng Gamma-kng bōng-oán-kiàⁿ (Hagar) ê thâu-téng sih-leh-sih-leh.
Chit-ki nn̄g hun saⁿ-cha̍p bió ê iáⁿ-phìⁿ tī ji̍t-thâu peh--khí-lâi ê sî-chūn kiat-sok.
M̄-koh tī chin-chiàⁿ ê thiⁿ-kng chìn-chêng, koh ū chhut-hiān n̂g-tō-kng, soah hō͘-lâng kiò-sī í-keng thiⁿ-kng ah.

## [KIP] Ing-sian-tsō liû-tshinn-hōo tsi iā
Lí kám-bat khuànn-kuè liû-tshinn-hōo?
Tsit-ki iánn-phìnn to̍h sī beh tī Ing-sian-tsō liû-tshinn-hōo siōng-tsuē hit-kang kiàn-tsìng tsit-ê kî-tsik.
Tse sī tī Ìn-tōo Hanle ê Himalaya suann-me̍h ê Ìn-tōo-thian-bûn-tâi hip ê.
Iánn-phìnn tú khai-sí, thinn-sik to̍h suî àm--khì ah.
Gîn-hô-hē ê tiong-ng-puânn to̍h uì tò-pîng tshut-hiān, se̍h Tē-kiû ê uī-tshinn mā uì thâu-tíng kiânn-kuè.
Tī tsit-àm ê liû-tshinn sih-kng, nā-sī pí tsi̍t-bió-tsing khah-té, sī ū kā i ê sî-kan iân-tn̂g.
Tuā-pōo-hūn lâi-kóng, liû-tshinn nā-sī sih tshenn-kng, ing-kai sī uì tsing-huat ê gia̍t lâi ê.
iánn-phìnn ná-kiânn, La̍h-hōo-tsō to̍h peh--khí-lâi ah.
Liû-tshinn mā tī tshāi tī Himalaya suann-me̍h ê nn̄g-kong-tshioh tuā ê Chandra bōng-uán-kiànn kah ū tshit-ki tuā-kóng ê ko-lîng Gamma-kng bōng-uán-kiànn (Hagar) ê thâu-tíng sih-leh-sih-leh.
Tsit-ki nn̄g hun sann-tsa̍p bió ê iánn-phìnn tī ji̍t-thâu peh--khí-lâi ê sî-tsūn kiat-sok.
M̄-koh tī tsin-tsiànn ê thinn-kng tsìn-tsîng, koh ū tshut-hiān n̂g-tō-kng, suah hōo-lâng kiò-sī í-king thinn-kng ah.


## [English] Night of the Perseids
Have you ever experienced a meteor shower?
To help capture the [wonder][wonder], a video was taken during the peak of the recent [Perseid meteor shower][Perseid meteor shower] above the [Indian Astronomical Observatory][Indian Astronomical Observatory] in [Hanle][Hanle], [India][India], high up in the [Himalayan mountains][Himalayan mountains].
Night descends as [the video][the video] begins, with the central plane of our [Milky Way Galaxy][Milky Way Galaxy] approaching from the left and [Earth-orbiting satellites][Earth-orbiting satellites] zipping by overhead.
During the night, the [flash of meteors][flash of meteors] that usually takes less than a second is artificially extended.
The [green glow of most meteors][green glow of most meteors] is typically caused by vaporizing [nickel][nickel].
As the video continues, [Orion][Orion] rises and [meteors][meteors] flare above the 2-meter [Himalayan Chandra Telescope][Himalayan Chandra Telescope] and the seven barrels of the [High Energy Gamma Ray Telescope][High Energy Gamma Ray Telescope] (Hagar).
The 2 minute 30 second [movie][movie] ends with the [Sun][Sun] rising, preceded by a [false dawn][false dawn] of [zodiacal light][zodiacal light].

## 詞彙學習（漢羅/POJ/KIP/華語/English）
- 【英仙座流星雨】Eng-sian-chō liû-chhiⁿ-hō͘/Ing-sian-tsō liû-tshinn-hōo/英仙座流星雨/the Perseids
- 【鎳】gia̍t/gia̍t/鎳/nickel
- 【爍光】sih-kng/sih-kng/閃光/flash
- 【獵戶座】La̍h-hō͘-chō/La̍h-hōo-tsō/獵戶座/the Orion
- 【黃道光】n̂g-tō-kng/n̂g-tō-kng/黃道光/zodiacal light


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[wonder]:https://media.istockphoto.com/photos/close-up-scottish-fold-cat-head-with-shocking-face-and-wide-open-eyes-picture-id1128004359?b=1&k=20&m=1128004359&s=170667a&w=0&h=LAFA46kntLHKT8qJjozqYulNMaqCOgQD1VTyeQE_G-8=
[Perseid meteor shower]:https://en.wikipedia.org/wiki/Perseids
[Indian Astronomical Observatory]:https://en.wikipedia.org/wiki/Indian_Astronomical_Observatory
[Hanle]:https://youtu.be/LqkhGT6YWS4
[India]:https://en.wikipedia.org/wiki/India
[Himalayan mountains]:https://en.wikipedia.org/wiki/Himalayas
[the video]:https://youtu.be/Ep1ur3f2RA8
[Milky Way Galaxy]:https://solarsystem.nasa.gov/resources/285/the-milky-way-galaxy/
[Earth-orbiting satellites]:https://apod.nasa.gov/apod/ap191014.html
[flash of meteors]:https://apod.nasa.gov/apod/ap011118.html
[green glow of most meteors]:https://www.forbes.com/sites/briankoberlein/2017/01/24/there-are-green-meteors-and-green-comets-but-never-a-green-star/
[nickel]:https://periodic.lanl.gov/28.shtml
[Orion]:https://apod.nasa.gov/apod/ap101226.html
[meteors]:https://spaceplace.nasa.gov/meteor-shower/en/
[Himalayan Chandra Telescope]:https://www.iiap.res.in/centres_iao.htm?q=telescope_iao
[High Energy Gamma Ray Telescope]:https://www.iiap.res.in/?q=iao_hagar
[movie]:https://youtu.be/tLC6Sy8f06s
[Sun]:https://solarsystem.nasa.gov/solar-system/sun/in-depth/
[false dawn]:https://en.wikipedia.org/wiki/Zodiacal_light
[zodiacal light]:https://apod.nasa.gov/apod/ap200309.html
