---
title: "NGC 7023：尾蝶花星雲"
date: 2021-09-03
publishdate: 2021-09-03T12:00:00+0800
tags: [NGC 7023, 尾蝶花星雲, 光致發光, 仙王座, 反射星雲]
hero: https://apod.nasa.gov/apod/fap/image/2109/Irish_RC8_LHaRGB1024.png
summary: 這个深空望遠鏡影像展示 ê 尾蝶花星雲 ê 色光 kah 對稱性，to̍h 去予邊仔 ê 星際塗粉箍 tī 內底。

---

{{% apod %}}

- 原始文章：[NGC 7023: The Iris Nebula](https://apod.nasa.gov/apod/ap210903.html)
- 影像提供 kah [版權][copyright]：[Satwant Kumar](https://www.astrobin.com/users/photonCatcher/)
- 台文翻譯：[An-Li Tsai][An-Li Tsai] ([NCU][NCU])

## [漢羅] NGC 7023：尾蝶花星雲
這寡宇宙雲已經 tī 1300 光年遠 ê 所在開花，to̍h tī 會當產生足濟恆星 ê [仙王座][constellation Cepheus] 遐。
[NGC 7023][NGC 7023] 閣叫做尾蝶花星雲，毋若伊會予人想著 [花][of flowers] ê 星雲。
這个 [深空望遠鏡影像][deep telescopic image] 展示 ê 尾蝶花星雲 ê 色光 kah 對稱性，to̍h 去予邊仔 ê 星際塗粉箍 tī 內底。
Tī 尾蝶花星雲內底，厚塗粉 ê 星雲材料內底是一粒高溫少年 ê 恆星。
這个較光 ê 反射星雲 ê 主要色光是藍色，是塗粉粒反射恆星光 ê 特性。
反射星雲 ê [中央雲絲][Central filaments] 發出 微微 ê 紅光。
這是光致發光，是塗粉粒 kā 目睭看袂著恆星 ê 紫外光輻射，[足有效率 kā 轉做][effectively convert] 可見光 ê 紅光。
紅外線 [觀測][observations] 表示講，這个星雲有親像 [PAHs][PAHs] 這款複雜 ê 碳分子。
尾蝶花星雲 厚塗粉 ê 藍色花葉，差不多有 6 光年闊。

## [POJ] NGC chhit-khóng-jī-sam: Bóe-ia̍h-hoe seng-hûn
Chit-kóa ú-tiū-hûn í-keng tī chi̍t-chheng-saⁿ-pah kng-nî hn̄g ê só͘-chāi khui-hōe, to̍h tī ē-tàng sán-seng chiok-chōe hêng-chhiⁿ ê Sian-ông-chō hiah.
NGC chhit-khóng-jī-sam koh kiò-chò Bóe-ia̍h-hoe seng-hûn, m̄-nā i ē hō͘ lâng siūⁿ-tio̍h hoe ê seng-hûn.
Chit-ê chhim-khong bōng-oán-kiàⁿ iáⁿ-siōng tiān-sī ê Bóe-ia̍h-hoe seng-hûn ê se̍k-kng kah tùi-chheng-sèng, to̍h khì hō͘ piⁿ-á ê seng-chè-thô͘-hún kho͘ tī lāi-té.
Tī Bóe-ia̍h-hoe seng-hûn lāi-té, kāu thô͘-hún ê seng-hûn châi-liāu lāi-té sī chi̍t-lia̍p ko-un siàu-liân ê hêng-chhiⁿ.
Chit-ê khah-kng ê hoat-siā-seng-hûn ê chú-iàu se̍k-kng sī nâ-kng, sī thô͘-hún-lia̍p hoán-siā hêng-chhiⁿ-kng ê te̍k-sèng.
Hoán-siā-seng-hûn ê tiong-ng hûn-si hoat-chhut bî-bî ê âng-kng.
Che sī kng-tì-hoat-kng, sī thô͘-hún-lia̍p kā ba̍k-chiu khòaⁿ-bōe-tio̍h hêng-chhiⁿ ê chí-gōa-kng hok-siā, chiok-ū hāu-lu̍t kā choán-chò khó-kiàn-kng ê âng-kng.
Âng-gōa-sòaⁿ koan-chhek piáu-sī kóng, chit-ê seng-hûn ū chhin-chhiūⁿ PAHs chit-khoán ho̍k-cha̍p ê thòaⁿ hun-chú.
Bóe-ia̍h-hoe seng-hûn kāu thô͘-hún ê nâ-sek hoe-hio̍h, chha-put-to ū la̍k kng-nî khoah.

## [KIP] NGC tshit-khóng-jī-sam: Bué-ia̍h-hue sing-hûn
Tsit-kuá ú-tiū-hûn í-king tī tsi̍t-tshing-sann-pah kng-nî hn̄g ê sóo-tsāi khui-huē, to̍h tī ē-tàng sán-sing tsiok-tsuē hîng-tshinn ê Sian-ông-tsō hiah.
NGC tshit-khóng-jī-sam koh kiò-tsò Bué-ia̍h-hue sing-hûn, m̄-nā i ē hōo lâng siūnn-tio̍h hue ê sing-hûn.
Tsit-ê tshim-khong bōng-uán-kiànn iánn-siōng tiān-sī ê Bué-ia̍h-hue sing-hûn ê si̍k-kng kah tuì-tshing-sìng, to̍h khì hōo pinn-á ê sing-tsè-thôo-hún khoo tī lāi-té.
Tī Bué-ia̍h-hue sing-hûn lāi-té, kāu thôo-hún ê sing-hûn tsâi-liāu lāi-té sī tsi̍t-lia̍p ko-un siàu-liân ê hîng-tshinn.
Tsit-ê khah-kng ê huat-siā-sing-hûn ê tsú-iàu si̍k-kng sī nâ-kng, sī thôo-hún-lia̍p huán-siā hîng-tshinn-kng ê ti̍k-sìng.
Huán-siā-sing-hûn ê tiong-ng hûn-si huat-tshut bî-bî ê âng-kng.
Tse sī kng-tì-huat-kng, sī thôo-hún-lia̍p kā ba̍k-tsiu khuànn-buē-tio̍h hîng-tshinn ê tsí-guā-kng hok-siā, tsiok-ū hāu-lu̍t kā tsuán-tsò khó-kiàn-kng ê âng-kng.
Âng-guā-suànn kuan-tshik piáu-sī kóng, tsit-ê sing-hûn ū tshin-tshiūnn PAHs tsit-khuán ho̍k-tsa̍p ê thuànn hun-tsú.
Bué-ia̍h-hue sing-hûn kāu thôo-hún ê nâ-sik hue-hio̍h, tsha-put-to ū la̍k kng-nî khuah.

## [English] NGC 7023: The Iris Nebula
These cosmic clouds have blossomed 1,300 light-years away, in the fertile starfields of the [constellation Cepheus][constellation Cepheus].
Called the Iris Nebula, [NGC 7023][NGC 7023] is not the only nebula to evoke the imagery [of flowers][of flowers].
Still, this [deep telescopic image][deep telescopic image] shows off the Iris Nebula's range of colors and symmetries, embedded in surrounding fields of interstellar dust.
Within the Iris itself, dusty nebular material surrounds a hot, young star.
The dominant color of the brighter reflection nebula is blue, characteristic of dust grains reflecting starlight.
[Central filaments][Central filaments] of the reflection nebula glow with a faint reddish photoluminesence as some dust grains [effectively convert][effectively convert] the star's invisible ultraviolet radiation to visible red light.
Infrared [observations][observations] indicate that this nebula contains complex carbon molecules known as [PAHs][PAHs].
The dusty blue petals of the Iris Nebula span about six light-years.

## 詞彙學習（台語漢字/POJ/KIP/華語漢字/English）
- 【尾蝶花星雲】Bóe-ia̍h-hoe/Bué-ia̍h-hue/鳶尾花星雲/Iris Nebula
- 【仙王座】Sian-ông-chō/Sian-ông-tsō/仙王座/Cepheus
- 【反射星雲】hoán-siā-seng-hûn/huán-siā-sing-hûn/反射星雲/reflection nebula
- 【光致發光】kng-tì hoat-kng/kng-tì huat-kng/光致發光/photoluminesence
- 【花葉】hoe-hio̍h/hue-hio̍h/花瓣/petal

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[constellation Cepheus]:http://hawastsoc.org/deepsky/cep/index.html
[NGC 7023]:http://www.universetoday.com/17597/ngc-7023-iris-from-the-dust-by-kent-wood/
[of flowers]:https://apod.nasa.gov/apod/ap080214.html
[deep telescopic image]:https://www.astrobin.com/2bvs08/
[Central filaments]:http://www.spacetelescope.org/news/heic0915/
[effectively convert]:http://adsabs.harvard.edu/cgi-bin/nph-bib_query?bibcode=1989ApJ...347L..25W&db_key=AST&high=3bc4bede8e21358
[observations]:http://cdsads.u-strasbg.fr/cgi-bin/nph-bib_query?2000A%26A...354L..17M&db_key=AST&nosetcookie=1
[PAHs]:https://www.spitzer.caltech.edu/news/feature07-03-spitzer-learns-about-carbons-cosmic-life
