---
title: 2021 年規年 ê 月相
date: 2021-01-11
tags: [月相, 踅月探查軌道衛星, 盈虧, 長株圓, 長篙圓, 橢圓, 相向, 相向, 天平動]
hero: https://www.youtube.com/watch?v=8XV2-pmiyAg
summary: 月球佇你今年生日彼工會生做啥物款？這實在是真歹臆！因為月相逐暗攏無仝。（譯者佇遮那翻那想：台灣人若是有咧過舊曆生日，to̍h 一定會知影矣啦！攏免臆！）
aliases:
  - /2021/01/20210111.html
---

{{% apod %}}

- 原始文章：[Moon Phases in 2021](https://apod.nasa.gov/apod/ap210111.html)
- 影片提供：資料：[Lunar Reconnaissance Orbiter][Lunar Reconnaissance Orbiter]；動畫：[NASA][NASA]'s [Scientific Visualization Studio][Scientific Visualization Studio]；音樂：[Brandenburg Concerto No4-1 BWV1049][Brandenburg Concerto No4-1 BWV1049] ([Johann Sebastian Bach][Johann Sebastian Bach]), by [Kevin MacLeod][Kevin MacLeod] via [Incompetech][Incompetech]
- 台文翻譯：[An-Li Tsai](mailto:thianbun.taigi@gmail.com) ([NCU](https://www.astro.ncu.edu.tw))

## [漢羅] 2021 年規年 ê 月相

月球佇你今年生日彼工會生做啥物款？這實在是 [真歹臆][hard to predict]！因為 [月相][Moon's appearance] 逐暗攏無仝 [^ff]。（譯者佇遮那翻那想：台灣人若是有咧過舊曆生日，to̍h 一定會知影矣啦！攏免臆！）[月球][Moon1] 踅 [地球][Earth1] leh 行 ê 時陣，伊去予 [太陽][Sun] 照著 ê 彼面會愈來愈光，煞來才愈來愈暗。這支 [影片][featured video] 是 NASA ê 踅月 [探測軌道衛星][Lunar Reconnaissance Orbiter] ê 動態影像。你會當看著今年 2021 年 12 擺 ê 盈虧。逐擺 ê [盈虧][lunation1] 是月球一擺完整 ê 循環，包括所有 ê 月 [相][phases]。一个完整 ê [盈虧][lunation2] 是 29.5 工，比一個 [月][Moon2] 無仝 ê 角度反射，所以月球逐擺去予 [光照著 ê 地表嘛會無仝][illuminates different]。當然，[月球][Moon1] 是逐擺攏用仝一爿佮 [地球][Earth2] 相向。是講，逐暗較袂注意著 ê 變化是，[月球][Moon5] 看起來 ê 寸尺會小可仔無仝。[伊][Moon5] 佇 [長株圓軌道][elliptical orbit] leh 行 ê 時陣，閣會小可仔幌頭，這款現象 to̍h 叫做 [天平動][libration]。

[^ff]:（譯者佇遮那翻那想：台灣人若是有咧過舊曆生日，to̍h 一定會知影矣啦！攏免臆！）

## [POJ] Jī-khòng-jī-it nî kui-nî ê goe̍h-siòng

Goe̍h-kiû tī lí kin-nî seⁿ-ji̍t hit-kang ē seⁿ-chò siáⁿ-mih-khoán? Che si̍t-chāi sī chin-phái-ioh. In-ūi goe̍h-siòng ta̍k-àm lóng bô-kâng. (E̍k-chiá tī chia ná-hoan ná-siūⁿ: Tâi-oân-lâng nā-sī ū-leh kòe kū-le̍k seⁿ-ji̍t, to̍h it-tēng ē chai-iáⁿ ah lah! Lóng bián ioh!) Goe̍h-kiû se̍h tē-kiû leh kiâⁿ ê sî-chūn, i khì hō͘ thài-iông chiò-tio̍h ê hit-bīn ē jú-lâi-jú-kng, soah--lâi chiah jú-lâi-jú-àm. Chit-ki iáⁿ-phìⁿ sī NASA ê Se̍h-goe̍h thàm-chhek kúi-tō ūi-chhiⁿ ê tōng-thài iáⁿ-siōng. Lí ē-tàng khòaⁿ-tio̍h kin-nî jī-khòng-jī-it nî cha̍p-jī pái ê êng-khui. Ta̍k-pái ê êng-khui sī goe̍h-kiû chi̍t-pái oân-chéng ê sûn-khoân, pau-koah só͘-ū ê goe̍h-siòng. Chi̍t-ê oân-chéng ê êng-khui sī jī-cha̍p-káu tiám gō͘ kang, pí chi̍t-kò-goe̍h khah-té tām-po̍h-á. Tī múi-chi̍t-pái ê êng-khui kòe-têng, thài-iông-kng ē úi goe̍h-kiû bô-kâng ê kak-tō͘ hoán-siā, só͘-í goe̍h-kiû ta̍k-pái khì hō͘ kng chiò-tio̍h ê tē-piáu mā ē bô-kâng. Tong-jiân, goe̍h-kiû sī ta̍k-pái lóng iōng kâng-chi̍t-pêng kah tē-kiû sio-hiàng. Sī-kóng, ta̍k-àm khah bē chù-ì tio̍h ê piàn-hòa sī, goe̍h-kiû khòaⁿ--khí-lâi ê chhùn-chhioh ē sió-khóa-á bô-kâng. I tī tn̂g-tu-îⁿ kúi-tō leh kiâⁿ ê sî-chūn, koh ē sió-khóa-á hàiⁿ-thâu, chit-khòaⁿ hiān-siōng to̍h kiò-chò Thian-pêng-tōng.

## [KIP] Jī-khòng-jī-it nî kui-nî ê gue̍h-siòng

Gue̍h-kîu tī lí kin-nî senn-ji̍t hit-kang ē senn-tsò siánn-mih-khuán? Tse si̍t-tsāi sī tsin-phái-ioh. In-uī gue̍h-siòng ta̍k-àm lóng bô-kâng. (I̍k-tsiá tī tsia ná-huan ná-sīunn: Tâi-uân-lâng nā-sī ū-leh kuè kū-li̍k senn-ji̍t, to̍h it-tīng ē tsai-iánn ah lah! Lóng bián ioh!) Gue̍h-kîu se̍h tē-kîu leh kiânn ê sî-tsūn, i khì hōo thài-iông tsiò-tio̍h ê hit-bīn ē jú-lâi-jú-kng, suah--lâi tsiah jú-lâi-jú-àm. Tsit-ki iánn-phìnn sī NASA ê Se̍h-gue̍h thàm-tshek kuí-tō uī-tshinn ê tōng-thài iánn-siōng. Lí ē-tàng khuànn-tio̍h kin-nî jī-khòng-jī-it nî tsa̍p-jī pái ê îng-khui. Ta̍k-pái ê îng-khui sī gue̍h-kîu tsi̍t-pái uân-tsíng ê sûn-khuân, pau-kuah sóo-ū ê gue̍h-siòng. Tsi̍t-ê uân-tsíng ê îng-khui sī jī-tsa̍p-káu tiám gōo kang, pí tsi̍t-kò-gue̍h khah-té tām-po̍h-á. Tī muí-tsi̍t-pái ê îng-khui kuè-tîng, thài-iông-kng ē uí gue̍h-kîu bô-kâng ê kak-tōo huán-siā, sóo-í gue̍h-kîu ta̍k-pái khì hōo kng tsiò-tio̍h ê tē-piáu mā ē bô-kâng. Tong-jiân, gue̍h-kîu sī ta̍k-pái lóng iōng kâng-tsi̍t-pîng kah tē-kîu sio-hiàng. Sī-kóng, ta̍k-àm khah bē tsù-ì tio̍h ê piàn-huà sī, gue̍h-kiû khuànn--khí-lâi ê tshùn-tshioh ē sió-khuá-á bô-kâng. I tī tn̂g-tu-înn kuí-tō leh kiânn ê sî-tsūn, koh ē sió-khuá-á hàinn-thâu, tsit-khuànn hiān-siōng to̍h kiò-tsò Thian-pîng-tōng.

## [English] Moon Phases in 2021

What will the Moon phase be on your birthday this year? It is [hard to predict][hard to predict] because the [Moon's appearance][Moon's appearance] changes nightly. As the [Moon][Moon1] orbits the [Earth][Earth], the half illuminated by the [Sun][Sun] first becomes increasingly visible, then decreasingly visible.The [featured video][featured video] animates images taken by NASA's Moon-orbiting [Lunar Reconnaissance Orbiter][Lunar Reconnaissance Orbiter] to show all 12 lunations that appear this year, 2021. A single [lunation][lunation] describes one full cycle of our Moon, including all of its [phases][phases]. A full [lunation][lunation] takes about 29.5 days, just under a month ([moon-th][lunation]). As each [lunation][lunation] progresses, sunlight reflects from the [Moon][Moon2] at different angles, and so [illuminates different][illuminates different] features differently. During all of this, of course, the [Moon][Moon3] always keeps the same face toward the [Earth][Earth]. What is less apparent night-to-night is that the [Moon][Moon4]'s apparent size changes slightly,and that a slight wobble called a [libration][libration] occurs as the [Moon][Moon5] progresses along its [elliptical orbit][elliptical orbit].

## 詞彙學習（台語漢字/POJ/KIP/華語漢字/English）

- 【月相】goe̍h-siòng/gue̍h-siòng/月相/moon phase
- 【踅月探測軌道衛星】Se̍h-goe̍h thàm-chhek kúi-tō ūi-chhiⁿ/Se̍h-gue̍h thàm-tshek kúi-tō uī-tshinn/繞月探查軌道衛星/Moon-orbiting Lunar Reconnaissance Orbiter
- 【盈虧】êng-khui/îng-khui/盈虧/lunations
- 【長株圓】tn̂g-tu-îⁿ/tn̂g-tu-înn/橢圓/elliptical
- 【長篙圓】tn̂g-ko-îⁿ/tn̂g-ko-înn/橢圓/elliptical
- 【橢圓】thó-îⁿ/thó-înn/橢圓/elliptical
- 【相向】sio-hiàng/sio-hiàng/相向/face toward
- 【相向】saⁿ-hiòng/sann-hiòng/相向/face toward
- 【天平動】Thian-pêng-tōng/Thian-pîng-tōng/天平動/Libration

{{% /apod %}}
[Lunar Reconnaissance Orbiter]: https://lunar.gsfc.nasa.gov/
[NASA]: https://www.nasa.gov/
[Scientific Visualization Studio]: https://svs.gsfc.nasa.gov/
[Brandenburg Concerto No4-1 BWV1049]: https://en.wikipedia.org/wiki/Brandenburg_Concertos#No._4_in_G_major,_BWV_1049
[Johann Sebastian Bach]: https://en.wikipedia.org/wiki/Johann_Sebastian_Bach
[Kevin MacLeod]: https://incompetech.com/email.html
[Incompetech]: https://incompetech.com/
[hard to predict]: https://vcahospitals.com/-/media/vca/images/lifelearn-images-foldered/10812/cognition2.jpg?la=en&hash=69D0BDA985281F5E7A93F87A8B783C90
[Moon's appearance]: https://apod.nasa.gov/apod/ap160201.html
[Moon1]: https://solarsystem.nasa.gov/moons/earths-moon/overview/
[Earth1]: https://apod.nasa.gov/apod/ap070325.html
[Sun]: https://en.wikipedia.org/wiki/Sun
[featured video]: https://svs.gsfc.nasa.gov/4874
[Lunar Reconnaissance Orbiter]: https://lunar.gsfc.nasa.gov/about.html
[lunation]: https://en.wikipedia.org/wiki/Lunation
[phases]: https://spaceplace.nasa.gov/review/dr-marc-earth/Moon_phases_drawing.gif
[lunation1]: http://www.inconstantmoon.com/not_phas.htm
[moon-th]: https://www.phrases.org.uk/bulletin_board/11/messages/229.html
[lunation2]: https://scienceworld.wolfram.com/astronomy/Lunation.html
[Moon2]: https://apod.nasa.gov/apod/moon.html
[illuminates different]: https://apod.nasa.gov/apod/ap180522.html
[Moon3]: https://en.wikipedia.org/wiki/Moon
[Earth2]: https://apod.nasa.gov/apod/ap171204.html
[Moon4]: http://www.astronomycafe.net/qadir/amoonm.html
[libration]: https://en.wikipedia.org/wiki/Libration
[Moon5]: https://apod.nasa.gov/apod/ap180318.html
[elliptical orbit]: http://galileoandeinstein.phys.virginia.edu/more_stuff/Applets/Kepler/kepler.html
