---
title:
date: 2021-11-14
publishdate: 2021-11-14T12:00:00+0800
draft: true # 非必填，填了就完全不會上架
tags: [金星抑是火星 飛龍機]
hero: https://apod.nasa.gov/apod/fap/image/2111/astronomy101_hk_960.jpg
summary: 天頂彼个光點是啥物？這可能是咱定定 ê 問 ê 問題。若是有，而且若是你蹛 tī 市區，按呢彼个可能是飛龍機。
---

{{% apod %}}

- 原始文章：[How to Identify that Light in the Sky](https://apod.nasa.gov/apod/ap211114.html)
- 插圖提供 kah 版權：HK ([The League of Lost Causes](http://www.leagueoflostcauses.com/))
- 圖表翻譯：[Spanish](http://www.cosmonoticias.org/como-identificar-esa-luz-en-el-cielo/), [Italian](http://lacuriosona.blogspot.it/2014/06/come-identificare-quella-luce-nel-cielo.html), [Polish](http://www.leagueoflostcauses.com/blog/2014/6/astronomy-fans-are-awesome), [Kannada](http://teachersofindia.org/kn/article/%E0%B2%AC%E0%B2%BE%E0%B2%A8%E0%B2%82%E0%B2%97%E0%B2%B3%E0%B2%A6-%E0%B2%AC%E0%B3%86%E0%B2%B3%E0%B2%95%E0%B3%81%E0%B2%97%E0%B2%B3%E0%B3%81), [Latvian](http://www.starspace.lv/lv/index/nasa-dienas-attels/kas-ta-par-gaisminu-debesis-09062014.html), [Norwegian](http://www.tv2.no/storm/8917736/), kah [Turkish](https://twitter.com/takatastronomi/status/1086336722307289088?s=20)
- 台文翻譯：[An-Li Tsai][An-Li Tsai] ([NCU][NCU])

## [漢羅] 愛按怎知影天頂彼个光點是啥物？
天頂彼个光點是啥物？
這可能是咱定定會問 ê 問題。
這个問題會當 ùi 幾若个簡單 ê 觀察揣著答案。
比論講，伊敢有 leh 振動？抑是 leh 爍咧爍咧？
若是有，而且若是你蹛 tī [市區][city]，按呢彼个可能是飛龍機。
因為飛龍機實在是濟到有賰，市區 ê [光線][artificial city lights] 嘛傷光矣，kah in 比起來，恆星 kah [衛星][satellites] 傷暗，看無。
若是無，而且若是你蹛 ê 所在離市區較遠，按呢彼个光點可能是 [金星][Venus] 抑是 [火星][Mars]。
若是金星，伊會 tī 日出進前抑是日頭落山了後，出現 tī 地平線附近。
有當時仔 tī 地平線附近，拄著 leh 飛 ê、較遠 ê [飛龍機][airplane]，是有較困難講伊是飛龍機抑是 [較光 ê 行星][bright planet]。
毋閣就算是按呢，咱觀察伊 ê 動作幾分鐘仔了後，to̍h 會知影伊是毋是飛龍機矣。
[按呢若是猶無清楚欲按怎？][Still unsure?]
[這張圖表][featured chart] 雖然講有淡薄仔笑詼，毋閣嘛是會當予你袂䆀 ê 建議。
一寡較細膩 ê 天文愛好者可能會有意見，咱嘛 [鼓勵 in 提供][encouraged to provide] 溫柔 ê 建議。

## [POJ] Ài án-ná chai-iáⁿ thiⁿ-téng hit-ê kng-tiám sī siáⁿ-mih?
Thiⁿ-téng hit-ê kng-tiám sī siáⁿ-mih?
Che khó-lêng sī lán tiāⁿ-tiāⁿ ē mn̄g ê būn-tê.
Chit-ê būn-tê ē-tàng ùi kúi-ā-ê kán-tan ê koan-chhat chhōe-tio̍h tap-àn.
Pí-lūn-kóng, i kám-ū leh tín-tāng? Ia̍h-sī leh sih-leh-sih-leh?
Nā-sī ū, jī-cha̍p nā-sī lí tòa tī chhī-khu, án-ne hit-ê khó-lêng sī poe-lêng-ki.
In-ūi poe-lêng-ki si̍t-chāi sī chōe-kàu ū-chhun, chhī-khu ê kng-sòaⁿ mā siuⁿ-kng ah, kah in pí-khí-lâi, hêng-chhiⁿ kah ūi-chhiⁿ siuⁿ àm, khòaⁿ-bô.
Nā-sī bô, jî-chhiáⁿ nā-sī lí tòa ê só͘-chāi lî chhī-khu khah-hn̄g, án-ne hit-ê kng-tiám khó-lêng sī Kim-chhiⁿ iah-sī Hóe-chhiⁿ.
Nā-sī Kim-chhiⁿ, i ē tī ji̍t-chhut chìn-chêng iah-sī ji̍t-thâu lo̍h-soaⁿ liáu-āu, chhut-hiān tī tē-pêng-sòaⁿ hū-kīn.
Ū-tang-sî-á tī tē-pêng-sòaⁿ hū-kīn, tú-tio̍h leh poe ê, khah-hn̄g ê poe-lêng-ki, sī ū khah khùn-lân kóng i sī poe-lêng-ki iah-sī khah-kng ê kiâⁿ-chhiⁿ.
M̄-koh to̍h sǹg sī án-ne, lán koan-chhat i ê tōng-chok kúi-hun-cheng-á liáu-āu, to̍h ē chai-iáⁿ i sī-m̄-sī poe-lêng-ki ah.
Án-ne nā-sī iáu bô chheng-chhó͘ beh án-ná?
Chit-tiuⁿ tô͘-pió sui-jiân kóng ū tām-po̍h-á chhiò-khoe, m̄-koh mā-sī ē-tàng hō͘ lí bōe-bái ê kiàn-gī.
Chi̍t-kóa khah sè-lī ê thian-bûn ài-hòⁿ-chiá khó-lêng ē ū ì-kiàn, lán mā kó͘-lē in thê-kiong un-jiû ê kiàn-gī.

## [KIP] Ài án-ná tsai-iánn thinn-tíng hit-ê kng-tiám sī siánn-mih?
Thinn-tíng hit-ê kng-tiám sī siánn-mih?
Tse khó-lîng sī lán tiānn-tiānn ē mn̄g ê būn-tê.
Tsit-ê būn-tê ē-tàng uì kuí-ā-ê kán-tan ê kuan-tshat tshuē-tio̍h tap-àn.
Pí-lūn-kóng, i kám-ū leh tín-tāng? Ia̍h-sī leh sih-leh-sih-leh?
Nā-sī ū, jī-tsa̍p nā-sī lí tuà tī tshī-khu, án-ne hit-ê khó-lîng sī pue-lîng-ki.
In-uī pue-lîng-ki si̍t-tsāi sī tsuē-kàu ū-tshun, tshī-khu ê kng-suànn mā siunn-kng ah, kah in pí-khí-lâi, hîng-tshinn kah uī-tshinn siunn àm, khuànn-bô.
Nā-sī bô, jî-tshiánn nā-sī lí tuà ê sóo-tsāi lî tshī-khu khah-hn̄g, án-ne hit-ê kng-tiám khó-lîng sī Kim-tshinn iah-sī Hué-tshinn.
Nā-sī Kim-tshinn, i ē tī ji̍t-tshut tsìn-tsîng iah-sī ji̍t-thâu lo̍h-suann liáu-āu, tshut-hiān tī tē-pîng-suànn hū-kīn.
Ū-tang-sî-á tī tē-pîng-suànn hū-kīn, tú-tio̍h leh pue ê, khah-hn̄g ê pue-lîng-ki, sī ū khah khùn-lân kóng i sī pue-lîng-ki iah-sī khah-kng ê kiânn-tshinn.
M̄-koh to̍h sǹg sī án-ne, lán kuan-tshat i ê tōng-tsok kuí-hun-tsing-á liáu-āu, to̍h ē tsai-iánn i sī-m̄-sī pue-lîng-ki ah.
Án-ne nā-sī iáu bô tshing-tshóo beh án-ná?
Tsit-tiunn tôo-pió sui-jiân kóng ū tām-po̍h-á tshiò-khue, m̄-koh mā-sī ē-tàng hōo lí buē-bái ê kiàn-gī.
Tsi̍t-kuá khah sè-lī ê thian-bûn ài-hònn-tsiá khó-lîng ē ū ì-kiàn, lán mā kóo-lē in thê-kiong un-jiû ê kiàn-gī.


## [English] How to Identify that Light in the Sky
What is that light in the sky?
Perhaps one of humanity's more common questions, an answer may result from a few quick observations.
For example -- is it moving or blinking?
If so, and if you live near a [city][city], the answer is typically an airplane, since planes are so numerous and so few stars and [satellites][satellites] are bright enough to be seen over the din of [artificial city lights][artificial city lights].
If not, and if you live far from a city, that bright light is likely a planet such as [Venus][Venus] or [Mars][Mars] -- the former of which is constrained to appear near the horizon just before dawn or after dusk.
Sometimes the low apparent motion of a distant [airplane][airplane] near the horizon makes it hard to tell from a [bright planet][bright planet], but even this can usually be discerned by the plane's motion over a few minutes.
[Still unsure?][Still unsure?] The [featured chart][featured chart] gives a sometimes-humorous but mostly-accurate assessment.
Dedicated sky enthusiasts will likely note -- and are [encouraged to provide][encouraged to provide] -- polite corrections.

## 詞彙學習（台語漢字/POJ/KIP/華語漢字/English）
- 【金星】Kim-chhiⁿ/Kim-tshinn/金星/Venus
- 【火星】Hóe-chhiⁿ/Hué-tshinn/火星/Mars
- 【】///


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[city]:https://apod.nasa.gov/apod/ap200624.html
[satellites]:https://apod.nasa.gov/apod/ap080604.html
[artificial city lights]:https://www.darksky.org/our-work/conservation/idsp/
[Venus]:https://apod.nasa.gov/apod/ap130512.html
[Mars]:https://apod.nasa.gov/apod/ap140402.html
[airplane]:https://apod.nasa.gov/apod/ap190212.html
[bright planet]:http://earthsky.org/space/why-dont-planets-twinkle-as-stars-do
[Still unsure?]:http://img.youtube.com/vi/9uuqXXT7VYo/hqdefault.jpg
[featured chart]:http://www.leagueoflostcauses.com/blog/2013/08/astronomy-101.html
[encouraged to provide]:http://asterisk.apod.com/discuss_apod.php?date=211114
