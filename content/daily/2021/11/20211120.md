---
title: Giōng-欲月全食
date: 2021-11-20
publishdate: 2021-11-20T12:00:00+0800
tags: [月偏食, 月全食, 本影, 金牛座, 昴宿星團, 食月]
hero: https://apod.nasa.gov/apod/image/2111/IMG_8522-1_1024.jpg
summary:
---

{{% apod %}}

- 原始文章：[An Almost Total Lunar Eclipse](https://apod.nasa.gov/apod/ap211120.html)
- 影像提供 kah [版權][copyright]：[Robert Fedez](https://www.facebook.com/RobertFedezPhoto/)
- 投稿到 APOD：[2021 年 11 月 19 ê 月食相片](https://www.facebook.com/media/set/?set=a.4165400376897483&type=3)
- 台文翻譯：[An-Li Tsai][An-Li Tsai] ([NCU][NCU])

## [漢羅] Giōng-欲月全食
11 月 19 日頭落山進前，咱 tī 墨西哥 Cancun 市 厚雲 ê 天頂揣著咱 ê 月娘。
這張是 [長鏡頭 ê 速翕][telephoto snapshot]。雖罔講這是一擺長時間 ê 月偏食，毋閣月球猶是無去予地球 ê [本影][umbral shadow] 完全閘著。
這擺 ê 月偏食，月球去予閘著 ê 範圍足闊 ê，煞看會著地球烏影下底較暗 ê 紅光。
Tùi [天文迷眾][fans] 來講，in 知影 [這个紅光][That's a sight t] 愛 tī 月全食才看會著。
這个食月 tī 金牛座附近行踏。
[暗淡 ê 月光][Moon's dimmer light] 嘛予咱較好揣著昴宿星團。
這張相片內底，有 tī 正爿頂懸 ê 昴宿星團 彼 [七粒星][Seven Sisters]，kah 下底彼粒 [giōng-欲去予完全閘著 ê 食月][almost totally eclipsed Moon]。


## [POJ] Giōng-beh Goe̍h-choân-si̍t
Cha̍p-it goe̍h cha̍p-káu ji̍t-thâu lo̍h-soaⁿ chìn-chêng, lán tī Be̍k-se-ko Cancun chhī kāu-hûn ê thiⁿ-téng chhōe-tio̍h lán ê Goe̍h-niû.
Chit-tiuⁿ sī tn̂g-kiàⁿ-thâu ê sok-hip.
Sui-bóng-kóng che sī chi̍t-pái tn̂g-sî-kan ê Goe̍h-phian-si̍t, m̄-koh Goe̍h-kiû iáu-sī bô khì hō͘ Tē-kiû ê pún-iáⁿ oân-choân cha̍h-tio̍h.
Chi̍t-pái ê Goe̍h-phian-si̍t, Goe̍h-kiû khì hō͘ cha̍h-tio̍h ê hoān-ûi chiok-khoah ê, soah khòaⁿ-ē-tio̍h Tē-kiû o͘-iáⁿ ē-té khah-àm ê âng-kng.
Tùi thian-bûn bê-chiòng lâi-kóng, in chai-iáⁿ chit-ê âng-kng ài tī Goe̍h-choân-si̍t chiah khòaⁿ-ē-tio̍h.
Chit-ê si̍t-goe̍h tī Kim-gû-chō hū-kīn kiâⁿ-ta̍h.
Àm-tām ê goe̍h-kng mā hō͘ lán khah-hó chhōe-tio̍h Báu-siù-seng-thoân.
Chit-tiuⁿ siòng-phìⁿ lāi-té, ū tī chiàⁿ-pêng téng-koân ê Báu-siù-seng-thoân hit chhit-lia̍p chhiⁿ, kah ē-té hit-lia̍p giōng-beh khì hō͘ oân-choân cha̍h-tio̍h ê si̍t-goe̍h.

## [KIP] Giōng-beh Gue̍h-tsuân-si̍t
Tsa̍p-it gue̍h tsa̍p-káu ji̍t-thâu lo̍h-suann tsìn-tsîng, lán tī Bi̍k-se-ko Cancun tshī kāu-hûn ê thinn-tíng tshuē-tio̍h lán ê Gue̍h-niû.
Tsit-tiunn sī tn̂g-kiànn-thâu ê sok-hip.
Sui-bóng-kóng tse sī tsi̍t-pái tn̂g-sî-kan ê Gue̍h-phian-si̍t, m̄-koh Gue̍h-kiû iáu-sī bô khì hōo Tē-kiû ê pún-iánn uân-tsuân tsa̍h-tio̍h.
Tsi̍t-pái ê Gue̍h-phian-si̍t, Gue̍h-kiû khì hōo tsa̍h-tio̍h ê huān-uî tsiok-khuah ê, suah khuànn-ē-tio̍h Tē-kiû oo-iánn ē-té khah-àm ê âng-kng.
Tuì thian-bûn bê-tsiòng lâi-kóng, in tsai-iánn tsit-ê âng-kng ài tī Gue̍h-tsuân-si̍t tsiah khuànn-ē-tio̍h.
Tsit-ê si̍t-gue̍h tī Kim-gû-tsō hū-kīn kiânn-ta̍h.
Àm-tām ê gue̍h-kng mā hōo lán khah-hó tshuē-tio̍h Báu-siù-sing-thuân.
Tsit-tiunn siòng-phìnn lāi-té, ū tī tsiànn-pîng tíng-kuân ê Báu-siù-sing-thuân hit tshit-lia̍p tshinn, kah ē-té hit-lia̍p giōng-beh khì hōo uân-tsuân tsa̍h-tio̍h ê si̍t-gue̍h.

## [English] An Almost Total Lunar Eclipse

Predawn hours of November 19 found the Moon in partly cloudy skies over Cancun, Mexico.
Captured in this [telephoto snapshot][telephoto snapshot], the lunar disk is not quite entirely immersed in Earth's dark [umbral shadow][umbral shadow] during a long partial lunar eclipse.
The partial eclipse was deep though, deep enough to show the dimmed but reddened light in Earth's shadow.
[That's a sight][That's a sight] often anticipated by [fans][fans] of total lunar eclipses.
Wandering through the constellation Taurus, the eclipsed [Moon's dimmer light][Moon's dimmer light] also made it easier to spot the Pleiades star cluster.
The stars of the [Seven Sisters][Seven Sisters] share this frame at the upper right, with the [almost totally eclipsed Moon][almost totally eclipsed Moon].


## 詞彙學習（台語漢字/POJ/KIP/華語漢字/English）
- 【月偏食】goe̍h-phian-si̍t/gue̍h-phian-si̍t/月偏食/partial lunar eclipse
- 【月全食】goe̍h-choân-si̍t/gue̍h-tsuân-si̍t/月全食/total lunar eclipse
- 【本影】pún-iáⁿ/pún-iánn/本影/umbral shadow
- 【金牛座】Kim-gû-chō/Kim-gû-tsō/金牛座/Taurus
- 【昴宿星團】Báu-siù-seng-thoân/Báu-siù-seng-thoân/昴宿星團/Pleiades star cluster
- 【食月】si̍t-goe̍h/si̍t-gue̍h/食月/eclipsed Moon



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[telephoto snapshot]:https://www.facebook.com/photo/?fbid=386569949753618&set=a.191806399229975
[umbral shadow]:https://apod.nasa.gov/apod/ap190126.html
[That's a sight e]:https://apod.nasa.gov/apod/ap210528.html
[That's a sight t]:https://apod.tw/daily/20210528/
[fans]:https://apod.nasa.gov/apod/ap210604.html
[Moon's dimmer light]:https://apod.nasa.gov/apod/ap211118.html
[Seven Sisters]:https://apod.nasa.gov/apod/ap191107.html
[almost totally eclipsed Moon]:https://moon.nasa.gov/news/168/an-almost-total-lunar-eclipse/
