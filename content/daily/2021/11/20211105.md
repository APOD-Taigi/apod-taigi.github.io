---
title: Tī 仙王座方向 ê 烏暗海馬星雲
date: 2021-11-05
publishdate: 2021-11-05T12:00:00+0800
tags: [海馬星雲, 仙王座, Barnard 150, B150]
hero: https://apod.nasa.gov/apod/image/2111/b150_avitabile1092c.jpg
summary: 這个 tī 背景有足濟恆星嘛足光 ê 所在，有這个因為外形去予人號名做 海馬星雲 ê 天體，伊差不多有 1 光年闊。
categories: [podcast]
vocals: [阿錕]
---

{{% apod %}}

- 原始文章：[The Dark Seahorse in Cepheus](https://apod.nasa.gov/apod/ap211105.html)
- 影像來源 kah [版權][copyright]：[Valerio Avitabile](https://www.astrobin.com/users/valerio76/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckwc9gk2f37py0920bnlgj4v9" >}}

## [漢羅] Tī 仙王座方向 ê 烏暗海馬星雲
這个 tī 背景有足濟恆星嘛足光 ê 所在，有這个因為外形 [去予人建議][suggestive] 愛號做 海馬星雲 ê 天體，伊差不多有 1 光年闊。
Ùi 北方 ê 皇家星座仙王座看，這个厚塗粉、閘光 ê 雲，in 嘛是銀河分子雲 ê 一部份，離咱有 1200 光年遠。
伊嘛叫做 Barnard 150 (B150)，是天頂 182 个 [暗天標記][dark markings of the sky] ê 其中一个。
這寡暗天標記是 20 世紀初 ê 天文學家 [E. E. Barnard][E. E. Barnard] 編 ê。
[內底][within] 有一陣低質量恆星當咧形成，毋閣 in 崩塌 ê 核心 愛 tī 長波長 ê [紅外線波段][infrared wavelengths] 才看會著。
仙王座內底多彩 ê 恆星嘛 tī 這幅 [美麗 ê 星系天景][pretty, galactic skyscape] 內底。


## [POJ] Tī Sian-ông-chō hong-hiòng ê o͘-àm Hái-bé-seng-hûn
Chit-ê tī pōe-kéng ū chok-chōe hêng-chhiⁿ mā chiok-kng ê só͘-chāi, ū chit-ê in-ūi gōa-hêng khì hō͘-lâng kiàn-gī ài hō chò Hái-bé-seng-hûn ê thian-thé, i chha-put-to ū chi̍t kng-nî khoah.
Ùi pak-hong ê hông-ka seng-chō Sian-ông-chō khòaⁿ, chit-ê kāu thô͘-hún, cha̍h-kng  ê hûn, in mā-sī Gîn-hô hūn-chú-hûn ê chi̍t-pō͘-hūn, lî lán ū chi̍t-chheng-nn̄g-pah kng-nî hn̄g.
I mā kiò-chò Barnard it-ngó͘-khòng (B-it-ngó͘-khòng), sī thiⁿ-téng chi̍t-pah-poeh-cha̍p-jī ê àm-thian piau-kì ê kî-tiong chi̍t-ê.
Chit-kóa àm-thian piau-kì sī jī-cha̍p sè-kí-chho͘ ê thian-bûn-ha̍k-ka E. E. Barnard pian ê.
Lāi-té ū chi̍t-tīn kē-chit-liōng hêng-chhiⁿ tng-leh hêng-sêng, m̄-koh in pang-thap ê he̍k-sim ài tī tng-pho-tn̂g ê âng-gōa-sòaⁿ pho-tōaⁿ chiah khòaⁿ-ē-tio̍h.
Sian-ông-chō lāi-té to-chhái ê hêng-chhiⁿ mā tī chit-pak bí-lē ê seng-hē thian-kéng lāi-té.

## [KIP]  Tī Sian-ông-tsō hong-hiòng ê oo-àm Hái-bé-sing-hûn
Tsit-ê tī puē-kíng ū tsok-tsuē hîng-tshinn mā tsiok-kng ê sóo-tsāi, ū tsit-ê in-uī guā-hîng khì hōo-lâng kiàn-gī ài hō tsò Hái-bé-sing-hûn ê thian-thé, i tsha-put-to ū tsi̍t kng-nî khuah.
Uì pak-hong ê hông-ka sing-tsō Sian-ông-tsō khuànn, tsit-ê kāu thôo-hún, tsa̍h-kng  ê hûn, in mā-sī Gîn-hô hūn-tsú-hûn ê tsi̍t-pōo-hūn, lî lán ū tsi̍t-tshing-nn̄g-pah kng-nî hn̄g.
I mā kiò-tsò Barnard it-ngóo-khòng (B-it-ngóo-khòng), sī thinn-tíng tsi̍t-pah-pueh-tsa̍p-jī ê àm-thian piau-kì ê kî-tiong tsi̍t-ê.
Tsit-kuá àm-thian piau-kì sī jī-tsa̍p sè-kí-tshoo ê thian-bûn-ha̍k-ka E. E. Barnard pian ê.
Lāi-té ū tsi̍t-tīn kē-tsit-liōng hîng-tshinn tng-leh hîng-sîng, m̄-koh in pang-thap ê hi̍k-sim ài tī tng-pho-tn̂g ê âng-guā-suànn pho-tuānn tsiah khuànn-ē-tio̍h.
Sian-ông-tsō lāi-té to-tshái ê hîng-tshinn mā tī tsit-pak bí-lē ê sing-hē thian-kíng lāi-té.

## [English] The Dark Seahorse in Cepheus
Light-years across, this [suggestive][suggestive] shape known as the Seahorse Nebula appears in silhouette against a rich, luminous background of stars.
Seen toward the royal northern constellation of Cepheus, the dusty, obscuring clouds are part of a Milky Way molecular cloud some 1,200 light-years distant.
It is also listed as Barnard 150 (B150), one of 182 [dark markings of the sky][dark markings of the sky] cataloged in the early 20th century by astronomer [E. E. Barnard][E. E. Barnard].
Packs of low mass stars are forming [within][within], but their collapsing cores are only visible at long [infrared wavelengths][infrared wavelengths].
Still, the colorful stars of Cepheus add to this [pretty, galactic skyscape][pretty, galactic skyscape].

## 詞彙學習（漢羅/POJ/KIP/華文/English）
- 【海馬星雲】Hái-bé-seng-hûn/Hái-bé-sing-hûn/海馬星雲/the Seahorse Nebula
- 【仙王座】Sian-ông-chō/Sian-ông-tsō/仙王座/Cepheus


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[suggestive]:https://ui.adsabs.harvard.edu/?#abs/1916ApJ....43....1B
[dark markings of the sky]:http://adsabs.harvard.edu/cgi-bin/bib_query?1919ApJ....49....1B
[E. E. Barnard]:http://www.library.gatech.edu/barnard/index.html
[within]:https://arxiv.org/abs/0809.4761
[infrared wavelengths]:https://www.nasa.gov/mission_pages/spitzer/main/index.html
[pretty, galactic skyscape]:https://www.astrobin.com/qce3vt/0/
