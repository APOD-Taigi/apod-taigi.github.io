---
title: 這寡太空影像攏是假 ê，干焦一張是真 ê
date: 2021-11-09
publishdate: 2021-11-09T12:00:00+0800
tags: [恆星, 星系, 望遠鏡]
hero: https://apod.nasa.gov/apod/fap/image/2111/AIapods01_Geach_960.jpg
summary: 咱敢需要一个假 ê 宇宙？嘛是有需要啦！為著欲予咱閣較了解咱真正 ê 宇宙。
categories: [podcast]
vocals: [阿錕]
---

{{% apod %}}

- 原始文章：[All of These Space Images are Fake Except One](https://apod.nasa.gov/apod/ap211109.html)
- 影像來源：[M. J. Smith](https://www.mjjsmith.com/) [et al.](https://ui.adsabs.harvard.edu/abs/2021arXiv211101713S/abstract) ([U. Hertfordshire](https://www.herts.ac.uk/research/centres/car))
- 台文翻譯：[An-Li Tsai][An-Li Tsai] ([NCU][NCU])

{{< podcast "ckwku3fwwh3uy0b908k110cdy" >}}

## [漢羅] 這寡太空影像攏是假 ê，干焦一張是真 ê
咱敢需要一个假 ê 宇宙？
嘛是有需要啦！為著欲予咱閣較了解 [咱真正 ê 宇宙][our real universe t]。
有足濟 [天文計畫][astronomical project] 想欲了解咱宇宙 ê 性質，所以 to̍h 開始利用 [機器人望遠鏡][robotic telescope] tī 暗暝翕連紲 ê 影像。
紲落來有較複雜 ê [電腦演算法][computer algorithms] 會處理這寡數位影像，揣看有 [恆星][stars] kah [星系][galaxies] 無，才閣來量 in ê 性質。
為著欲校正這寡演算法，in tī [假 ê 宇宙][fake universe] 內底試驗 [假 ê 影像][fake images]，看是毋是會當揣出這寡刁故意做記號 ê 影像。
[這張拼接圖][featured mosaic] 內底 假影 ê 圖，是學 [NASA][NASA] [逐工一幅天文圖][Astronomy Picture of the Day] ([APOD][APOD]) 內底 ê 影像。
是講這 225 張影像內底干焦一張是真 ê，毋知你敢揣 [伊][it] 有？
In 已經成功產生假 ê APOD 相片，嘛已經 tī [「這毋是 APOD」ê 網站][ThisIsNotAnAPOD webpage] kah [Twitter][Twitter feed] 發表矣。
實際上，會當幫贊咱校正資料、了解較遠 ê 宇宙天體 ê，是這寡假 ê 星系。
你會當 tī 這个 [「這毋是星系」ê 網站][ThisIsNotAGalaxy webpage] 看著一寡仔。

## [POJ] Chit-kóa thài-khong-iáⁿ-siōng lóng sī ké ê, kan-na chit-tiuⁿ sī chin ê
Lán kám su-iàu chi̍t-ê ké ê ú-tiū?
Mā-sī ū su-iàu la̍h! Ūi-tio̍h beh hō͘ lán koh-khah liáu-kái lán chin-chiàⁿ ê ú-tiū.
Ū chiok-chōe thian-bûn kè-ōe siūⁿ-beh liáu-kái lán ú-tiū ê sèng-chit, só͘-í to̍h khai-sí lī-iōng ke-khì-lâng bōng-oán-kiàⁿ tī àm-mî hip liân-sòa ê iáⁿ-siōng.
Sòa-lo̍h-lâi ū khah ho̍k-cha̍p ê tiān-náu ián-soàn-hoat ē chhú-lí chit-kóa só͘-ūi iáⁿ-siōng, chhōe khòaⁿ ū hêng-chhiⁿ kah seng-hē bô, chiah koh lâi niû in ê sèng-chit.
Ūi-tio̍h beh kàu-chèng chit-kóa ián-soàn-hoat, in tī ké--ê ú-tiū lāi-té chhì-giām ké--ê iáⁿ-siōng, khòaⁿ sī-m̄-sī ē-tàng chhōe-chhut chit-kóa tiau-kò͘-ì chò kì-hō ê iáⁿ-siōng.
Chit-tiuⁿ pheng-chiap-tô͘ lāi-té ké-iáⁿ ê tô͘, sī o̍h NASA ta̍k-kang chi̍t-pak-thian-bûn-tô͘ (APOD) lāi-té ê iáⁿ-siōng.
Sī kóng che nn̄g-pah-jī-cha̍p-gō͘ tiuⁿ iáⁿ-siōng lāi-té kan-na chi̍t-tiuⁿ sī chin ê, m̄-chai lí kám chhōe i ū?
In í-keng sêng-kong sán-seng ké--ê APOD siòng-phìⁿ, mā í-keng tī "Che m̄-sī APOD" ê bāng-chām kah Twitter hoat-piáu ah.
Si̍t-chè-siōng, ē-tàng pang-chān lán kàu-chèng chu-liāu, liáu-kái khah-hn̄g ê ú-tiū thian-thé ê, sī chit-kóa ké--ê seng-hē.
Lí ē-tàng tī chit-ê "Che m̄-sī seng-hē" ê bāng-chām khòaⁿ-tio̍h chi̍t-kóa-á.

## [KIP] Tsit-kuá thài-khong-iánn-siōng lóng sī ké ê, kan-na tsit-tiunn sī tsin ê
Lán kám su-iàu tsi̍t-ê ké ê ú-tiū?
Mā-sī ū su-iàu la̍h! Uī-tio̍h beh hōo lán koh-khah liáu-kái lán tsin-tsiànn ê ú-tiū.
Ū tsiok-tsuē thian-bûn kè-uē siūnn-beh liáu-kái lán ú-tiū ê sìng-tsit, sóo-í to̍h khai-sí lī-iōng ke-khì-lâng bōng-uán-kiànn tī àm-mî hip liân-suà ê iánn-siōng.
Suà-lo̍h-lâi ū khah ho̍k-tsa̍p ê tiān-náu ián-suàn-huat ē tshú-lí tsit-kuá sóo-uī iánn-siōng, tshuē khuànn ū hîng-tshinn kah sing-hē bô, tsiah koh lâi niû in ê sìng-tsit.
Uī-tio̍h beh kàu-tsìng tsit-kuá ián-suàn-huat, in tī ké--ê ú-tiū lāi-té tshì-giām ké--ê iánn-siōng, khuànn sī-m̄-sī ē-tàng tshuē-tshut tsit-kuá tiau-kòo-ì tsò kì-hō ê iánn-siōng.
Tsit-tiunn phing-tsiap-tôo lāi-té ké-iánn ê tôo, sī o̍h NASA ta̍k-kang tsi̍t-pak-thian-bûn-tôo (APOD) lāi-té ê iánn-siōng.
Sī kóng tse nn̄g-pah-jī-tsa̍p-gōo tiunn iánn-siōng lāi-té kan-na tsi̍t-tiunn sī tsin ê, m̄-tsai lí kám tshuē i ū?
In í-king sîng-kong sán-sing ké--ê APOD siòng-phìnn, mā í-king tī "Tse m̄-sī APOD" ê bāng-tsām kah Twitter huat-piáu ah.
Si̍t-tsè-siōng, ē-tàng pang-tsān lán kàu-tsìng tsu-liāu, liáu-kái khah-hn̄g ê ú-tiū thian-thé ê, sī tsit-kuá ké--ê sing-hē.
Lí ē-tàng tī tsit-ê "Tse m̄-sī sing-hē" ê bāng-tsām khuànn-tio̍h tsi̍t-kuá-á.

## [English] All of These Space Images are Fake Except One
Why would you want to fake a universe?
For one reason -- to better understand [our real universe][our real universe e].
Many [astronomical project][astronomical project]s seeking to learn properties of our universe now start with a [robotic telescope][robotic telescope] taking sequential images of the night sky.
Next, sophisticated [computer algorithms][computer algorithms] crunch these digital images to find [stars][stars] and [galaxies][galaxies] and measure their properties.
To calibrate these algorithms, it is useful to test them on [fake images][fake images] from a [fake universe][fake universe] to see if the algorithms can correctly deduce purposely imprinted properties.
The [featured mosaic][featured mosaic] of fake images was created to specifically mimic the images that have appeared on [NASA][NASA]'s [Astronomy Picture of the Day][Astronomy Picture of the Day] ([APOD][APOD]).
Only one image of the 225 images is real -- can you find [it][it]?
The accomplished deceptors have made available individual fake APOD images that can be displayed by accessing their [ThisIsNotAnAPOD webpage][ThisIsNotAnAPOD webpage] or [Twitter feed][Twitter feed].
More useful for calibrating and understanding our [distant universe][distant universe], however, are fake galaxies -- a sampling of which can be seen at their [ThisIsNotAGalaxy webpage][ThisIsNotAGalaxy webpage].

## 詞彙學習

|漢羅|POJ|KIP|華語|English|
|-|-|-|-|-|
|演算法|ián-soàn-hoat|ián-suàn-huat|演算法|algorithms|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[our real universe e]:https://apod.nasa.gov/apod/ap210802.html
[our real universe t]:https://apod.tw/daily/20210802/
[astronomical project]:https://www.desi.lbl.gov/
[robotic telescope]:https://apod.nasa.gov/apod/ap980617.html
[computer algorithms]:https://ascl.net/
[stars]:https://science.nasa.gov/astrophysics/focus-areas/how-do-stars-form-and-evolve
[galaxies]:https://science.nasa.gov/astrophysics/focus-areas/what-are-galaxies
[fake images]:https://pyxis.nymag.com/v1/imgs/2bf/ab0/4475d06d113fb460a24eb97d81ca6a869a-lioncat.jpg
[fake universe]:https://apod.nasa.gov/apod/ap200223.html
[featured mosaic]:https://ui.adsabs.harvard.edu/abs/2021arXiv211101713S/abstract
[NASA]:https://www.nasa.gov/
[Astronomy Picture of the Day]:https://apod.tw/
[APOD]:https://apod.nasa.gov/apod/lib/about_apod.html
[it]:https://apod.nasa.gov/apod/ap200906.html
[ThisIsNotAnAPOD webpage]:https://www.mjjsmith.com/thisisnotanapod/
[Twitter feed]:https://twitter.com/ThisIsNotAnApod
[distant universe]:https://www.jwst.nasa.gov/content/science/index.html
[ThisIsNotAGalaxy webpage]:https://www.mjjsmith.com/thisisnotagalaxy/
