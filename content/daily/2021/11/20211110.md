---
title: 青色爍光 ê 影片
date: 2021-11-10
publishdate: 2021-11-10T12:00:00+0800
tags: [青色爍光, 稜鏡, 太陽, 地球大氣層, 地球, 大氣層]
hero: https://www.youtube.com/watch?v=25FfQ9MEQE8
summary: 逐家攏叫是講，這是一个神話。嘛有一寡人想講這是真 ê，毋閣毋知影這个現象是按怎來 ê。探險家若是看著是會足驕傲 ê。這其實是 ùi 太陽來 ê 青色爍光。
categories: [podcast]
vocals: [阿錕]
---

{{% apod %}}

- 原始文章：[Video of a Green Flash](https://apod.nasa.gov/apod/ap211110.html)
- 影片來源 kah 版權：[Paolo Lazzarotti](mailto:info@paololazzarotti.photo)
- 天文探索 kah 科普教育：[支援 APOD ê 博士班學程](https://asterisk.apod.com/viewtopic.php?f=28&t=41989)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckwku6xzl2w510832fmwj2zep" >}}

## [漢羅] 青色爍光 ê 影片
逐家攏叫是講，這是一个 [神話][myth]。
嘛有一寡人想講這是真 ê，毋閣毋知影這个現象是按怎來 ê。
探險家若是看--著，是會 [感覺足驕傲 ê][pride themselves]。
這其實是 ùi [太陽來][Sun 1] ê [青色爍光][green flash 1]。
[青色爍光][green flash 2] 確實是真 ê，咱嘛知影這个爍光是按怎來 ê。
[日頭][Sun 2] 落去到完全消失進前，會 tī 上尾爍一擺足強 ê [青光][green]。
毋閣這款現象干焦會 tī 足低、足遠 ê 地平線出現一目𥍉。
[青色爍光][green flash 3] 嘛有法度 tī [日出][Sun 3] 彼陣看著，毋閣愛有閣較好 ê 時機才看有。
這个 [青色爍光][green flash 4] ê 影片是頂個月 tī [意大利][Italy] [Tuscany][Tuscany] ê [Ligurian 海邊仔][Ligurian Sea] 日頭欲落海 ê 時陣翕著 ê。
第二段 [影片][featured video] ê [青色爍光][green flash 5] 是正常速度，第一段影片是加速版，第三段影片是 [慢速版][slow motion]。
[太陽][Sun 4] 袂變做青色 ê，這是 [地球大氣層][Earth's atmosphere] ê [稜鏡][prism] 效應造成 ê。

## [POJ] Chhiⁿ-sek sih-kng ê iáⁿ-phìⁿ
Ta̍k-ke lóng kiò-sī kóng, che sī chi̍t-ê sîn-ōe.
Mā ū chi̍t-kóa-lâng siūⁿ-kóng che sī chin ê, m̄-koh m̄-chai chit-ê hiān-siōng sī án-ná lâi ê.
Thàm-hiám-ka nā-sī khòaⁿ--tio̍h, sī ē kám-kak chiok kiau-ngō͘ ê.
Che kî-si̍t sī ùi Thài-iông lâi ê chhiⁿ-sek sih-kng.
Chhiⁿ-sek sih-kng khak-si̍t sī chin ê, lán mā chai-iáⁿ chit-ê sih-kng sī án-ná lâi ê.
Ji̍t-thâu lo̍h-khì kàu oân-choân siau-sit chìn-chêng, ē tī siōng-bóe sih chi̍t-pái chiok kiông ê chhiⁿ-kng.
M̄-koh chit-khoán hiān-siōng kan-na ē tī chiok kē, chiok hn̄g ê tē-pêng-sòaⁿ chhut-hiān chi̍t-ba̍k-nih.
Chhiⁿ-sek sih-kng mā ū-hoat-tō͘ tī ji̍t-chhut hit-chūn khòaⁿ-tio̍h, m̄-koh ài ū koh-khah hó ê sî-ki chiah khòaⁿ-ū.
Chit-ê chhiⁿ-sek sih-kng ê iáⁿ-phìⁿ sī téng-kò-goe̍h tī I-tá-lī Tuscany ê Ligurian hái-piⁿ-á ji̍t-thâu beh lo̍h-hái ê sî-chūn hip-tio̍h ê.
Tē-jī-tōaⁿ iáⁿ-phìⁿ ê chhiⁿ-sek sih-kng sī chèng-siông sok-tō͘, tē-it-tōaⁿ ê iáⁿ-phìⁿ sī ka-sok-pán, tē-saⁿ-tōaⁿ iáⁿ-phìⁿ sī bān-sok-pán.
Thài-iông bōe piàn-chò chhiⁿ-sek ê, che sī Tē-kiû tōa-khì-chân ê lêng-kiàⁿ hāu-èng chō-sêng ê.

## [KIP] Tshinn-sik sih-kng ê iánn-phìnn
Ta̍k-ke lóng kiò-sī kóng, tse sī tsi̍t-ê sîn-uē.
Mā ū tsi̍t-kuá-lâng siūnn-kóng tse sī tsin ê, m̄-koh m̄-tsai tsit-ê hiān-siōng sī án-ná lâi ê.
Thàm-hiám-ka nā-sī khuànn--tio̍h, sī ē kám-kak tsiok kiau-ngōo ê.
Tse kî-si̍t sī uì Thài-iông lâi ê tshinn-sik sih-kng.
Tshinn-sik sih-kng khak-si̍t sī tsin ê, lán mā tsai-iánn tsit-ê sih-kng sī án-ná lâi ê.
Ji̍t-thâu lo̍h-khì kàu uân-tsuân siau-sit tsìn-tsîng, ē tī siōng-bué sih tsi̍t-pái tsiok kiông ê tshinn-kng.
M̄-koh tsit-khuán hiān-siōng kan-na ē tī tsiok kē, tsiok hn̄g ê tē-pîng-suànn tshut-hiān tsi̍t-ba̍k-nih.
Tshinn-sik sih-kng mā ū-huat-tōo tī ji̍t-tshut hit-tsūn khuànn-tio̍h, m̄-koh ài ū koh-khah hó ê sî-ki tsiah khuànn-ū.
Tsit-ê tshinn-sik sih-kng ê iánn-phìnn sī tíng-kò-gue̍h tī I-tá-lī Tuscany ê Ligurian hái-pinn-á ji̍t-thâu beh lo̍h-hái ê sî-tsūn hip-tio̍h ê.
Tē-jī-tuānn iánn-phìnn ê tshinn-sik sih-kng sī tsìng-siông sok-tōo, tē-it-tuānn ê iánn-phìnn sī ka-sok-pán, tē-sann-tuānn iánn-phìnn sī bān-sok-pán.
Thài-iông buē piàn-tsò tshinn-sik ê, tse sī Tē-kiû tuā-khì-tsân ê lîng-kiànn hāu-ìng tsō-sîng ê.

## [English] Video of a Green Flash
Many think it is just a [myth][myth].
Others think it is true but its cause isn't known.
Adventurers [pride themselves][pride themselves] on having seen it.
It's a [green flash][green flash 1] from the [Sun][Sun 1].
The truth is the [green flash][green flash 2] does exist and its cause is well understood.
Just as the setting [Sun][Sun 2] disappears completely from view, a last glimmer appears startlingly [green][green].
The effect is typically visible only from locations with a low, distant horizon, and lasts just a few seconds.
A [green flash][green flash 3] is also visible for a rising [Sun][Sun 3], but takes better timing to spot.
A dramatic [green flash][green flash 4] was caught on video last month as the Sun set beyond the [Ligurian Sea][Ligurian Sea] from [Tuscany][Tuscany], [Italy][Italy].
The second sequence in the [featured video][featured video] shows the [green flash][green flash 5] in real time, while the first is sped up and the last is in [slow motion][slow motion].
The [Sun][Sun 4] itself does *not* turn partly green -- the effect is caused by layers of the [Earth's atmosphere][Earth's atmosphere] acting like a [prism][prism].

## 詞彙學習（台語漢字/POJ/KIP/華語漢字/English）
- 【青色爍光】chhiⁿ-sek sih-kng/tshinn-sik sih-kng/綠閃/Green Flash
- 【稜鏡】lêng-kiàⁿ/lîng-kiànn/稜鏡/prism


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[myth]:https://www.mythweb.com
[pride themselves]:https://i.pinimg.com/originals/bf/f5/d0/bff5d074d399bdfec6071e9168398406.jpg
[green flash 1]:http://www.exo.net/~pauld/physics/atmospheric_optics/green_flash.html
[Sun 1]:https://solarsystem.nasa.gov/solar-system/sun/overview/
[green flash 2]:https://aty.sdsu.edu/
[Sun 2]:https://apod.nasa.gov/apod/fap/sun.html
[green]:https://en.wikipedia.org/wiki/Green
[green flash 3]:http://hyperphysics.phy-astr.gsu.edu/hbase/atmos/redsun.html
[Sun 3]:http://asterisk.apod.com/viewtopic.php?f=24&t=18012
[green flash 4]:https://apod.nasa.gov/apod/ap040321.html
[Ligurian Sea]:https://en.wikipedia.org/wiki/Ligurian_Sea
[Tuscany]:https://youtu.be/zworaQSsB-0
[Italy]:https://en.wikipedia.org/wiki/Italy
[featured video]:https://youtu.be/25FfQ9MEQE8
[green flash 5]:https://www.atoptics.co.uk/atoptics/gf1.htm
[slow motion]:https://apod.nasa.gov/apod/ap120723.html
[Sun 4]:https://apod.nasa.gov/apod/ap070129.html
[Earth's atmosphere]:https://spaceplace.nasa.gov/atmosphere/en/
[prism]:https://en.wikipedia.org/wiki/Dispersive_prism
