---
title: 昴宿星團：七姊妹仔星團
date: 2021-11-24
publishdate: 2021-11-24T12:00:00+0800
tags: [昴宿星團, 七姊妹仔星團, 金牛座]
hero: https://apod.nasa.gov/apod/fap/image/2111/Pleiades_Cannane_960.jpg
summary: 你敢捌看過昴宿星團？就算你有看過，你可能毋捌看過遮爾大閣遮爾清楚 ê。
categories: [podcast]
vocals: [阿錕]
---

{{% apod %}}

- 原始文章：[Pleiades: The Seven Sisters Star Cluster](https://apod.nasa.gov/apod/ap211124.html)
- 影像來源 kah 版權：[Damien Cannane](https://www.astrobin.com/users/Damien.Cannane/)
- 欲做 APOD ê 義工無？[來鬥 update APOD ê RSS 訂閱](https://asterisk.apod.com/viewtopic.php?f=28&t=42049)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckx7t0qzi2j7y08088trz7wo8" >}}

## [漢羅] 昴宿星團：七姊妹仔星團
你敢捌看過昴宿星團？
就算你有看過，你可能毋捌看過遮爾大閣遮爾清楚 ê。
[昴宿星團][Pleiades 1] 可能是天頂上有名 ê 星團，因為伊內底 ê 恆星足光 ê，光到你免用雙筒望遠鏡，直接用目睭 to̍h 看會著，就算你 tī [光害足嚴重 ê 城市][light-polluted city] 嘛看會著。
你若是 tī 較暗 ê 所在用較長 ê 時間感光，踅 tī [昴宿][Pleiades 2] [星團][cluster] 邊仔 ê 塗粉雲 to̍h 會變甲足清楚 ê。
這張 [相片][featured exposure] 是 tī 美國 Florida 州翕 ê。
這張 tī 天頂 ê 闊度是幾若粒 [月娘][moon] ê 大細。
[昴宿星團][the Pleiades] 嘛叫做 [七姊妹仔][Seven Sisters]，抑是 [M45][M45]，伊 to̍h tī [金牛座][Taurus] ê 方向差不多 400 光年遠 ê 所在。
較 [近代][modern twist] ê [傳說][common legend] 是講，其中一粒恆星 tī 星團號名了後煞變暗--去，所以干焦賰 [6 粒][six] 恆星用目睭看會著。
實際上 [昴宿星團][Pleiades 3] 內底，目睭看會著 ê 恆星無一定是 7 粒，可能較濟粒嘛可能較少粒。
主要愛看彼工 ê 天色是毋是 [有較暗][darkness]，嘛愛看觀測者 ê 目睭 [有較清有較明][clarity] 無。


## [POJ] Báu-siù-seng-thoân: Chhit-chí-mōe-á seng-thoân
Lí kám-bat khòaⁿ-kòe Báu-siù-seng-thoân?
Tō-sǹg lí ū khòaⁿ-kòe, lí khó-lêng m̄-bat khòaⁿ-kòe chiah-nī tōa koh chiah-nī chheng-chhó͘ ê.
Báu-siù-seng-thoân khó-lêng sī thiⁿ-téng siōng ū-miâ ê seng-thoân, in-ūi i lāi-té ê hêng-chhiⁿ chiok-kng ê, kng-kàu lí bián iōng siang-tâng-bōng-oán-kiàⁿ, ti̍t-chiap iōng ba̍k-chiu to̍h khòaⁿ-ē-tio̍h, tō-sǹg lí tī kng-hāi chiok giâm-tiōng ê siâⁿ-chhī mā khòaⁿ-ē-tio̍h.
Lí nā-sī tī khah-àm ê só͘-chāi iōng khah tn̂g ê sî-kan kám-kng, se̍h tī Báu-siù-seng-thoân piⁿ-á ê thô͘-hún-hûn to̍h ē piàn-kah chiok chheng-chhó͘ ê.
Chit-tiuⁿ siòng-phìⁿ sī tī Bí-kok Florida chiu hip ê.
Chit-tiuⁿ tī thiⁿ-téng ê khoah-tō͘ sī kúi-ā-lia̍p goe̍h-niû ê tōa-sè.
Báu-siù-seng-thoân mā kiò-chò Chhit-chí-mōe-á, iah-sī M-sì-cha̍p-gō͘, i to̍h tī Kim-gû-chō ê hong-hiòng chha-put-to sì-pah kng-nî hn̄g ê só͘-chāi.
Khah kīn-tāi ê thoân-soat sī-kóng, kî-tiong chi̍t-lia̍p hêng-chhiⁿ tī seng-thoân hō-miâ liáu-āu soah piàn àm--khì, só͘-í kan-na chhun la̍k-lia̍p hêng-chhiⁿ iōng ba̍k-chiu khòaⁿ-ē-tio̍h.
Si̍t-chè-siōng Báu-siù-seng-thoân lāi-té, ba̍k-chiu khòaⁿ-ē-tio̍h ê hêng-chhiⁿ bô-it-tēng sī chhit-lia̍p, khó-lêng khah chōe-lia̍p mā khó-lêng khah chió-lia̍p.
Chú-iàu ài khòaⁿ hit-kang ê thiⁿ-sek sī-m̄-sī ū khah-àm, mā ài khòaⁿ koan-chhek-chiá ê ba̍k-chiu ū khah-chheng ū khah-bêng bô

## [KIP] Báu-siù-sing-thuân: Tshit-tsí-muē-á sing-thuân
Lí kám-bat khuànn-kuè Báu-siù-sing-thuân?
Tō-sǹg lí ū khuànn-kuè, lí khó-lîng m̄-bat khuànn-kuè tsiah-nī tuā koh tsiah-nī tshing-tshóo ê.
Báu-siù-sing-thuân khó-lîng sī thinn-tíng siōng ū-miâ ê sing-thuân, in-uī i lāi-té ê hîng-tshinn tsiok-kng ê, kng-kàu lí bián iōng siang-tâng-bōng-uán-kiànn, ti̍t-tsiap iōng ba̍k-tsiu to̍h khuànn-ē-tio̍h, tō-sǹg lí tī kng-hāi tsiok giâm-tiōng ê siânn-tshī mā khuànn-ē-tio̍h.
Lí nā-sī tī khah-àm ê sóo-tsāi iōng khah tn̂g ê sî-kan kám-kng, se̍h tī Báu-siù-sing-thuân pinn-á ê thôo-hún-hûn to̍h ē piàn-kah tsiok tshing-tshóo ê.
Tsit-tiunn siòng-phìnn sī tī Bí-kok Florida tsiu hip ê.
Tsit-tiunn tī thinn-tíng ê khuah-tōo sī kuí-ā-lia̍p gue̍h-niû ê tuā-sè.
Báu-siù-sing-thuân mā kiò-tsò Tshit-tsí-muē-á, iah-sī M-sì-tsa̍p-gōo, i to̍h tī Kim-gû-tsō ê hong-hiòng tsha-put-to sì-pah kng-nî hn̄g ê sóo-tsāi.
Khah kīn-tāi ê thuân-suat sī-kóng, kî-tiong tsi̍t-lia̍p hîng-tshinn tī sing-thuân hō-miâ liáu-āu suah piàn àm--khì, sóo-í kan-na tshun la̍k-lia̍p hîng-tshinn iōng ba̍k-tsiu khuànn-ē-tio̍h.
Si̍t-tsè-siōng Báu-siù-sing-thuân lāi-té, ba̍k-tsiu khuànn-ē-tio̍h ê hîng-tshinn bô-it-tīng sī tshit-lia̍p, khó-lîng khah tsuē-lia̍p mā khó-lîng khah tsió-lia̍p.
Tsú-iàu ài khuànn hit-kang ê thinn-sik sī-m̄-sī ū khah-àm, mā ài khuànn kuan-tshik-tsiá ê ba̍k-tsiu ū khah-tshing ū khah-bîng bô

## [English] Pleiades: The Seven Sisters Star Cluster
Have you ever seen the Pleiades star cluster?
Even if you have, you probably have never seen it as large and clear as this.
Perhaps the most famous star cluster on the sky, the bright stars of the [Pleiades][Pleiades 1] can be seen without binoculars from even the depths of a [light-polluted city][light-polluted city].
With a long exposure from a dark location, though, the dust cloud surrounding the [Pleiades][Pleiades 2] star [cluster][cluster] becomes very evident.
The [featured exposure][featured exposure], taken from Florida, USA, covers a sky area several times the size of the full [moon][moon].
Also known as the [Seven Sisters][Seven Sisters] and [M45][M45], [the Pleiades][the Pleiades] lies about 400 light years away toward the constellation of the Bull [Taurus][Taurus].
A [common legend][common legend] with a [modern twist][modern twist] is that one of the brighter stars faded since the cluster was named, leaving only [six][six] of the sister stars visible to the unaided eye.
The actual number of [Pleiades][Pleiades 3] stars visible, however, may be more or less than seven, depending on the [darkness][darkness] of the surrounding sky and the [clarity][clarity] of the observer's eyesight.



## 詞彙學習（漢羅/POJ/KIP/華文/English）
- 【昴宿星團】Báu-siù-seng-thoân/Báu-siù-sing-thuân/昴宿星團/Pleiades
- 【七姊妹仔星團】Chhit-chí-mōe-á seng-thoân/Tshit-tsí-muē-á sing-thuân/七姊妹仔星團/The Seven Sisters Star Cluster
- 【金牛座】Kim-gû-chō/Kim-gû-tsō/金牛座/Taurus


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Pleiades 1]:https://en.wikipedia.org/wiki/Pleiades
[light-polluted city]:https://apod.nasa.gov/apod/ap200408.html
[Pleiades 2]:https://apod.nasa.gov/apod/ap091205.html
[cluster]:http://asterisk.apod.com/viewtopic.php?f=24&t=18009
[featured exposure]:https://www.astrobin.com/wlwl01/H/
[moon]:https://solarsystem.nasa.gov/moons/earths-moon/overview/
[Seven Sisters]:http://www.naic.edu/~gibson/pleiades/pleiades_myth.html
[M45]:https://apod.nasa.gov/apod/ap131122.html
[the Pleiades]:https://www.skyandtelescope.com/astronomy-news/observing-news/many-pleiades-can-see10222014/
[Taurus]:https://en.wikipedia.org/wiki/Taurus_(constellation)
[common legend]:http://arxiv.org/ftp/arxiv/papers/0810/0810.1592.pdf
[modern twist]:http://kencroswell.com/GD50.html
[six]:https://i.pinimg.com/originals/a9/b3/21/a9b321789591e2839c773669a5aa03bd.jpg
[Pleiades 3]:http://www.youtube.com/watch?v=p6prI0Zfw80
[darkness]:https://apod.nasa.gov/apod/ap010827.html
[clarity]:http://en.wikipedia.org/wiki/File:Snellen_chart.svg
