---
title: 阿波羅 17 號：月眉形 ê 地球
date: 2021-04-29
publishdate: 2021-04-29T12:00:00+0800
tags: []
hero: https://apod.nasa.gov/apod/fap/image/2104/AS17-152-23420_Ord.jpg
summary: Tī 這張使人讚嘆 ê 相片內底， 看會著咱美麗 ê 地球 tī 烏墨墨 ê 太空內底，反射太陽光，成做這个月眉形 ê 形影。

---

{{% apod %}}

- 原始文章：[Apollo 17: The Crescent Earth](https://apod.nasa.gov/apod/ap210429.html)
- 影像提供：[Apollo 17](https://www-pao.ksc.nasa.gov/history/apollo/apollo-17/apollo-17.htm), [NASA](https://www.nasa.gov/home/index.html); *Restoration* - [Toby Ord](http://www.tobyord.com/earth)
- 台文翻譯：[An-Li Tsai][An-Li Tsai] ([NCU][NCU])

## [漢羅] 阿波羅 17 號：月眉形 ê 地球
Tī 這張使人讚嘆 ê 相片內底， 看會著咱美麗 ê 地球 tī 烏墨墨 ê 太空內底，反射太陽光，成做這个月眉形 ê 形影。
Tī 這个咱無熟似 ê 景色內底，地球真細粒，to̍h 親像是望遠鏡影像內底，一粒遠方 ê 行星。
這規个地平線攏 tī 咱 ê 視野內底。
欲看較倚近地球 ê 角度，to̍h 愛 ùi 低地球軌道看才有法度。
這干焦 tī 國際太空站面頂 ê 船員才會當享受這个景色。
太空站每 90 分鐘踅地球一輾。
雲、海洋、大陸 ê 景色，to̍h tī 下底行過， 閣有遠方行星外沿弓形 ê 一部份。
毋閣這張數位復原影像展示 ê 景色，到今干焦有 24 ê 人看過。
In 是阿波羅太空人 tī 1968 到 1972 年之間去月球旅行閣轉來 ê 時陣看著 ê。
原始相片 AS17-152-23420 是阿波羅 17 號欲轉來 ê 時陣，由機組人員翕 ê。
Tùi 這馬來講，這是人類用手 tùi 這个角度 ê 地球翕 ê 上尾一張相片。





## [POJ] Goe̍h-bâi-hêng ê Tē-kiû

## [KIP]

## [English] Apollo 17: The Crescent Earth

[Our fair planet][Our fair planet] sports a curved, sunlit crescent against the black backdrop of space in this stunning snapshot. From the unfamiliar perspective, the Earth is small and, like a [telescopic image][telescopic image] of a distant planet, the entire possible horizon is completely within the field of view. Enjoyed by [crews on board][crews on board] the International Space Station, only much closer views of the planet are possible from low Earth orbit. Orbiting the planet once every 90 minutes, a spectacle of clouds, oceans, and continents [scrolls beneath them][scrolls beneath them] with the partial arc of the planet's edge in the distance. [But this digitally restored image][But this digitally restored image] presents a view so far only achieved by 24 humans, [Apollo astronauts][Apollo astronauts] who traveled to the Moon and back again between 1968 and 1972. The original photograph, AS17-152-23420, was taken by the homeward bound crew of Apollo 17, on December 17, 1972. For now it's the last picture of Earth from this planetary perspective taken by [human hands][human hands].

## 詞彙學習（台語漢字/POJ/KIP/華語漢字/English）

- 【阿波羅】A-pho-lô/A-pho-lô/阿波羅/Apollo
- 【月眉形】goe̍h-bâi-hêng/gue̍h-bâi-hîng/新月形/crescent
- 【低地球軌道】kē Tē-kiû kúi-tō/kē Tē-kiû kúi-tō/低地球軌道/low Earth orbit
- 【國際太空站】Kok-chè-thài-khong-chām/Kok-tsè-thài-khong-tsām/國際太空站/International Space Station


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Our fair planet]:https://www.nasa.gov/topics/earth/index.html
[telescopic image]:https://apod.nasa.gov/apod/fap/ap180728.html
[crews on board]:https://www.nasa.gov/mission_pages/station/main/index.html
[scrolls beneath them]:https://apod.nasa.gov/apod/fap/ap210423.html
[But this digitally restored image]:http://www.tobyord.com/earth
[Apollo astronauts]:https://solarsystem.nasa.gov/news/890/who-has-walked-on-the-moon/
[human hands]:https://eol.jsc.nasa.gov/SearchPhotos/photo.pl?mission=AS17&roll=152&frame=23420

