---
title: 地球 ê 暗頭仔 kah 暝尾
date: 2021-04-22
publishdate: 2021-04-22T12:00:00+0800
tags: [地球, 對流層]
hero: https://apod.nasa.gov/apod/fap/image/2104/ISS002-E-7377_1024c.JPG
summary: Tī 咱 ê 地球面頂，有美麗 ê 海洋 kah 雲，並無突然出現 ê、日時變做暗暝 ê 明顯邊界。烏影線抑是明暗界線煞顛倒是霧霧 ê，才沓沓仔變做烏暗，to̍h 是咱知影 ê 暗頭仔。

---

{{% apod %}}

- 原始文章：[Planet Earth at Twilight](https://apod.nasa.gov/apod/ap210422.html)
- 影像提供：[ISS Expedition 2 Crew](https://www.nasa.gov/mission_pages/station/expeditions/expedition02/index.html), [Gateway to Astronaut Photography of Earth](http://eol.jsc.nasa.gov/), [NASA](http://www.nasa.gov/)
- 台文翻譯：[An-Li Tsai][An-Li Tsai] ([NCU][NCU])
- 慶祝：[地球日](https://www.nasa.gov/earth-day-2021)

## [漢羅] 地球 ê 暗頭仔 kah 暝尾
Tī [咱 ê 地球][our fair planet Earth] 面頂，有 [美麗][this gorgeous view] ê 海洋 kah 雲，並無突然間出現 ê、日時變做暗暝 ê 明顯邊界。
烏影線抑是明暗界線煞顛倒是霧霧 ê，才沓沓仔變做烏暗，to̍h 是咱知影 ê 暗頭仔。
太陽 ùi 這幅圖 ê 正爿開始照，雲頂反射反紅 ê 太陽光，[迵過][sunlight filtered] 厚塗粉 ê 對流層，to̍h 是地球大氣層上低 ê 一層。
Tī 日時彼爿 ê 頂懸，看會著一个真清楚 ê 懸海拔大氣層，kā 太陽光 [散射做藍色][scatters blue]，才消失 tī 烏暗 ê 太空中。
這張影像是 tī 2001 年六月 ê 時陣 ùi 國際太空站 tī 390 公里懸 ê 所在翕 ê。
毋閣你這馬已經會當揣著 [地球性命 ê 信號][vital signs of Planet Earth Now.] 矣。


## [POJ] Tē-kiû ê àm-thâu-á kah àm-mî
Tī lán-ê Tē-kiû bīn-téng， ū bí-lē ê hái-iûⁿ kah hûn, pēng bô thu̍t-jiân-kan chhut-hiān ê, ji̍t--sit piàn-chò àm-mî ê bêng-hián pian-kài.
O͘-iáⁿ-sòaⁿ iah-sī bêng-àm kài-sòaⁿ tian-tò-sī bū-bū-ê, chiah tau̍h-tau̍h-á piàn-chò o͘-àm, to̍h sī lán chai-iáⁿ ê àm-thâu-á.
Thài-iông ùi chit-pak-tô͘ ê chiàⁿ-pêng khai-sí-chiò, hûn-téng hoán-siā hoán-âng ê thài-iông-kng, thàng-kòe kāu thô͘-hún ê tùi-liû-chân, to̍h sī Tē-kiû tōa-khì-chân siōng-kē ê chi̍t-chân.
Tī ji̍t-sî hit-pêng ê téng-koân, khòaⁿ-ē-tio̍h chi̍t-ê chin chheng-chhó͘ ê koân-hái-poa̍t tōa-khì-chân, kā thài-iông-kng sàn-siā chò sàn-siā chò nâ-sek, chiah siau-sit tī o͘-àm ê thài-khong-tiong.
Chit-tiuⁿ iáⁿ-siōng sī tī jī-khòng-khòng-it nî la̍k-goe̍h ê sî-chūn ùi kok-chè thài-khong-chām tī saⁿ-pah-káu-cha̍p kong-lí koân ê só͘-chāi hip--ê.
M̄-koh lí chit-má í-keng ē-tàng chhōe-tio̍h Tē-kiû sèⁿ-miā ê sìn-hō ah.


## [KIP] Tē-kîu ê àm-thâu-á kah àm-mî
Tī lán-ê Tē-kîu bīn-tíng， ū bí-lē ê hái-îunn kah hûn, pīng bô thu̍t-jiân-kan tshut-hiān ê, ji̍t--sit piàn-tsò àm-mî ê bîng-hián pian-kài.
OO-iánn-suànn iah-sī bîng-àm kài-suànn tian-tò-sī bū-bū-ê, tsiah ta̍uh-ta̍uh-á piàn-tsò oo-àm, to̍h sī lán tsai-iánn ê àm-thâu-á.
Thài-iông uì tsit-pak-tôo ê tsiànn-pîng khai-sí-tsiò, hûn-tíng huán-siā huán-âng ê thài-iông-kng, thàng-kuè kāu thôo-hún ê tuì-lîu-tsân, to̍h sī Tē-kîu tuā-khì-tsân siōng-kē ê tsi̍t-tsân.
Tī ji̍t-sî hit-pîng ê tíng-kuân, khuànn-ē-tio̍h tsi̍t-ê tsin tshing-tshóo ê kuân-hái-pua̍t tuā-khì-tsân, kā thài-iông-kng sàn-siā tsò sàn-siā tsò nâ-sik, tsiah siau-sit tī oo-àm ê thài-khong-tiong.
Tsit-tiunn iánn-siōng sī tī jī-khòng-khòng-it nî la̍k-gue̍h ê sî-tsūn uì kok-tsè thài-khong-tsām tī sann-pah-káu-tsa̍p kong-lí kuân ê sóo-tsāi hip--ê.
M̄-koh lí tsit-má í-king ē-tàng tshuē-tio̍h Tē-kîu sènn-miā ê sìn-hō ah.

## [English] Planet Earth at Twilight
No sudden, sharp boundary marks the passage of day into night in [this gorgeous view][this gorgeous view] of ocean and clouds over [our fair planet Earth][our fair planet Earth]. Instead, the shadow line or terminator is diffuse and shows the gradual transition to darkness we experience as twilight. With the Sun illuminating the scene from the right, the cloud tops reflect gently reddened [sunlight filtered][sunlight filtered] through the dusty troposphere, the lowest layer of the planet's nurturing atmosphere. A clear high altitude layer, visible along the dayside's upper edge, [scatters blue][scatters blue] sunlight and fades into the blackness of space. This picture was taken in June of 2001 from the International Space Station orbiting at an altitude of 211 nautical miles. But you can check out the [vital signs of Planet Earth Now.][vital signs of Planet Earth Now.]

## 詞彙學習（台語漢字/POJ/KIP/華語漢字/English）

- 【懸海拔】koân-hái-poa̍t/kuân-hái-pua̍t/高海拔/high altitude
- 【對流層】tùi-liû-chân/tuì-lîu-tsân/對流層/troposphere

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[this gorgeous view]:http://eol.jsc.nasa.gov/scripts/sseop/photo.pl?mission=ISS002&roll=E&frame=7377
[our fair planet Earth]:https://earthobservatory.nasa.gov/
[sunlight filtered]:http://www.webexhibits.org/causesofcolor/14B.html
[scatters blue]:http://webexhibits.org/causesofcolor/14.html
[vital signs of Planet Earth Now.]:https://climate.nasa.gov/earth-now/#/vitalsign?vitalsign=satellites&altid=0&animating=f&start=&end=
