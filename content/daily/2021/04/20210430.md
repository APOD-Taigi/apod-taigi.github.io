---
title: Tī 近地點 ê 粉紅仔色月娘
date: 2021-04-30
publishdate: 2021-04-30T12:00:00+0800
tags: [近地點, 粉紅仔色月娘, 花月]
hero: https://apod.nasa.gov/apod/fap/image/2104/pink_moon.jpg
summary: Tī 4 月 25，一粒欲月圓 ê 月娘 tī 日頭 peh--起來進前升起來。真歡迎伊來到這个有清淨 ê 藍色天色中， 櫻花 mā 開好勢 tī 這幅圖 leh等伊。
---

{{% apod %}}

- 原始文章：[Pink and the Perigee Moon](https://apod.nasa.gov/apod/ap210430.html)
- 影像提供 kah [版權][copyright]：[Alice Ross](mailto:firstname.f.lastname@gmail.com)
- 台文翻譯：[An-Li Tsai][An-Li Tsai] ([NCU][NCU])

## [漢羅] Tī 近地點 ê 粉紅仔色月娘
Tī 4 月 25，一粒欲月圓 ê 月娘 tī 日頭 peh--起來進前已經升--起來矣。
真歡迎伊來到這个清淨 ê 藍色天色中， 櫻花 mā 開好勢 tī 這幅圖 leh 等伊。
咱熟似 ê 伊 to̍h tī 蘇格蘭愛丁堡 Leith 去予翕著。
[一寡人 kā 伊叫做是粉紅仔月娘][Known to some as a Pink Moon]，四月 ê [月圓][full lunar phase] to̍h 發生 tī 月球行到近地點 ê 時陣。
這是月球踅地球 [無夠圓][not-quite-circular] ê 軌道 leh 行 ê 時陣，上近 ê 所在。
才會予這粒粉紅仔月娘成做今年上近 kah 上光 ê 月圓時。
[你若是慢一跤步][If you missed it, don't worry] mā 免煩惱！
後一擺閣看著近地點 ê 月圓會 tī 5 月 26。
一寡人會 kā 伊叫做是 [花月][Flower Moon]。
五月 ê 月圓其實比四月 ê 月圓 [離你閣較倚][closer to you] 158 公里，差不多是月球 tī 近地點 ê 距離較倚 0.04 葩。



## [POJ] Tī kīn-tē-tiám ê hún-âng-á-sek goe̍h-niû
Tī sì goe̍h jī-gō͘, chi̍t-lia̍p beh goe̍h-îⁿ ê goe̍h-niû tī ji̍t-thâu peh--khí-lâi chìn-chêng Í-keng seng--khí-lâi ah.
Chin hoan-gêng i lâi-kàu chit-ê chheng-chēng ê nâ-sek thiⁿ-sek tiong, eng-hoe mā khui hó-sè tī chit pak tô͘ leh tán i.
Lán se̍k-sāi ê i to̍h tī So͘-keh-lân Ài-teng-pó Leith khì hō͘ hip-tio̍h.
Chi̍t-kóa-lâng kā i kiò-chò sī hún-âng-á goe̍h-niû, sì goe̍h ê goe̍h-îⁿ to̍h hoat-seng tī goe̍h-kiû kiâⁿ kàu kīn-tē-tiám ê sî-chūn.
Che sī goe̍h-kiû se̍h bô kàu îⁿ ê kúi-tō leh kiâⁿ ê sî-chūn, siōng kīn ê só͘-chāi.
Chiah ē hō͘ chit-lia̍p hún-âng-á goe̍h-niû chiâⁿ-chò kin-nî siōng kīn kah siōng kng ê goe̍h-îⁿ sî.
Lí nā-sī bān chi̍t-kha-pō͘ mā bián hoân-ló!
Āu-chi̍t-pái koh khòaⁿ-tio̍h kīn-tē-tiám ê goe̍h-îⁿ ē tī gō͘ goe̍h jī-la̍k.
Chi̍t-kóa-lâng ē kā i kiò-chò hoe-goe̍h.
Gō͘ goe̍h ê goe̍h-îⁿ kî-si̍t pí sì goe̍h ê goe̍h-îⁿ lî lí koh khah óa chi̍t-pah-gō͘-cha̍ppoeh kong-lí, chha-put-to sī goe̍h-kiû tī kīn-tē-tiám ê kū-lî khah óa khòng-tiám-khòng-sù pha.


## [KIP] Tī kīn-tē-tiám ê hún-âng-á-sik gue̍h-nîu
Tī sì gue̍h jī-gōo, tsi̍t-lia̍p beh gue̍h-înn ê gue̍h-nîu tī ji̍t-thâu peh--khí-lâi tsìn-tsîng Í-king sing--khí-lâi ah.
Tsin huan-gîng i lâi-kàu tsit-ê tshing-tsīng ê nâ-sik thinn-sik tiong, ing-hue mā khui hó-sè tī tsit pak tôo leh tán i.
Lán si̍k-sāi ê i to̍h tī Soo-keh-lân Ài-ting-pó Leith khì hōo hip-tio̍h.
Tsi̍t-kuá-lâng kā i kiò-tsò sī hún-âng-á gue̍h-nîu, sì gue̍h ê gue̍h-înn to̍h huat-sing tī gue̍h-kîu kiânn kàu kīn-tē-tiám ê sî-tsūn.
Tse sī gue̍h-kîu se̍h bô kàu înn ê kuí-tō leh kiânn ê sî-tsūn, siōng kīn ê sóo-tsāi.
Tsiah ē hōo tsit-lia̍p hún-âng-á gue̍h-nîu tsiânn-tsò kin-nî siōng kīn kah siōng kng ê gue̍h-înn sî.
Lí nā-sī bān tsi̍t-kha-pōo  mā bián huân-ló!
Āu-tsi̍t-pái koh khuànn-tio̍h kīn-tē-tiám ê gue̍h-înn ē tī gōo gue̍h jī-la̍k.
Tsi̍t-kuá-lâng ē kā i kiò-tsò hue-gue̍h.
Gōo gue̍h ê gue̍h-înn kî-si̍t pí sì gue̍h ê gue̍h-înn lî lí koh khah uá tsi̍t-pah-gōo-tsappueh8 kong-lí, tsha-put-to sī gue̍h-kîu tī kīn-tē-tiám ê kū-lî khah uá khòng-tiám-khòng-sù pha.


## [English] Pink and the Perigee Moon
On April 25 a nearly full moon rose just before sunset. Welcomed in a clear blue sky and framed by cherry blossoms, its familiar face was captured in this snapshot from Leith, Edinburgh, Scotland. [Known to some as a Pink Moon][Known to some as a Pink Moon], April's [full lunar phase][full lunar phase] occurred with the moon near perigee. That's the closest point in its [not-quite-circular][not-quite-circular] orbit around planet Earth, making this Pink Moon one of the closest and brightest full moons of the year. [If you missed it, don't worry][If you missed it, don't worry]. Your next chance to see a full perigee moon will be on May 26. Known to some as a [Flower Moon][Flower Moon], May's full moon will actually be [closer to you][closer to you] than April's by about 98 miles (158 kilometers), or about 0.04% the distance from the Earth to the Moon at perigee.
## 詞彙學習（台語漢字/POJ/KIP/華語漢字/English）

- 【近地點】kīn-tē-tiám/kīn-tē-tiám/近地點/perigee


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Known to some as a Pink Moon]:https://solarsystem.nasa.gov/news/1818/the-next-full-moon-is-a-supermoon-pink-moon/
[full lunar phase]:https://solarsystem.nasa.gov/moons/earths-moon/lunar-phases-and-eclipses/
[not-quite-circular]:https://moon.nasa.gov/diy-moon-orbit/
[If you missed it, don't worry]:https://apod.nasa.gov/apod/ap201002.html
[Flower Moon]:https://apod.nasa.gov/apod/ap200509.html
[closer to you]:https://earthsky.org/astronomy-essentials/definition-perigee-apogee-close-and-far-moons
