---
title: 獨創號：頭一擺 tī 火星面頂飛
date: 2021-04-20
publishdate: 2021-04-20T12:00:00+0800
tags: [獨創號, 毅力號, 探測車, 直升機]
hero: https://www.youtube.com/watch?v=wMnOo2zcjXA
summary: 啥物是探索火星上好 ê 方式？可能無孤一款上好方式，毋閣有一款新 ê 示範方式予咱真大 ê 希望：用飛 ê！

categories: [podcast]
vocals: [阿錕]
---

{{% apod %}}

- 原始文章：[Ingenuity: First Flight over Mars](https://apod.nasa.gov/apod/ap210420.html)
- 影片來源：[NASA](https://www.nasa.gov/), [JPL-Caltech](https://www.jpl.nasa.gov), [ASU](https://mastcamz.asu.edu/), [MSSS](http://www.msss.com/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckp9r72abeg6p0858c342aizj" >}}

## [漢羅] 獨創號：頭一擺 tī 火星面頂飛
啥物是探索火星上好 ê 方式？
可能無孤一款上好方式，毋閣有一款新 ê 示範方式予咱真大 ê 希望：用飛 ê！
[動力飛行][Powered flight] 有才調搜揣範圍較大 ê 區域，而且若是有揣著趣味 ê 所在，嘛會當進行閣較詳細 ê 調查。
昨昏是細台直升機 [獨創號][Ingenuity1] [頭一擺][first time] tī 火星展示動力飛行。
Tī [這支影片][featured video] 內底，[毅力號探測車][Perseverance rover] to̍h 恬恬坐 tī 火星表面，kā 獨創號翕 [頭一張相片][first imaged]。
幾若秒鐘了後，[獨創號][Ingenuity2 t] ê 長車葉仔開始踅。
閣過幾若秒鐘了後，獨創號 to̍h 開始歷史上頭一擺起飛。
小可仔踅幾若秒鐘了後，to̍h 安全降落矣。
有閣較濟 [獨創號][Ingenuity3] 以前毋捌做過 ê 試驗，會安排 tī 煞落來幾若個月做試驗。
[飛行][Flight] 毋若會當予咱 tùi 火星有 [較濟 ê 了解][better explore]，嘛會當 tī 紲落來幾若十年 tùi [土星][Saturn] ê 衛星 [Titan][Titan] 有閣較濟 ê 熟似。

## [POJ] To̍k-chhòng-hō: thâu-chi̍t-pái tī Hóe-chhiⁿ bīn-téng poe

Siáⁿ-mih sī thàm-soh Hòe-chhiⁿ siōng-hó ê hong-sek?
Khó-lêng bô ko͘-chi̍t-khoán siōng-hó ê hong-sek, m̄-koh ū chi̍t-khoán sin-ê sī-hoān hong-sek hō͘ lán chin tōa ê hi-bāng: iōng poe ê!
Tōng-le̍k poe-hêng ū châi-tiāu chhiau-chhōe hoān-ûi khah-tōa ê khu-he̍k, jî-chhiáⁿ nā-sī ū chhōe-tio̍h chhù-bī ê só͘-chāi, mā ē-tàng chìn-hêng khah siông-sè ê tiâu-cha.
Cha-hng sī sè-tâi ti̍t-seng-ki To̍k-chhòng-hō thâu-chi̍t-pái tī Hóe-chhiⁿ tiān-sī tōng-le̍k-poe-hêng.
Tī chit-ki iáⁿ-phìⁿ lāi-té, Gē-le̍k-hō thàm-chhek-chhia to̍h tiām-tiām che tī Hóe-chhiⁿ piáu-bīn, kā To̍k-chhòng-hō hip thâu-chi̍t-tiuⁿ siòng-phìⁿ.
Kui-nā-bió-cheng liáu-āu, To̍k-chhòng-hō ê tn̂g chhia-hio̍h-á khai-sí se̍h.
Koh kòe kui-nā-bió-cheng liáu-āu, To̍k-chhòng-hō to̍h khai-sí le̍k-sú-siōng thâu-chi̍t-pái khí-poe.
Sió-khóa-á se̍h kúi-nā-bió-cheng liáu-āu, To̍k-chhòng-hō to̍h an-choân kàng-lo̍h ah.
Ū koh khah chōe To̍k-chhòng-hō í-chêng m̄-bat chò-kòe ê chhì-giām, ē an-pâi tī sòa-lo̍h-lâi kúi-ā-kò-goe̍h chò chhì-giām.
Poe-hêng m̄-nā ē-tàng hō͘-lán tùi Hóe-chhiⁿ ū khah chōe ê liáu-kái, mā ē-tàng tī sòa-lo̍h-lâi kúi-ā-cha̍p-nî tùi Thó͘-chhiⁿ ê ūi-chhiⁿ Titan ū koh-kah chōe ê se̍k-sāi.



## [KIP] To̍k-tshòng-hō: thâu-tsi̍t-pái tī Hué-tshinn bīn-tíng pue

Siánn-mih sī thàm-soh Huè-tshinn siōng-hó ê hong-sik?
Khó-lîng bô koo-tsi̍t-khuán siōng-hó ê hong-sik, m̄-koh ū tsi̍t-khuán sin-ê sī-huān hong-sik hōo lán tsin tuā ê hi-bāng: iōng pue ê!
Tōng-li̍k pue-hîng ū tsâi-tiāu tshiau-tshuē huān-uî khah-tuā ê khu-hi̍k, jî-tshiánn nā-sī ū tshuē-tio̍h tshù-bī ê sóo-tsāi, mā ē-tàng tsìn-hîng khah siông-sè ê tiâu-tsa.
Tsa-hng sī sè-tâi ti̍t-sing-ki To̍k-tshòng-hō thâu-tsi̍t-pái tī Hué-tshinn tiān-sī tōng-li̍k-pue-hîng.
Tī tsit-ki iánn-phìnn lāi-té, Gē-li̍k-hō thàm-tshik-tshia to̍h tiām-tiām tse tī Hué-tshinn piáu-bīn, kā To̍k-tshòng-hō hip thâu-tsi̍t-tiunn siòng-phìnn.
Kui-nā-bió-tsing liáu-āu, To̍k-tshòng-hō ê tn̂g tshia-hio̍h-á khai-sí se̍h.
Koh kuè kui-nā-bió-tsing liáu-āu, To̍k-tshòng-hō to̍h khai-sí li̍k-sú-siōng thâu-tsi̍t-pái khí-pue.
Sió-khuá-á se̍h kuí-nā-bió-tsing liáu-āu, To̍k-tshòng-hō to̍h an-tsuân kàng-lo̍h ah.
Ū koh khah tsuē To̍k-tshòng-hō í-tsîng m̄-bat tsò-kuè ê tshì-giām, ē an-pâi tī suà-lo̍h-lâi kuí-ā-kò-gue̍h tsò tshì-giām.
Pue-hîng m̄-nā ē-tàng hōo-lán tuì Hué-tshinn ū khah tsuē ê liáu-kái, mā ē-tàng tī suà-lo̍h-lâi kuí-ā-tsa̍p-nî tuì Thóo-tshinn ê uī-tshinn Titan ū koh-kah tsuē ê si̍k-sāi.

## [English] Ingenuity: First Flight over Mars

What's the best way to explore Mars? Perhaps there is no single best way, but a newly demonstrated method shows tremendous promise: flight. [Powered flight][Powered flight] has the promise to search vast regions and scout out particularly interesting areas for more detailed investigation. Yesterday, for the [first time][first time], powered flight was demonstrated on Mars by a small helicopter named [Ingenuity][Ingenuity1]. In the [featured video][featured video], Ingenuity is [first imaged][first imaged] by the [Perseverance rover][Perseverance rover] sitting quietly on the Martian surface. After a few seconds, [Ingenuity][Ingenuity2 e]'s long rotors begin to spin, and a few seconds after that -- history is made as Ingenuity actually takes off, hovers for a few seconds, and then lands safely. More tests of [Ingenuity][Ingenuity3]'s unprecedented ability are planned over the next few months. [Flight][Flight] may help humanity [better explore][better explore] not only Mars, but [Saturn][Saturn]'s moon [Titan][Titan] over the next few decades.


## 詞彙學習

|漢羅|POJ|KIP|華語|English|
|-|-|-|-|-|
|獨創號|To̍k-chhòng-hō|To̍k-tshòng-hō|獨創號|Ingenuity|
|毅力號|Gē-le̍k-hō|Gē-li̍k-hō|毅力號|Perseverance|
|探測車|thàm-chhek-chhia|thàm-tshik-tshia|探測車|rover|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[Powered flight]: https://www.grc.nasa.gov/www/k-12/UEET/StudentSite/historyofflight.html
[first time]: https://www.nasa.gov/press-release/nasa-s-ingenuity-mars-helicopter-succeeds-in-historic-first-flight
[Ingenuity1]: https://mars.nasa.gov/technology/helicopter/
[featured video]: https://mars.nasa.gov/resources/25828/first-video-of-nasas-ingenuity-mars-helicopter-in-flight/
[first imaged]: https://mars.nasa.gov/news/8912/say-cheese-on-mars-perseverances-selfie-with-ingenuity/
[Perseverance rover]: https://mars.nasa.gov/mars2020/spacecraft/instruments/
[Ingenuity2 e]: https://apod.nasa.gov/apod/ap210302.html
[Ingenuity2 t]: https://apod.tw/daily/20210302/
[Ingenuity3]: https://mars.nasa.gov/technology/helicopter/#Anatomy
[Flight]: https://www.nasa.gov/press-release/nasas-dragonfly-will-fly-around-titan-looking-for-origins-signs-of-life
[better explore]: https://mars.nasa.gov/science/goals/
[Saturn]: https://solarsystem.nasa.gov/planets/saturn/overview/
[Titan]: https://solarsystem.nasa.gov/moons/saturn-moons/titan/overview/
