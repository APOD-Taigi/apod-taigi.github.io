---
title: Tī 暗暝飛過地球（二）
date: 2021-04-23
publishdate: 2021-04-23T12:00:00+0800
tags: [縮時攝影, 爍爁, 暴雷, 氣輝, 極光, 國際太空站]
hero: https://www.youtube.com/watch?v=zIqG42AD4Gw
summary: 這是 tī 2017 年記錄 ê，是國際太空站用縮時攝影 kā 地球暗暝 ê 景色編輯做這个影片。

categories: [podcast]
vocals: [阿錕]
---

{{% apod %}}

- 原始文章：[Flying Over the Earth at Night II](https://apod.nasa.gov/apod/ap210420.html)
- 影片來源：[NASA](https://www.nasa.gov/), [Gateway to Astronaut Photography](https://eol.jsc.nasa.gov/), [ISS Expedition 53](https://www.nasa.gov/mission_pages/station/expeditions/expedition53/index.html)
- 音樂提供：[The Low Seas](https://www.youtube.com/watch?v=BCh90tfSTgA) (The 126ers)
- 台文翻譯：[An-Li Tsai][An-Li Tsai] ([NCU][NCU])
- 慶祝：[地球日](https://www.nasa.gov/earth-day-2021)

{{< podcast "ckpcqb615uijs0858u92k6zdo" >}}

## [漢羅] Tī 暗暝飛過地球（二）
這是 tī 2017 年記錄 ê，是國際太空站用縮時攝影 kā [地球暗暝 ê 景色][serene video of planet Earth at Night] 編輯做這个影片。
地球低軌道影像 ê fans 會當開始享受這个 [tī 天頂][slather up the sky t] 蟯蟯趖 ê 青色 kah 紅色 ê 美麗極光。
這个暗暝 ê 景色迒過北美洲 ê 西北爿到東南爿，ùi 墨西哥灣到 Florida 海岸。
第二段影片是歐洲城市 ê 光線，迒過地中海，飛過非洲北爿光亮 ê 尼羅河。
Ùi 軌道衛星面頂看著 ê，是暴雷發生 ê 時陣出現 ê，無穩定 ê 爍爁。
面頂 ê 天星 to̍h ùi 地球 ê 弓形地平線 peh--起來，ùi 地球暗淡 ê [大氣氣輝][atmospheric airglow t] 透過來。
當然，你這馬會當 tī 厝--lih 隨時看著 [地球現此時 ê 活動矣][vital signs of Planet Earth Now.]。

## [POJ] Tī àm-mî poe-kòe Tē-kiû (Jī)
Che-sī tī jī-khòng-it-chhit nî kì-lo̍k--ê, sī Kok-chè-thài-khong-chām iōng sok-sî-liap-iáⁿ kā Tē-kiû àm-mî ê kéng-sek pian-chi̍p chò chit-ê iáⁿ-phìⁿ.
Tē-kiû kē-kúi-tō iáⁿ-siōng ê fans ē-tàng khai-sí hiáng-siū chit-ê tī thiⁿ-téng ngia̍uh-ngia̍uh-sô ê chheⁿ-sek kah âng-sek ê bí-lē ke̍k-kng.
Chit-ê àm-mî ê kéng-sek hāⁿ-kòe Pak-bí-chiu ê sai-pak-pêng kàu tang-lâm-pêng, ùi Be̍k-se-ko-oan kàu Florida hái-hōaⁿ.
Tē-jī-tōaⁿ iáⁿ-phìⁿ sī Au-chiu siâⁿ-chhī ê kng-sòaⁿ, hāⁿ-kòe Tē-tiong-hái, poe-kòe Hui-chiu pak-pêng kng-liōng--ê Nî-lô-hô.
Ùi kúi-tō-ūi-chhiⁿ bīn-téng khòaⁿ-tio̍h--ê, sī pō-lûi hoat-seng ê sî-chūn chhut-hiān--ê, bô-ún-tēng ê sih-nah.
Bīn-téng ê thiⁿ-chhiⁿ to̍h ùi Tē-kiû ê kiong-hêng tē-pêng-sòaⁿ peh--khí-lâi, ùi Tē-kiû àm-tām ê Tōa-khì khì-hui thàu--kòe-lâi.
Tong-jiân, lí chit-má ē-tàng tī chhù--lih sûi-sî khòaⁿ-tio̍h Tē-kiû hiān-chú-sî ê oa̍h-tāng ah.


## [KIP] Tī àm-mî poe-kòe Tē-kiû (Jī)
Che-sī tī jī-khòng-it-chhit nî kì-lo̍k--ê, sī Kok-chè-thài-khong-chām iōng sok-sî-liap-iáⁿ kā Tē-kiû àm-mî ê kéng-sek pian-chi̍p chò chit-ê iáⁿ-phìⁿ.
Tē-kiû kē-kúi-tō iáⁿ-siōng ê fans ē-tàng khai-sí hiáng-siū chit-ê tī thiⁿ-téng ngia̍uh-ngia̍uh-sô ê chheⁿ-sek kah âng-sek ê bí-lē ke̍k-kng.
Chit-ê àm-mî ê kéng-sek hāⁿ-kòe Pak-bí-chiu ê sai-pak-pêng k£ tang-lâm-pêng, ùi Be̍k-se-ko-oan k£ Florida hái-hōaⁿ.
Tē-jī-tōaⁿ iáⁿ-phìⁿ sī Au-chiu siâⁿ-chhī ê kng-sòaⁿ, hāⁿ-kòe Tē-tiong-hái, poe-kòe Hui-chiu pak-pêng kng-liōng--ê Nî-lô-hô.
Ùi kúi-tō-ūi-chhiⁿ bīn-téng khòaⁿ-tio̍h--ê, sī pō-luî hoat-seng ê sî-chūn chhut-hiān--ê, bô-ún-tēng ê sih-nah.
Bīn-téng ê thiⁿ-chhiⁿ to̍h ùi Tē-kiû ê kiong-hêng tē-pêng-sòaⁿ peh--khí-lâi, ùi Tē-kiû àm-tām ê Tōa-khì khì-hui th£--kòe-lâi.
Tong-jiân, lí chit-má ē-tàng tī chhù--lih sûi-sî khòaⁿ-tio̍h Tē-kiû hiān-chú-sî ê oa̍h-tāng ah.


## [English] Flying Over the Earth at Night II
Recorded during 2017, timelapse sequences from the International Space Station are compiled in this [serene video of planet Earth at Night][serene video of planet Earth at Night]. Fans of low Earth orbit can start by enjoying the view as green and red aurora borealis [slather up the sky][slather up the sky e]. The night scene tracks from northwest to southeast across North America, toward the Gulf of Mexico and the Florida coast. A second sequence follows European city lights, crosses the Mediterranean Sea, and passes over a bright Nile river in northern Africa. Seen from the orbital outpost, erratic flashes of lightning appear in thunder storms below and stars rise above the planet's curved horizon through a faint [atmospheric airglow][atmospheric airglow e]. Of course, from home you can always check out the [vital signs of Planet Earth Now.][vital signs of Planet Earth Now.]

## 詞彙學習（漢羅/POJ/KIP/華語/English）

- 【國際太空站】Kok-chè-thài-khong-chām/Kok-chè-thài-khong-chām/國際太空站/the International Space Station
- 【縮時攝影】sok-sî-liap-iáⁿ/sok-sî-liap-iánn/縮時攝影/timelapse
- 【極光】ke̍k-kng/ke̍k-kng/極光/aurora
- 【爍爁】sih-nah/sih-nah/閃電/lightning

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[serene video of planet Earth at Night]:https://eol.jsc.nasa.gov/BeyondThePhotography/CrewEarthObservationsVideos/
[slather up the sky e]:https://apod.nasa.gov/apod/ap210114.html
[slather up the sky t]:https://apod.tw/daily/20210114/
[atmospheric airglow e]:https://apod.nasa.gov/apod/ap210418.html
[atmospheric airglow t]:https://apod.tw/daily/20210418/
[vital signs of Planet Earth Now.]:https://climate.nasa.gov/earth-now/#/vitalsign?vitalsign=satellites&altid=0&animating=f&start=&end=
