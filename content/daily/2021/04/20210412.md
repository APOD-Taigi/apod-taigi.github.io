---
title: 參宿一 kah 火舌星雲
date: 2021-04-12
publishdate: 2021-04-12T12:00:00+0800
tags: [參宿一, 火舌星雲, 獵戶座, 馬頭星雲, 恆星形成區]
hero: https://apod.nasa.gov/apod/fap/image/2104/Flame_ARO_1462.jpg
summary: 是啥物 kā 火舌星雲照予光？Tī 獵戶座 方向 離咱 1500 光年遠 ê 所在，有一个星雲。伊發出 ê 光 kah 塗粉烏帶 tī 倒爿 to̍h 親像一葩燒滾滾 ê 火。
categories: [podcast]
vocals: [阿錕]
---

{{% apod %}}

- 原始文章：[Alnitak and the Flame Nebula](https://apod.nasa.gov/apod/ap210412.html)
- 影像來源 kah 版權：[Team ARO](http://astroaro.fr/en/home/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckoedxukrfbp40828x54bb5cm" >}}

## [漢羅] 參宿一 kah 火舌星雲

是啥物 kā 火舌星雲照予光？
Tī [獵戶][Orion] [座][constellation] 方向，離咱 1500 光年遠 ê 所在，有一个星雲。
伊發出 ê 光 kah [塗粉][dust] 烏帶 tī 倒爿 to̍h 親像一葩燒滾滾 ê 火。
毋閣，[這葩火][fire] 足緊提著 [酸素][oxygen]，並毋是產生這个發光 [火舌][Flame1] ê 原因。
Tī 這幅圖上倒爿彼粒足光 ê 恆星，是 [參宿一][Alnitak]。
伊是 [獵戶座皮帶][Belt of Orion] siōng 東爿 ê 恆星。
Kah 參宿一無仝，火舌星雲發出高能 ê 光，kā [火舌][Flame2] 內底 ê [電子][electrons] ùi 這片水素雲 ê 氣體激發。
若是 [電子][electrons] kah 離子化 ê [水素][hydrogen] 重新複合，to̍h 會產生真濟 ê 色光。
[這張][featured picture] 火舌星雲 (NGC 2024）ê 影像是用三種 [可見][visible] 光 [帶][bands] 翕 ê。
細節 ê 部份是 [長時間][long duration] 感光 ê 影像，這是 [ùi 水素發出 ê 光][light emitted only by hydrogen]。
[火舌星雲][Flame Nebula] 是 [獵戶座分子雲複合體][Orion Molecular Cloud Complex] ê 一部份。
伊是一个恆星形成區，內底閣有彼个有名 ê [馬頭星雲][Horsehead Nebula]。



## [POJ] Chham-siù-it kah Hóe-chi̍h seng-hûn

Sī siáⁿ-mih kā Hóe-chi̍h seng-hûn chiò hō͘ kng?
Tī La̍h-hō͘-chō hong-hiòng, lî lán chi̍t-chheng-gō͘-pah kng-nî hn̄g êsó͘-chāi, ū chi̍t-ê seng-hûn.
I hoat--chhut ê kng kah thô͘-húno͘-tòa tī tò-pêng to̍h chhiⁿ-chhiūⁿ chi̍t-pha sio-kún-kún ê hóe.
M̄-koh, chit-pha hóe chiok kín the̍h-tio̍h sng-sò͘, pēng-m̄-sī sán-seng chit-ê hoat-kng Hóe-chi̍h ê goân-in.
Tī chit-pak-tô͘ siōng tò-pêng hit-lia̍p chiok-kng ê hêng-chhiⁿ, sī Chham-siù-it.
I sī La̍h-hō͘-chō phôe-tòa siōng tang-pêng ê hêng-chhiⁿ.
Kah Chham-siù-it bô-kâng, Hóe-chi̍h seng-hûn hoat-chhut ko-lêng ê kng, kā hóe-chi̍h lāi-té ê tiān-chú ùi chit-phìⁿ chúi-sò͘-hûn ê khì-thé kek-hoat.
Nā-sī tiān-chú kah lî-chú-hòa ê chúi-sò͘ tiông-sin ho̍k-ha̍p, to̍h ē sán-seng chin-chōe ê se̍k-kng.
Chit-tiuⁿ Hóe-chi̍h seng-hûn (NGC jī-khòng-jī-sù) ê iáⁿ-siōng sī iōng saⁿ-chióng khó-kiàn-kng-tòa hip--ê.
Sè-chiat ê pō͘-hūn sī tn̂g-sî-kan kám-kng ê iáⁿ-siōng, che-sī ùi chúi-sò͘ hoat--chhut ê kng.
Hóe-chi̍h seng-hûn sī La̍h-hō͘-chō hun-chú-hûn ho̍k-ha̍p-thé ê chi̍t-pō͘-hūn.
I sī chi̍t-ê hêng-chhiⁿ hêng-sêng-khu, lāi-té koh-ū hit-ê ū-miâ ê Bé-thâu seng-hûn.


## [KIP] Tsham-siùg-it kah Hué-tsi̍h sing-hûn

Sī siánn-mih kā Hué-tsi̍h sing-hûn tsiò hōo kng?
Tī La̍h-hōo-tsō hong-hiòng, lî lán tsi̍t-tshing-gōo-pah kng-nî hn̄g esoo2-tsāi, ū tsi̍t-ê sing-hûn.
I huat--tshut ê kng kah thôo-húnoo-tuà tī tò-pîng to̍h tshinn-tshiūnn tsi̍t-pha sio-kún-kún ê hué.
M̄-koh, tsit-pha hué tsiok kín the̍h-tio̍h sng-sòo, pīng-m̄-sī sán-sing tsit-ê huat-kng Hué-tsi̍h ê guân-in.
Tī tsit-pak-tôo siōng tò-pîng hit-lia̍p tsiok-kng ê hîng-tshinn, sī Tsham-siùg-it.
I sī La̍h-hōo-tsō phuê-tuà siōng tang-pîng ê hîng-tshinn.
Kah Tsham-siùg-it bô-kâng, Hué-tsi̍h sing-hûn huat-tshut ko-lîng ê kng, kā hué-tsi̍h lāi-té ê tiān-tsú uì tsit-phìnn tsuí-sòo-hûn ê khì-thé kik-huat.
Nā-sī tiān-tsú kah lî-tsú-huà ê tsuí-sòo tiông-sin ho̍k-ha̍p, to̍h ē sán-sing tsin-tsuē ê si̍k-kng.
Tsit-tiunn Hué-tsi̍h sing-hûn (NGC jī-khòng-jī-sù) ê iánn-siōng sī iōng sann-tsióng khó-kiàn-kng-tuà hip--ê.
Sè-tsiat ê pōo-hūn sī tn̂g-sî-kan kám-kng ê iánn-siōng, tse-sī uì tsuí-sòo huat--tshut ê kng.
Hué-tsi̍h sing-hûn sī La̍h-hōo-tsō hun-tsú-hûn ho̍k-ha̍p-thé ê tsi̍t-pōo-hūn.
I sī tsi̍t-ê hîng-tshinn hîng-sîng-khu, lāi-té koh-ū hit-ê ū-miâ ê Bé-thâu sing-hûn.


## [English] Alnitak and the Flame Nebula

What lights up the Flame Nebula? Fifteen hundred light years away towards the [constellation][constellation] of [Orion][Orion] lies a nebula which, from its glow and dark [dust][dust] lanes, appears, on the left, like a billowing fire. But [fire][fire], the rapid acquisition of [oxygen][oxygen], is not what makes this [Flame][Flame1] glow. Rather the bright star [Alnitak][Alnitak], the easternmost star in the [Belt of Orion][Belt of Orion] visible on the far left, shines energetic light into the [Flame][Flame2] that knocks electrons away from the great clouds of [hydrogen][hydrogen] gas that reside there. Much of the glow results when the [electrons][electrons] and ionized hydrogen recombine. The [featured picture][featured picture] of the Flame Nebula (NGC 2024) was taken across three [visible][visible] color [bands][bands] with detail added by a [long duration][long duration] exposure taken in [light emitted only by hydrogen][light emitted only by hydrogen]. The [Flame Nebula][Flame Nebula] is part of the [Orion Molecular Cloud Complex][Orion Molecular Cloud Complex], a star-forming region that includes the famous [Horsehead Nebula][Horsehead Nebula].


## 詞彙學習（漢羅/POJ/KIP/華文/English）

- 【參宿一】Chham-siù-it/Tsham-siù-it/參宿一/Alnitak
- 【火舌星雲】Hóe-chi̍h seng-hûn/Hué-tsi̍h sing-hûn/火焰星雲/Flame Nebula
- 【獵戶座】La̍h-hō͘-chō/La̍h-hōo-tsō/獵戶座/Orion constellation
- 【酸素】sng-sò͘/sng-sòo/氧/oxygen
- 【獵戶座皮帶】La̍h-hō͘-chō phôe-tòa/La̍h-hōo-tsō phuê-tuà/獵戶座皮帶/Belt of Orion
- 【獵戶座分子雲複合體】La̍h-hō͘-chō hun-chú-hûn ho̍k-ha̍p-thé/La̍h-hōo-tsō hun-tsú-hûn ho̍k-ha̍p-thé/獵戶座分子雲複合體/Orion Molecular Cloud Complex
- 【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/star forming region
- 【馬頭星雲】Bé-thâu seng-hûn/Bé-thâu sing-hûn/馬頭星雲/Horsehead Nebula




{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[constellation]: https://spaceplace.nasa.gov/constellations/en/
[Orion]: https://apod.nasa.gov/apod/ap200329.html
[dust]: https://apod.nasa.gov/apod/ap990509.html
[fire]: https://en.wikipedia.org/wiki/Fire
[oxygen]: https://periodic.lanl.gov/8.shtml
[Flame1]: http://en.wikipedia.org/wiki/NGC_2024
[Alnitak]: https://apod.nasa.gov/apod/ap061229.html
[Belt of Orion]: https://apod.nasa.gov/apod/ap090929.html
[Flame2]: https://ui.adsabs.harvard.edu/abs/1997IAUS..182P..18M/abstract
[hydrogen]: https://youtu.be/Szv30aUEsxM
[electrons]: https://www.aip.org/history/electron/
[featured picture]: https://astroaro.fr/en/en_neb-de-la-flamme/
[visible]: https://science.nasa.gov/ems/09_visiblelight
[bands]: https://en.wikipedia.org/wiki/Photometric_system
[long duration]: https://i.kym-cdn.com/photos/images/newsfeed/000/002/110/longcat.jpg
[light emitted only by hydrogen]: http://www.astronomyknowhow.com/hydrogen-alpha.htm
[Flame Nebula]: https://apod.nasa.gov/apod/ap191102.html
[Orion Molecular Cloud Complex]: https://youtu.be/07dve0EnUX8
[Horsehead Nebula]: https://apod.nasa.gov/apod/ap200412.html
