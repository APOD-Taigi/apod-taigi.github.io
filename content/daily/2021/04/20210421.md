---
title: 人馬座彎曲 ê 磁場
date: 2021-04-21
publishdate: 2021-04-21T12:00:00+0800
tags: [人馬座, 磁場, 偏振, 發射線, 超大質量烏洞]
hero: https://apod.nasa.gov/apod/image/2104/CenA_SofiaPlusB_960.jpg
summary: 星系當 leh 相碰 ê 時陣，in ê 磁場 ê 發生啥物代誌 leh？為著欲揣出這个答案，NASA kā 伊 ê 747 飛龍機 SOFIA 提來看銀河 ê 厝邊星系，人馬座 A。

categories: [podcast]
vocals: [蔡老師]
---

{{% apod %}}

- 原始文章：[Centaurus A's Warped Magnetic Fields](https://apod.nasa.gov/apod/ap210421.html)
- 影像提供：光學：European Southern Observatory (ESO) Wide Field Imager; 次毫米波：Max Planck Institute for Radio Astronomy/ESO/Atacama Pathfinder Experiment (APEX)/A.Weiss et al; X-光 kah 紅外線：NASA/Chandra/R. Kraft; JPL-Caltech/J. Keene
- 文稿：[Joan Schmelz](https://www.sofia.usra.edu/science/science-team/joan-schmelz) ([USRA](https://www.usra.edu/))
- 台文翻譯：[An-Li Tsai][An-Li Tsai] ([NCU][NCU])

{{< podcast "ckoygxllj13n20a36jrr3h14p" >}}

## [漢羅] 人馬座彎曲 ê 磁場
星系當 leh 相碰 ê 時陣，in ê [磁場][magnetic fields] 會發生啥物代誌 leh？
為著欲揣出這个答案，NASA kā 伊 ê 747 飛龍機 [SOFIA][SOFIA] 提來看銀河 ê 厝邊星系，[人馬座 A][Centaurus A]。
觀測人馬座 A ê 塗粉 ê 偏振發射線，會當追蹤伊 ê 磁場。
人馬座 A ê 異常外形是兩个星系相碰 kah [噴流][jets] 形成 ê。
這个噴流是 ùi 氣體吸積到 [中央超大質量烏洞][central supermassive black hole] 驅動 ê。
Tī 這个合成 [影像][featured image]，SOFIA 資料產生 ê 磁力線 to̍h 疊 tī [ESO][ESO]（[可見光][visible]：白色），[APEX][APEX]（[次毫米][submillimeter]：柑仔色），[Chandra][Chandra]（[X-光][X-rays]：藍色），kah [Spitzer][Spitzer]（[紅外線][infrared]：紅色）。
這个磁場 kah 星系外沿 ê [塗粉帶][dust lane] [平行][parallel]，毋閣 tī 星系中央是扭曲 ê。
Tī [烏洞][black hole] 附近 ê 重力會 kā 離子加速，mā 會 kā [磁場][magnetic field] 加強。
總講一句，[相碰][collision] 毋若 kā 星系 ê 質量合做伙，mā kā 磁場放大矣。
[這个結果][These results] 提供一个 [新 ê 觀點][new insights] 來解說，tī [早期宇宙][early universe] 星系 [合併][mergers] 真四常 ê 時陣，磁場是按怎演化 ê。


## [POJ] Jîn-má-chō oan-khiau ê chû-tiûⁿ
Seng-hē tng-leh sio-pōng ê sî-chūn, in ê chû-tiûⁿ ē hoat-seng siáⁿ-mih tāi-chì leh?
Ūi-tio̍h-beh chhōe-chhut chit-ê tap-àn, NASA kā i ê chhit-sù-chhit poe-lêng-ki thê-lâi khòaⁿ Gîn-hô ê chhù-piⁿ seng-hē, Jîn-má-chō A.
Koan-chhek Jîn-má-chō A ê thô͘-hún ê phian-chìn-hoat-siā-sòaⁿ, ē-tàng tui-chong i ê chû-tiûⁿ.
Jîn-má-chō A ê ī-siông gōa-hêng sī nn̄g-ê seng-hē sio-pōng kah phùn-liû hêng-sêng--ê.
Chit-ê phùn-liû sī ùi khì-thé khip-chek kàu tiong-ng chhiau-tōa chit-liōng o͘-tōng khu-tōng--ê.
Tī chit-ê ha̍p-sêng iáⁿ-siōng, SOFIA chu-liāu sán-seng ê chû-le̍k-sòaⁿ to̍h tha̍h tī ESO (khó-kiàn-kng: pe̍h-sek), APEX (chhù-hô-bí: kam-á-sek), Chandra (X-kng: nâ-sek), kah Spitzer (âng-gōa-sòaⁿ: âng-sek).
Chit-ê chû-tiûⁿ kah seng-hē gōa-iân ê thô͘-hún-tòa pêng-hêng, m̄-koh tī seng-hē tiong-ng sī niú-khiok--ê.
Tī o͘-tōng hū-kīn ê tiōng-le̍k ē kā lî-chú ka-sok, mā ē kā chû-tiûⁿ ka-kiông.
chóng-kóng-chi̍t-kù, sio-pōng m̄-nā kā seng-hē ê chit-liōng ha̍p chò-hóe, mā kā chû-tiûⁿ hòng-tōa ah.
Chit-ê kiat-kó thê-kiong chi̍t-ê sin-ê koan-tiám lâi kái-soeh, tī chá-kî ú-tiū seng-hē ha̍p-pèng chin sù-siông ê sî-chūn, chû-tiûⁿ sī án-ná ián-hòa--ê.


## [KIP] Jîn-má-tsō uan-khiau ê tsû-tiûnn
Sing-hē tng-leh sio-pōng ê sî-tsūn, in ê tsû-tiûnn ē huat-sing siánn-mih tāi-tsì leh?
Uī-tio̍h-beh tshuē-tshut tsit-ê tap-àn, NASA kā i ê tshit-sù-tshit pue-lîng-ki thê-lâi khuànn Gîn-hô ê tshù-pinn sing-hē, Jîn-má-tsō A.
Kuan-tshik Jîn-má-tsō A ê thôo-hún ê phian-tsìn-huat-siā-suànn, ē-tàng tui-tsong i ê tsû-tiûnn.
Jîn-má-tsō A ê ī-siông guā-hîng sī nn̄g-ê sing-hē sio-pōng kah phùn-liû hîng-sîng--ê.
Tsit-ê phùn-liû sī uì khì-thé khip-tsik kàu tiong-ng tshiau-tuā tsit-liōng oo-tōng khu-tōng--ê.
Tī tsit-ê ha̍p-sîng iánn-siōng, SOFIA tsu-liāu sán-sing ê tsû-li̍k-suànn to̍h tha̍h tī ESO (khó-kiàn-kng: pe̍h-sik), APEX (tshù-hô-bí: kam-á-sik), Tsandra (X-kng: nâ-sik), kah Spitzer (âng-guā-suànn: âng-sik).
Tsit-ê tsû-tiûnn kah sing-hē guā-iân ê thôo-hún-tuà pîng-hîng, m̄-koh tī sing-hē tiong-ng sī niú-khiok--ê.
Tī oo-tōng hū-kīn ê tiōng-li̍k ē kā lî-tsú ka-sok, mā ē kā tsû-tiûnn ka-kiông.
tsóng-kóng-tsi̍t-kù, sio-pōng m̄-nā kā sing-hē ê tsit-liōng ha̍p tsò-hué, mā kā tsû-tiûnn hòng-tuā ah.
Tsit-ê kiat-kó thê-kiong tsi̍t-ê sin-ê kuan-tiám lâi kái-sueh, tī tsá-kî ú-tiū sing-hē ha̍p-pìng tsin sù-siông ê sî-tsūn, tsû-tiûnn sī án-ná ián-huà--ê.

## [English] Centaurus A's Warped Magnetic Fields

When galaxies collide -- what happens to their [magnetic fields][magnetic fields]? To help find out, NASA pointed [SOFIA][SOFIA], its flying 747, at galactic neighbor [Centaurus A][Centaurus A] to observe the emission of polarized dust -- which traces magnetic fields. Cen A's unusual shape results from the clash of two galaxies with [jets][jets] powered by gas accreting onto a [central supermassive black hole][central supermassive black hole]. In the resulting [featured image][featured image], SOFIA-derived magnetic streamlines are superposed on [ESO][ESO] ([visible][visible]: white), [APEX][APEX] ([submillimeter][submillimeter]: orange), [Chandra] [Chandra] ([X-rays][X-rays]: blue), and [Spitzer][Spitzer] ([infrared][infrared]: red) images. The magnetic fields were found to be [parallel][parallel] to the [dust lane][dust lane]s on the outskirts of the galaxy but distorted near the center. Gravitational forces near the [black hole][black hole] accelerate ions and enhance the [magnetic field] [magnetic field]. In sum, the [collision][collision] not only combined the galaxies' masses -- but amplified their magnetic fields. [These results][These results] provide [new insights][new insights] into how magnetic fields evolved in the [early universe][early universe] when [mergers][mergers] were more common.



## 詞彙學習（台語漢字/POJ/KIP/華語漢字/English）

- 【人馬座 A】Jîn-má-chō A/Jîn-má-tsō A/人馬座 A/Centaurus A
- 【噴流】phùn-liû/phùn-liû/噴流/jet
- 【超大質量烏洞】chhiau-tōa chit-liōng o͘-tōng/tshiau-tuā tsit-liōng oo-tōng/超大質量烏洞/supermassive blackhole
- 【塗粉帶】thô͘-hún-tòa/thôo-hún-tuà/灰塵帶/dust lane


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[magnetic fields]:https://pwg.gsfc.nasa.gov/Education/Imagnet.html
[SOFIA]:https://www.nasa.gov/mission_pages/SOFIA/index.html
[Centaurus A]:https://en.wikipedia.org/wiki/Centaurus_A
[jets]:https://apod.nasa.gov/apod/ap210117.html
[central supermassive black hole]:https://apod.nasa.gov/apod/ap210331.html
[featured image]:https://www.nasa.gov/feature/galactic-merger-warps-magnetic-fields
[ESO]:https://www.eso.org/public/
[visible]:https://science.nasa.gov/ems/09_visiblelight
[APEX]:http://www.apex-telescope.org/ns/
[submillimeter]:https://en.wikipedia.org/wiki/Far-infrared_astronomy
[Chandra]:https://www.nasa.gov/mission_pages/chandra/main/index.html
[X-rays]:https://science.nasa.gov/ems/11_xrays
[Spitzer]:https://www.nasa.gov/mission_pages/spitzer/main/index.html
[infrared]:https://science.nasa.gov/ems/07_infraredwaves
[parallel]:https://www.mathsisfun.com/geometry/parallel-lines.html
[dust lane]:https://apod.nasa.gov/apod/ap151119.html
[black hole]:https://apod.nasa.gov/apod/ap210416.html
[magnetic field]:https://phet.colorado.edu/sims/cheerpj/faraday/latest/faraday.html
[collision]:https://en.wikipedia.org/wiki/Galaxy_merger
[These results]:https://www.nature.com/articles/s41550-021-01329-9.epdf
[new insights]:https://i.pinimg.com/originals/d6/dc/8b/d6dc8b1771b697ff2992982482911274.jpg
[early universe]:https://apod.nasa.gov/apod/ap121014.html
[mergers]:https://apod.nasa.gov/apod/ap130514.html
