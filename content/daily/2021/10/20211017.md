---
title: 愛因斯坦十字 ê 重力透鏡
date: 2021-10-17
publishdate: 2021-10-17T12:00:00+0800
tags: [愛因斯坦十字, 重力透鏡, 微重力透鏡效應, 類星體, 星系, 重力場, 四葉仔]
hero: https://apod.nasa.gov/apod/fap/image/2110/qso2237_wiyn_1024.jpg
summary: 大部份 ê 星系有一粒核心。毋閣這个看起來有四粒？這个奇怪 ê 現象予天文學家認定講，這个星系 ê 四粒核心根本 to̍h 是假 ê。
categories: [podcast]
vocals: [阿錕]
---

{{% apod %}}

- 原始文章：[The Einstein Cross Gravitational Lens](https://apod.nasa.gov/apod/ap211017.html)
- 影像來源 kah [許可](https://noirlab.edu/public/copyright/)：[J. Rhoads](https://isearch.asu.edu/profile/858089) ([Arizona State U.](https://sese.asu.edu/)) et al., [WIYN](https://www.noao.edu/wiyn/wiyn.html), [AURA](https://www.aura-astronomy.org/), [NOIRLab](https://noirlab.edu/), [NSF](https://www.nsf.gov/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckvqusm8iboxl0b49n3c4jse0" >}}

## [漢羅] 愛因斯坦十字 ê 重力透鏡
大部份 ê 星系有一粒核心。毋閣這个看起來有四粒？
這个奇怪 ê 現象予 [天文學家][astronomers] 認定講，[這个][this image] 星系 ê 四粒核心根本 to̍h 是假 ê。
中央 ê [四葉仔][cloverleaf] 其實是 ùi 後壁 ê [類星體][quasar 1] 發出 ê 光。
前景星系 ê [重力][gravitational] 場 kā 後壁較遠 ê [類星體][quasar 2] [發出 ê 光 拗彎去][breaks light]，才會一个影變四个影。
[類星體][quasar 3] 一定是 [排 tī][properly aligned] 大質量星系中心 ê 後壁，才會 [產生這个幻境][mirage like this]。
這款現象 to̍h 叫做 [重力透鏡][gravitational lensing]。
毋閣這个較特別 ê，to̍h 叫做 [愛因斯坦十字][Einstein Cross 1]。
是講嘛真奇怪！
[愛因斯坦十字][Einstein Cross 2] ê 影像，無仝部位 ê 相對光度有小可仔無仝。
有當時仔嘛會因為 前景星系內底 一寡恆星 ê [微重力透鏡][gravitational microlensing] 效應 ê 影響，煞予一寡部位變較光。

## [POJ] Ài-in-su-thán-si̍p-jī ê Tiōng-le̍k-thàu-kiàⁿ
Tōa-pō͘-hūn ê seng-hē ū chi̍t-lia̍p he̍k-sim.
M̄-koh chit-ê khòaⁿ--khí-lâi ū sì-lia̍p?
Chit-ê kî-koài ê hiān-siōng hō͘ thian-bûn-ha̍k-ka jīn-tēng kóng, chit-ê seng-hē ê sì-lia̍p he̍k-sim kin-pún to̍h sī ké ê.
Tiong-ng ê sì-hio̍h-á kî-si̍t sī ùi āu-piah ê lūi-seng-thé hoat--chhut ê kng.
Chiân-kéng seng-hē ê tiōng-le̍k-tiûⁿ kā āu-piah khah-hn̄g ê lūi-seng-thé hoat--chhut ê kng áu-oan-khì, chiah-ē chi̍t-ê iáⁿ piàn sì-ê iáⁿ.
Lūi-seng-thé it-tēng sī pâi tī tōa-chit-liōng seng-hē tiong-sim ê āu-piah, chiah-ē sán-seng chit-ê hoàn-kéng.
Chit-khoán hiān-siōng to̍h kiò-chò tiōng-le̍k-thàu-kiàⁿ.
M̄-koh chit-ê khah te̍k-pia̍t ê, to̍h kiò-chò Ài-in-su-thán-si̍p-jī.
Sī-kóng mā chin kî-koài!
Ài-in-su-thán-si̍p-jī ê iáⁿ-siōng, bô-kâng pō͘-ūi ê siong-tùi kng-tō͘ ū sió-khóa-á bô-kâng.
Ū-tang-sî-á mā ē in-ūi chiân-kéng seng-hē lāi-té chi̍t-kóa hêng-chhiⁿ ê bî-tiōng-le̍k-thàu-kiàⁿ hāu-èng ê éng-hióng, soah hō͘ chi̍t-kóa pō͘-ūi piàn khah-kng.


## [KIP] Ài-in-su-thán-si̍p-jī ê Tiōng-li̍k-thàu-kiànn
Tuā-pōo-hūn ê sing-hē ū tsi̍t-lia̍p hi̍k-sim.
M̄-koh tsit-ê khuànn--khí-lâi ū sì-lia̍p?
Tsit-ê kî-kuài ê hiān-siōng hōo thian-bûn-ha̍k-ka jīn-tīng kóng, tsit-ê sing-hē ê sì-lia̍p hi̍k-sim kin-pún to̍h sī ké ê.
Tiong-ng ê sì-hio̍h-á kî-si̍t sī uì āu-piah ê luī-sing-thé huat--tshut ê kng.
Tsiân-kíng sing-hē ê tiōng-li̍k-tiûnn kā āu-piah khah-hn̄g ê luī-sing-thé huat--tshut ê kng áu-uan-khì, tsiah-ē tsi̍t-ê iánn piàn sì-ê iánn.
Luī-sing-thé it-tīng sī pâi tī tuā-tsit-liōng sing-hē tiong-sim ê āu-piah, tsiah-ē sán-sing tsit-ê huàn-kíng.
Tsit-khuán hiān-siōng to̍h kiò-tsò tiōng-li̍k-thàu-kiànn.
M̄-koh tsit-ê khah ti̍k-pia̍t ê, to̍h kiò-tsò Ài-in-su-thán-si̍p-jī.
Sī-kóng mā tsin kî-kuài!
Ài-in-su-thán-si̍p-jī ê iánn-siōng, bô-kâng pōo-uī ê siong-tuì kng-tōo ū sió-khuá-á bô-kâng.
Ū-tang-sî-á mā ē in-uī tsiân-kíng sing-hē lāi-té tsi̍t-kuá hîng-tshinn ê bî-tiōng-li̍k-thàu-kiànn hāu-ìng ê íng-hióng, suah hōo tsi̍t-kuá pōo-uī piàn khah-kng.

## [English] The Einstein Cross Gravitational Lens
Most galaxies have a single nucleus -- does this galaxy have four?
The strange answer leads [astronomers][astronomers] to conclude that the nucleus of the surrounding galaxy is not even visible in [this image][this image].
The central [cloverleaf][cloverleaf] is rather light emitted from a background [quasar][quasar 1].
The [gravitational][gravitational] field of the visible foreground galaxy [breaks light][breaks light] from this distant [quasar][quasar 2] into four distinct images.
The [quasar][quasar 3] must be [properly aligned][properly aligned] behind the center of a massive galaxy for a [mirage like this][mirage like this] to be evident.
The general effect is known as [gravitational lensing][gravitational lensing], and this specific case is known as the [Einstein Cross][Einstein Cross 1].
Stranger still, the images of the [Einstein Cross][Einstein Cross 2] vary in relative brightness, enhanced occasionally by the additional [gravitational microlensing][gravitational microlensing] effect of specific stars in the foreground galaxy.

## 詞彙學習（漢羅/POJ/KIP/華語/English）
- 【愛因斯坦十字】Ài-in-su-thán-si̍p-jī/Ài-in-su-thán-si̍p-jī/愛因斯坦十字/The Einstein Cross
- 【重力透鏡】tiōng-le̍k-thàu-kiàⁿ/tiōng-li̍k-thàu-kiànn/重力透鏡/Gravitational Lens
- 【四葉仔】sì-hio̍h-á/sì-hio̍h-á/四葉草/cloverleaf
- 【類星體】lūi-seng-thé/luī-sing-thé/類星體/quasar
- 【幻境】hoàn-kéng/huàn-kíng/幻境/mirage
- 【相對光度】siong-tùi-kng-tō͘/siong-tuì-kng-tōo/相對光度/relative brightness
- 【微重力透鏡效應】bî-tiōng-le̍k-thàu-kiàⁿ hāu-èng/bî-tiōng-li̍k-thàu-kiànn hāu-ìng/微重力透鏡效應/gravitational microlensing effect
- 【重力場】tiōng-le̍k-tiûⁿ/tiōng-li̍k-tiûnn/重力場/gravitational field

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[astronomers]:https://aas.org/careers/career-in-astronomy
[this image]:https://noirlab.edu/public/images/noao-q2237/
[cloverleaf]:https://en.wikipedia.org/wiki/Four-leaf_clover
[quasar 1]:https://en.wikipedia.org/wiki/Quasar
[gravitational]:https://spaceplace.nasa.gov/what-is-gravity/en/
[breaks light]:http://www.youtube.com/watch?v=BkBNf_nFuhM
[quasar 2]:https://apod.nasa.gov/apod/ap000419.html
[quasar 3]:https://imagine.gsfc.nasa.gov/ask_astro/quasar.html
[properly aligned]:https://lh3.ggpht.com/_LlfXWxcpJyU/SkXvJ2cC99I/AAAAAAAAMxE/hC0Z002bgv4/7%20Maine%20Coon%20Kittens%5B9%5D.jpg
[mirage like this]:https://apod.nasa.gov/apod/ap990331.html
[gravitational lensing]:https://en.wikipedia.org/wiki/Gravitational_lens
[Einstein Cross 1]:http://www.astr.ua.edu/keel/agn/qso2237.html
[Einstein Cross 2]:https://apod.nasa.gov/apod/ap961215.html
[gravitational microlensing]:https://en.wikipedia.org/wiki/Gravitational_microlensing
