---
title: Lucy 太空船欲去探索 8 粒小行星
date: 2021-10-20
publishdate: 2021-10-20T12:00:00+0800
tags: [小行星, 木星, Juno 太空船, 太空船, 太陽系起源, 太陽系, 行星, Trojan 小行星, Lucy 太空船, Lucy, Lucy 計畫, 化石, 南方古猿]
hero: https://apod.nasa.gov/apod/fap/image/2110/LucyLaunch_Kraus_960.jpg
summary: Lucy 計畫是想袂 ùi 這馬踅木星 leh 行 ê Juno 太空船，搜揣 ùi 木星無一定揣會著 ê 太陽系起源 ê 線索。
categories: [podcast]
vocals: [阿錕]
---

{{% apod %}}

- 原始文章：[Lucy Launches to Eight Asteroids](https://apod.nasa.gov/apod/ap211020.html)
- 影像來源 kah 版權：[John Kraus](https://www.johnkrausphotos.com/About)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckvjqrmrc0nhz0809c65jsyo1" >}}

## [漢羅] Lucy 太空船欲去探索 8 粒小行星
有一个任務若是行到木星遐爾遠，毋閣毋是欲看木星，會按怎？
[Lucy 計畫][Lucy's plan] 是想袂 ùi [這馬踅木星 leh 行 ê Juno 太空船][Juno now orbits]，搜揣 ùi 木星無一定揣會著 ê [太陽系][Solar System] 起源 ê 線索。
木星足大 ê，大到伊 ê 引力會 kā [足濟小行星][numerous asteroids] 牽牢 ê，綴 tī 木星頭前抑是後壁，做伙踅 [太陽][Sun] leh 行。
這寡 [Trojan 小行星][trojan asteroids 1] 是 tī 規个太陽系內底形成 ê。
有一寡可能是幾若十億年前 to̍h 已經去予木星 [牽牢][trapped] 矣。
飛過 [Trojan 小行星][trojan asteroids 2]，會當予咱研究這寡太陽系 ê 化石。
In 可能會當提供咱太陽系 [早期歷史][early] ê [特別線索][unique clues]。
[Lucy][Lucy 1] 這个名是 ùi [Beatles 樂團一條有名 ê 歌][famous song] 內底來 ê，伊其實是 tī [非洲發現 ê 南方古猿 ê 骨骸化石][famous fossil skeleton]。
[Lucy 太空船][Lucy 2] 按算欲 tī 2025 到 2033 年之間探索 8 粒小行星。
這張相片是頂禮拜 tī [美國][USA] [Florida 州][Florida] [Cape Canaveral][Cape Canaveral] 發射 [Atlas 五號][Atlas V] 火箭 ê 時陣，反射 Lucy 太空船 ê 形影。

## [POJ] Lucy Thài-khong-chûn beh khì thàm-soh peh-lia̍p Sió-kiâⁿ-chhiⁿ
Ū chi̍t-ê jīm-bū nā-sī kiâⁿ-kàu Bo̍k-chhiⁿ hiah-nī hn̄g, m̄-koh m̄-sī beh khòaⁿ Bo̍k-chhiⁿ, ē án-ná?
Lucy kè-ōe sī siūⁿ-beh ùi chit-má se̍h Bo̍k-chhiⁿ leh kiâⁿ ê Juno Thài-khong-chûn, chhiau-chhōe ùi Bo̍k-chhiⁿ bô-it-tēng chhōe-ē-tio̍h ê Thài-iông-hē khí-goân ê sòaⁿ-soh.
Bo̍k-chhiⁿ chiok-tōa ê, tōa-kàu i ê ín-le̍k ē kā chiok-chōe sió-kiâⁿ-chhiⁿ khan-tiâu ê, tòe tī Bo̍k-chhiⁿ thâu-chêng iah-sī āu-piah, chò-hóe se̍h Thài-iông leh kiâⁿ.
Chit-kóa Trojan Sió-kiâⁿ-chhiⁿ sī tī kui-ê Thài-iông-hē lāi-té hêng-sêng ê.
Ū chi̍t-kóa khó-lêng sī kúi-ā-cha̍p-ek nî-chêng to̍h í-keng khì hō͘ Bo̍k-chhiⁿ khan-tiâu ah.
Poe-kòe Trojan Sió-kiâⁿ-chhiⁿ, ē-tàng hō͘ lán gián-kiù chit-kóa Thài-iông-hē ê hòa-chio̍h.
In khó-lêng ē-tàng thê-kiong lán Thài-iông-hē chá-kî le̍k-sú ê te̍k-pia̍t sòaⁿ-soh.
Lucy chit-ê miâ sī ùi Beatles ga̍k-thoân chi̍t-tiâu ū-miâ ê koa lāi-té lâi ê, i kî-si̍t sī tī Hui-chiu hoat-hiān ê Lâm-hong-kó͘-oân ê kut-hâi hòa-chio̍h.
Lucy Thài-khong-chûn àn-sǹg beh tī jī-khòng-jī-ngó͘ kàu jī-khòng-sam-sam nî chi-kan thàm-soh peh-lia̍p sió-kiâⁿ-chhiⁿ.
Chit-tiuⁿ siòng-phìⁿ sī téng-lé-pài tī Bí-kok Florida chiu Cape Canaveral hoat-siā Atlas gō͘-hō hóe-chìⁿ ê sî-chūn, hoán-siā Lucy Thài-khong-chûn ê hêng-iáⁿ.

## [KIP] Lucy Thài-khong-tsûn beh khì thàm-soh peh-lia̍p Sió-kiânn-tshinn
Ū tsi̍t-ê jīm-bū nā-sī kiânn-kàu Bo̍k-tshinn hiah-nī hn̄g, m̄-koh m̄-sī beh khuànn Bo̍k-tshinn, ē án-ná?
Lucy kè-uē sī siūnn-beh uì tsit-má se̍h Bo̍k-tshinn leh kiânn ê Juno Thài-khong-tsûn, tshiau-tshuē uì Bo̍k-tshinn bô-it-tīng tshuē-ē-tio̍h ê Thài-iông-hē khí-guân ê suànn-soh.
Bo̍k-tshinn tsiok-tuā ê, tuā-kàu i ê ín-li̍k ē kā tsiok-tsuē sió-kiânn-tshinn khan-tiâu ê, tuè tī Bo̍k-tshinn thâu-tsîng iah-sī āu-piah, tsò-hué se̍h Thài-iông leh kiânn.
Tsit-kuá Trojan Sió-kiânn-tshinn sī tī kui-ê Thài-iông-hē lāi-té hîng-sîng ê.
Ū tsi̍t-kuá khó-lîng sī kuí-ā-tsa̍p-ik nî-tsîng to̍h í-king khì hōo Bo̍k-tshinn khan-tiâu ah.
Pue-kuè Trojan Sió-kiânn-tshinn, ē-tàng hōo lán gián-kiù tsit-kuá Thài-iông-hē ê huà-tsio̍h.
In khó-lîng ē-tàng thê-kiong lán Thài-iông-hē tsá-kî li̍k-sú ê ti̍k-pia̍t suànn-soh.
Lucy tsit-ê miâ sī uì Beatles ga̍k-thuân tsi̍t-tiâu ū-miâ ê kua lāi-té lâi ê, i kî-si̍t sī tī Hui-tsiu huat-hiān ê Lâm-hong-kóo-uân ê kut-hâi huà-tsio̍h.
Lucy Thài-khong-tsûn àn-sǹg beh tī jī-khòng-jī-ngóo kàu jī-khòng-sam-sam nî tsi-kan thàm-soh peh-lia̍p sió-kiânn-tshinn.
Tsit-tiunn siòng-phìnn sī tíng-lé-pài tī Bí-kok Florida tsiu Cape Canaveral huat-siā Atlas gōo-hō hué-tsìnn ê sî-tsūn, huán-siā Lucy Thài-khong-tsûn ê hîng-iánn.

## [English] Lucy Launches to Eight Asteroids
Why would this mission go out as far as Jupiter -- but then not visit Jupiter?
[Lucy's plan][Lucy's plan] is to follow different leads about the origin of our [Solar System][Solar System] than can be found at Jupiter -- where [Juno now orbits][Juno now orbits].
Jupiter is such a massive planet that its gravity captures [numerous asteroids][numerous asteroids] that orbit the [Sun][Sun] ahead of it -- and behind.
These [trojan asteroids][trojan asteroids 1] formed all over our Solar System and some may have been [trapped][trapped] there for billions of years.
Flying by these [trojan asteroids][trojan asteroids 2] enables studying them as fossils that likely hold [unique clues][unique clues] about our [early][early] Solar System.
[Lucy][Lucy 1], named after a [famous fossil skeleton][famous fossil skeleton] which was named after a [famous song][famous song], is scheduled to visit eight asteroids from 2025 to 2033.
Pictured, [Lucy][Lucy 2]'s launch was captured with reflection last week aboard a powerful [Atlas V][Atlas V] rocket from [Cape Canaveral][Cape Canaveral], [Florida][Florida], [USA][USA].

## 詞彙學習

|漢羅|POJ|KIP|華語|English|
|-|-|-|-|-|
|Trojan 小行星|Trojan sió-kiâⁿ-chhiⁿ|Trojan sió-kiânn-tshinn|特洛伊小行星|Trojan asteroids|
|南方古猿|Lâm-hong-kó͘-oân|Lâm-hong-kóo-uân|南方古猿|Australopithecine|
|骨骸|kut-hâi|kut-hâi|骨骸|skeleton|
|化石|hòa-chio̍h|huà-tsio̍h|化石|fossil|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Lucy's plan]:https://solarsystem.nasa.gov/missions/lucy/in-depth/
[Solar System]:https://en.wikipedia.org/wiki/Solar_System
[Juno now orbits]:https://apod.nasa.gov/apod/ap190908.html
[numerous asteroids]:https://www.nasa.gov/content/goddard/lucy-mission-animations-of-jupiters-trojans
[Sun]:https://apod.nasa.gov/apod/ap160731.html
[trojan asteroids 1]:https://www.nasa.gov/feature/episode-8-we-asked-a-nasa-scientist-what-are-the-trojan-asteroids
[trapped]:https://i.dailymail.co.uk/i/newpix/2018/03/27/17/4A97B19400000578-5549749-A_cat_astrophe_-a-55_1522166668555.jpg
[trojan asteroids 2]:https://en.wikipedia.org/wiki/Jupiter_trojan
[unique clues]:https://www.nasa.gov/mission_pages/lucy/main/index
[early]:https://en.wikipedia.org/wiki/Formation_and_evolution_of_the_Solar_System
[Lucy 1]:https://www.nasa.gov/content/goddard/lucy-mission-faq
[famous fossil skeleton]:https://en.wikipedia.org/wiki/Lucy_(Australopithecus)
[famous song]:https://youtu.be/naoknj1ebqI
[Lucy 2]:http://lucy.swri.edu/
[Atlas V]:https://www.ulalaunch.com/rockets/atlas-v
[Cape Canaveral]:https://apod.nasa.gov/apod/ap181001.html
[Florida]:https://en.wikipedia.org/wiki/Florida
[USA]:https://en.wikipedia.org/wiki/United_States
