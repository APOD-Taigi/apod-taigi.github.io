---
title: 轉踅 ê 木星
date: 2021-10-26
publishdate: 2021-10-26T12:00:00+0800
tags: [木星, 暗帶, 光區, 大紅斑, 水素, 氦, 木星雲]
hero: https://www.youtube.com/watch?v=QSXgDiS2H_A
summary: 咱來看咱太陽系 上大粒行星 leh 轉踅 ê 美麗模樣。木星神祕 ê 大氣有足濟趣味 ê 特徵，比論講暗帶 kah 光區，咱會當用較濟時間來 kā 伊了解一下。
categories: [podcast]
vocals: [阿錕]
---

{{% apod %}}

- 原始文章：[Jupiter Rotates](https://apod.nasa.gov/apod/ap211026.html)
- 影片提供 kah 版權：[JL Dauvergne](https://www.facebook.com/jeanluc.dauvergne); 音樂：Oro Aqua (Benoit Reeves)
- 天文探索 kah 科普教育：[支援 APOD ê 博士班學程](https://asterisk.apod.com/viewtopic.php?f=28&t=41989)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckw0thd123vvn0968973nf7jp" >}}

## [漢羅] 轉踅 ê 木星
咱來看咱太陽系 上大粒行星 leh 轉踅 ê 美麗模樣。
[木星神祕 ê 大氣有足濟趣味 ê 特徵][Jupiter's enigmatic atmosphere]，比論講 [暗帶 kah 光區][dark belts and light zones]，咱會當用較濟時間來 kā 伊了解一下。
咱若是 tùi 伊斟酌 kā 看，to̍h 會當發現中央雲帶 踅 ê 速度，比雙極 ê 雲 [有小可仔較緊淡薄仔][slightly faster]。
上有名 ê [大紅斑][Great Red Spot] 上開始是看無，毋閣那踅伊 to̍h 出現矣。
一寡 [較細 ê 風暴系統][smaller storm systems] 有當時仔嘛會出現。
[木星][Jupiter] 遮爾大粒，伊踅一輾干焦愛開 10 點鐘爾爾。
毋閣咱 ê [地球][Earth] 遮爾細粒，煞愛開 24 點鐘才會完成一改 ê 自轉。
[這个懸解析度 ê 縮時攝影影片][featured high-resolution time-lapse video] 是 這個月初 tī [法國][France] [巴黎][Paris] 一間公寓 ê 露台，用中尺度望遠鏡 開 5 暝 ê 時間翕 ê。
[水素][hydrogen] 氣體 kah [氦][helium] 氣 是無色 ê，是這寡元素 組成木星大部份 ê [大氣][atmosphere]。
所以 [木星雲 ê 色彩][colors of Jupiter's clouds] 是 to̍h 一寡微量元素造成 ê，to̍h 變做是一个研究主題。

## [POJ] Tńg-se̍h ê Bo̍k-chhiⁿ
Lán lâi khòaⁿ lán Thài-iông-hē siōng-tōa-lia̍p kiâⁿ-chhiⁿ leh tńg-se̍h ê bí-lē bô͘-iūⁿ.
Bo̍k-chhiⁿ sîn-pì ê tōa-khì ū chiok-chōe chhù-bī ê te̍k-teng, pí-lūn-kóng àm-tòa kah kng-khu, lán ē-tàng iōng khah-chōe sî-kan lâi kā i liáu-kái chi̍t-ē.
Lán nâ-sek tùi i chim-chiok kā khòaⁿ, to̍h ē-tàng hoat-hiān tiong-ng hûn-tòa se̍h ê sok-tō͘, pí siang-ke̍k ê hûn ū sió-khóa-á khah-kín tām-po̍h-á.
Siōng ū-miâ ê Tōa-âng-pan siōng khai-sí sī khòaⁿ-bô, m̄-koh ná-se̍h i to̍h chhut-hiān ah.
Chi̍t-kóa khah-sè ê hong-pō hē-thóng ū-tang-sî-á mā-ē chhut-hiān.
Bo̍k-chhiⁿ chiah-nī tōa-lia̍p, i se̍h chi̍t-liàn kan-na ài khai cha̍p tiám-cheng niā-niā.
M̄-koh lán ê Tē-kiû chiah-nī sè-lia̍p, soah ài khai jī-cha̍p-sì tiám-cheng chiah-ē oân-sêng chi̍t-kái ê chū-choán.
Chit-ê koân-kái-sek-tō͘ ê sok-sî-liap-iáⁿ iáⁿ-phìⁿ sī chi̍t-ko-goe̍h-chhoe tī Hoat-kok Pa-lê chi̍t-keng kong-gū ê lō͘-tâi, iōng tiong-chhioh-tō͘ bōng-oán-kiàⁿ khai gō͘-mî ê sî-kan hip ê.
Chúi-sò͘ khì-thé kah hāi-khì sī bô-se̍k ê, sī chit-kóa goân-sò͘ cho͘-sêng Bo̍k-chhiⁿ tōa-pō͘-hūn ê tōa-khì.
Só͘-í Bo̍k-chhiⁿ-hûn ê sek-chhái sī to̍h chi̍t-kóa bî-liōng-goân-sò͘ chō-sêng ê, to̍h piàn-chò sī chi̍t-ê gián-kiù chú-tê.

## [KIP] Tńg-se̍h ê Bo̍k-tshinn
Lán lâi khuànn lán Thài-iông-hē siōng-tuā-lia̍p kiânn-tshinn leh tńg-se̍h ê bí-lē bôo-iūnn.
Bo̍k-tshinn sîn-pì ê tuā-khì ū tsiok-tsuē tshù-bī ê ti̍k-ting, pí-lūn-kóng àm-tuà kah kng-khu, lán ē-tàng iōng khah-tsuē sî-kan lâi kā i liáu-kái tsi̍t-ē.
Lán nâ-sik tuì i tsim-tsiok kā khuànn, to̍h ē-tàng huat-hiān tiong-ng hûn-tuà se̍h ê sok-tōo, pí siang-ki̍k ê hûn ū sió-khuá-á khah-kín tām-po̍h-á.
Siōng ū-miâ ê Tuā-âng-pan siōng khai-sí sī khuànn-bô, m̄-koh ná-se̍h i to̍h tshut-hiān ah.
Tsi̍t-kuá khah-sè ê hong-pō hē-thóng ū-tang-sî-á mā-ē tshut-hiān.
Bo̍k-tshinn tsiah-nī tuā-lia̍p, i se̍h tsi̍t-liàn kan-na ài khai tsa̍p tiám-tsing niā-niā.
M̄-koh lán ê Tē-kiû tsiah-nī sè-lia̍p, suah ài khai jī-tsa̍p-sì tiám-tsing tsiah-ē uân-sîng tsi̍t-kái ê tsū-tsuán.
Tsit-ê kuân-kái-sik-tōo ê sok-sî-liap-iánn iánn-phìnn sī tsi̍t-ko-gue̍h-tshue tī Huat-kok Pa-lê tsi̍t-king kong-gū ê lōo-tâi, iōng tiong-tshioh-tōo bōng-uán-kiànn khai gōo-mî ê sî-kan hip ê.
Tsuí-sòo khì-thé kah hāi-khì sī bô-si̍k ê, sī tsit-kuá guân-sòo tsoo-sîng Bo̍k-tshinn tuā-pōo-hūn ê tuā-khì.
Sóo-í Bo̍k-tshinn-hûn ê sik-tshái sī to̍h tsi̍t-kuá bî-liōng-guân-sòo tsō-sîng ê, to̍h piàn-tsò sī tsi̍t-ê gián-kiù tsú-tê.

## [English] Jupiter Rotates
Observe the graceful twirl of our Solar System's largest planet.
Many interesting features of [Jupiter's enigmatic atmosphere][Jupiter's enigmatic atmosphere], including [dark belts and light zones][dark belts and light zones], can be followed in detail.
A careful inspection will reveal that central clouds rotate [slightly faster][slightly faster] than clouds toward the poles.
The famous [Great Red Spot][Great Red Spot] is not visible at first -- but soon rotates into view.
Other [smaller storm systems][smaller storm systems] occasionally appear.
As large as [Jupiter][Jupiter] is, it rotates in only 10 hours.
Our small [Earth][Earth], by comparison, takes 24 hours to complete a [spin cycle][spin cycle].
The [featured high-resolution time-lapse video][featured high-resolution time-lapse video] was captured over five nights earlier this month by a mid-sized telescope on an apartment balcony in [Paris][Paris], [France][France].
Since [hydrogen][hydrogen] and [helium][helium] gas are colorless, and those elements compose most of Jupiter's expansive [atmosphere][atmosphere], what trace elements create the observed [colors of Jupiter's clouds][colors of Jupiter's clouds] remains a topic of research.


## 詞彙學習（台語漢字/POJ/KIP/華語漢字/English）
- 【光區】kng-khu/kng-khu/區/zones
- 【暗帶】àm-tòa/àm-tuà/帶/bands
- 【大紅斑】Tōa-âng-pan/Tuā-âng-pan/大紅斑/the Great Red Spot
- 【公寓】kong-gū/kong-gū/公寓/apartment
- 【露台】lō͘-tâi/lōo-tâi/陽台/balcony
- 【水素】chúi-sò͘/tsuí-sòo/氫/hydrogen
- 【氦】hāi/hāi/氦/helium
- 【微量元素】bî-liōng-goân-sò͘/bî-liōng-guân-sòo/微量元素/trace element
- 【縮時攝影】sok-sî-liap-iáⁿ/sok-sî-liap-iánn/縮時攝影/time-lapse
- 【懸解析度】koân-kái-sek-tō͘/kuân-kái-sik-tōo/高解析度/high resolution


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Jupiter's enigmatic atmosphere]:https://en.wikipedia.org/wiki/Atmosphere_of_Jupiter
[dark belts and light zones]:https://www.planetary.org/space-images/jupiters-belts-and-zones
[slightly faster]:https://apod.nasa.gov/apod/ap001123.html
[Great Red Spot]:https://apod.nasa.gov/apod/ap140518.html
[smaller storm systems]:https://apod.nasa.gov/apod/ap200106.html
[Jupiter]:https://solarsystem.nasa.gov/planets/jupiter/in-depth/
[Earth]:https://earthobservatory.nasa.gov/
[spin cycle]:http://www.dailyhaha.com/_pics/cat_washer.jpg
[featured high-resolution time-lapse video]:https://vimeo.com/637785783
[Paris]:https://youtu.be/72kRM86V-dw
[France]:https://en.wikipedia.org/wiki/France
[hydrogen]:https://periodic.lanl.gov/1.shtml
[helium]:https://periodic.lanl.gov/2.shtml
[atmosphere]:https://apod.nasa.gov/apod/ap160626.html
[colors of Jupiter's clouds]:https://ui.adsabs.harvard.edu/abs/1981JGR....86.8797O/abstract
