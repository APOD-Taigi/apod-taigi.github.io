---
title: NGC 4676：雙鼠星系相碰 ê 時陣
date: 2021-10-04
publishdate: 2021-10-04T12:00:00+0800
tags: [NGC 4676, 哈伯太空望遠鏡, 先進巡天 kha-mé-lah, 捲螺仔星系, 引力差, 后鬃座, 彗鬚星系團, 交互作用, 尾溜, 雙鼠星系]
hero: https://apod.nasa.gov/apod/fap/image/2110/NGC4676_HubbleOstling_960.jpg
summary: 這兩个巨型 ê 星系互相 kā 對方搝開。Kā 叫做「鳥鼠」是因為 in 攏有長長 ê 尾溜。是講兩个捲螺仔星系敢若已經互相迵過矣。
categories: [podcast]
vocals: [阿錕]
---

{{% apod %}}

- 原始文章：[NGC 4676: When Mice Collide](https://apod.nasa.gov/apod/ap211004.html)
- 影像來源：[NASA](https://www.nasa.gov/), [ESA, Hubble](https://esahubble.org/); 資料處理 kah 版權: [William Ostling](https://www.instagram.com/the_astronomy_enthusiast/) ([The Astronomy Enthusiast](https://theastroenthusiast.com/))
- APOD 英語版嘛有：[面冊](https://www.facebook.com/AstronomyPictureOfTheDay), [Instagram](https://www.instagram.com/astronomypicturesdaily/), kah [Twitter](http://twitter.com/apod/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckv6wxfke0d6h0961ud6m280w" >}}

## [漢羅] NGC 4676：雙鼠星系相碰 ê 時陣
這兩个巨型 ê 星系互相 kā 對方搝開。
Kā 叫做「[雙鼠星系][Mice]」是因為 in 攏有長長 ê 尾溜。
是講兩个 [捲螺仔星系][spiral galaxy] 敢若已經互相迵過矣。
會產生兩條 [長長 ê 尾溜][long tails]，是因為兩个攏 tī [星系][galaxy] 較近 kah 較遠 ê 部份 [產生 ê 引力差][difference between gravitational pulls]。
因為這个距離傷遠，[宇宙交互作用][cosmic interaction] to̍h 敢若是慢動作，超過幾若億萬年。
NGC 4676 tī Bernice ê 頭鬃 ê 星座 ([后鬃座][Coma Berenices]) ê 方向揣會著，離咱有 3 億 [光年][light-years] 遠，可能是 [彗鬚星系團][Coma Cluster of Galaxies] ê [成員之一][likely members]。
[這張相片][featured picture] 是 tī 2002 年用 [哈伯太空望遠鏡][Hubble Space Telescope] [先進巡天 kha-mé-lah][Advanced Camera for Surveys] 翕 ê。
這兩隻 星系鳥鼠 可能會 tī 紲落來 ê 十億年內底，[一擺閣一擺相挵][collide again and again]，按呢 to̍h 袂繼續互相搝開。
落尾，兩个星系會 [黏][coalesce] [做一个][form a single galaxy]。

## [POJ] NGC 4676: Siang-chhí seng-hē siōng-pōng ê sî-chūn
Chit nn̄g-ê kū-hêng ê seng-hē hō͘-siong kā tùi-hong giú-khui.
Kā kiò-chò "Siang-chhí seng-hē" sī in-ūi in lóng ū tn̂g-tn̂g-ê bóe-liu.
Sī kóng nn̄g-ê kńg-lê-á seng-hē ká-ná í-keng hō͘-siong thàng--kòe ah.
Ē sán-seng nn̄g-tiâu tn̂g-tn̂g ê bóe-liu, sī in-ūi nn̄g-ê lóng tī seng-hē khah-kīn kah khah-hn̄g ê pō͘-hūn sán-seng ê ín-le̍k-chha.
In-ūi chi̍t-ê kū-lî siūⁿ-hn̄g, ú-tiū kāu-hō͘-chok-iōng to̍h ká-ná sī bān tōng-chok, chhiau-kòe kúi-nā-ek-bān nî.
NGC sù-lio̍k-chhit-lio̍k tī Bernice ê thâu-chang ê seng-chō (Hiō-changj-chō) ê hong-hiòng chhōe-ē-tio̍h, lî lán ū saⁿ-ek kng-nî hn̄g, khó-lêng sī Hūi-chhiu seng-hē-thoân ê sêng-goân chi-it.
Chit-tiuⁿ siōng-pōng sī tī jī-khòng-khòng-jī nî iōng Ha-peh-thài-khong-bōng-oán-kiàⁿ Sian-chìn-sûn-thian kha-mé-lah hip ê.
Chit nn̄g-chiah seng-hē-niáu-chhí khó-lêng ē tī sòa-lo̍h-lâi ê cha̍p-ek nî lāi-té, chit-pái koh chit-pái sio-lòng, án-ni to̍h bōe kè-sio̍k hō͘-siong giú-khui.
Lo̍h-bóe, nn̄g-ê seng-hē ē liâm-chō chi̍t-ê.

## [KIP] NGC 4676: Siang-tshí sing-hē siōng-pōng ê sî-tsūn
Tsit nn̄g-ê kū-hîng ê sing-hē hōo-siong kā tuì-hong giú-khui.
Kā kiò-tsò "Siang-tshí sing-hē" sī in-uī in lóng ū tn̂g-tn̂g-ê bué-liu.
Sī kóng nn̄g-ê kńg-lê-á sing-hē ká-ná í-king hōo-siong thàng--kuè ah.
Ē sán-sing nn̄g-tiâu tn̂g-tn̂g ê bué-liu, sī in-uī nn̄g-ê lóng tī sing-hē khah-kīn kah khah-hn̄g ê pōo-hūn sán-sing ê ín-li̍k-tsha.
In-uī tsi̍t-ê kū-lî siūnn-hn̄g, ú-tiū kāu-hōo-tsok-iōng to̍h ká-ná sī bān tōng-tsok, tshiau-kuè kuí-nā-ik-bān nî.
NGC sù-lio̍k-tshit-lio̍k tī Bernice ê thâu-tsang ê sing-tsō (Hiō-changj-tsō) ê hong-hiòng tshuē-ē-tio̍h, lî lán ū sann-ik kng-nî hn̄g, khó-lîng sī Huī-tshiu sing-hē-thuân ê sîng-guân tsi-it.
Tsit-tiunn siōng-pōng sī tī jī-khòng-khòng-jī nî iōng Ha-peh-thài-khong-bōng-uán-kiànn Sian-tsìn-sûn-thian kha-mé-lah hip ê.
Tsit nn̄g-tsiah sing-hē-niáu-tshí khó-lîng ē tī suà-lo̍h-lâi ê tsa̍p-ik nî lāi-té, tsit-pái koh tsit-pái sio-lòng, án-ni to̍h buē kè-sio̍k hōo-siong giú-khui.
Lo̍h-bué, nn̄g-ê sing-hē ē liâm-tsō tsi̍t-ê.

## [English] NGC 4676: When Mice Collide
These two mighty galaxies are pulling each other apart.
Known as the "[Mice][Mice]" because they have such long tails, each [spiral galaxy][spiral galaxy] has likely already passed through the other.
The [long tails][long tails] are created by the relative [difference between gravitational pulls][difference between gravitational pulls] on the near and far parts of each [galaxy][galaxy].
Because the distances are so large, the [cosmic interaction][cosmic interaction] takes place in slow motion -- over hundreds of millions of years.
[NGC 4676][NGC 4676] lies about 300 million [light-years][light-years] away toward the constellation of Bernice's Hair ([Coma Berenices][Coma Berenices]) and are [likely members][likely members] of the [Coma Cluster of Galaxies][Coma Cluster of Galaxies].
The [featured picture][featured picture] was taken with the [Hubble Space Telescope][Hubble Space Telescope]'s [Advanced Camera for Surveys][Advanced Camera for Surveys] in 2002.
These galactic mice will probably [collide again and again][collide again and again] over the next billion years so that, instead of continuing to pull each other apart, they [coalesce][coalesce] to [form a single galaxy][form a single galaxy].

## 詞彙學習（台語漢字/POJ/KIP/華語漢字/English）
- 【雙鼠星雲】Siang-chhí seng-hē/Siang-tshí sing-hē/雙鼠星系/Mice galaxy
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【后鬃座】Hiō-chang-chō/Hiō-tsang-tsō/后髮座/Coma Berenices
- 【彗鬚星系團】Hūi-chhiu seng-hē-thoân/Huī-tshiu sing-hē-thuân/彗髮星系團/Coma Cluster of Galaxies
- 【先進巡天 kha-mé-lah】Sian-chìn-sûn-thian kha-mé-lah/Sian-tsìn-sûn-thian kha-mé-lah/先進巡天照相機/Advanced Camera for Surveys
- 【哈伯太空望遠鏡】Ha-peh-thài-khong-bōng-oán-kiàⁿ/Ha-peh-thài-khong-bōng-uán-kiànn/哈伯太空望遠鏡/Hubble Space Telescope

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Mice]:https://en.wikipedia.org/wiki/Mouse
[spiral galaxy]:https://apod.nasa.gov/apod/fap/spiral_galaxies.html
[long tails]:http://burro.astr.cwru.edu/NAS/NAS.html
[difference between gravitational pulls]:https://en.wikipedia.org/wiki/Galactic_tide
[galaxy]:https://science.nasa.gov/astrophysics/focus-areas/what-are-galaxies
[cosmic interaction]:http://www.youtube.com/watch?v=pjjRfOT87Wc
[NGC 4676]:https://ui.adsabs.harvard.edu/abs/1974ApJ...187..219S/abstract
[light-years]:https://chandra.harvard.edu/photo/cosmic_distance.html
[Coma Berenices]:https://en.wikipedia.org/wiki/Coma_Berenices
[likely members]:https://ui.adsabs.harvard.edu/abs/1961ApJ...133..726B/abstract
[Coma Cluster of Galaxies]:https://apod.nasa.gov/apod/ap180326.html
[featured picture]:https://theastroenthusiast.com/ngc-4676-from-hubble/
[Hubble Space Telescope]:https://www.nasa.gov/mission_pages/hubble/story/index.html
[Advanced Camera for Surveys]:https://www.nasa.gov/content/hubble-space-telescope-advanced-camera-for-surveys
[collide again and again]:https://apod.nasa.gov/apod/ap130514.html
[coalesce]:https://www.boredpanda.com/blog/wp-content/uploads/2021/05/two-cats-better-than-one-5-60a76c5ce2159__700.jpg
[form a single galaxy]:https://apod.nasa.gov/apod/ap120604.html
