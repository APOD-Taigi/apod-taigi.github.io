---
title: M43：獵戶座流
date: 2021-10-06
publishdate: 2021-10-06T12:00:00+0800
tags: [M43, 獵戶座, 獵戶座星雲, M42, 恆星形成區, 獵戶座流]
hero: https://apod.nasa.gov/apod/fap/image/2110/OrionStreams_Saukkonen_960.jpg
summary: 獵戶座星雲內底 ê 烏暗塗粉流是按怎產生 ê？M43 是獵戶座分子雲複合體 ê 一部份。伊定定出現，毋閣較罕得予人知影。顛倒是伊邊仔 ê M42 較有名。
categories: [podcast]
vocals: [阿錕]
---

{{% apod %}}

- 原始文章：[M43: Streams of Orion](https://apod.nasa.gov/apod/ap211006.html)
- 影像提供 kah 版權：[Jari Saukkonen](https://www.instagram.com/jarisaukkonen/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckv6x1kc3myyl0800592jxzrs" >}}

## [漢羅] M43：獵戶座流
獵戶座星雲內底 ê 暗塗粉流是按怎產生 ê？
[M43][M43 1] 是 [獵戶座分子雲][Orion Molecular Cloud] [複合體][Complex] ê 一部份。
伊定定出現，毋閣較罕得予人知影。
顛倒是伊邊仔 ê M42 較有名。
[M42][M42] tī 正爿面頂遐，嘛包括 [台形][Trapezium] 星 [團][cluster] 內底足濟較光 ê 恆星。
[M43][M43 2] 是恆星形成區，看起來有複雜交纏 ê 暗塗粉流。
是講，伊主要是發光 ê [水素][hydrogen] 組成 ê。
這規个 [獵戶座區][Orion field] 離咱有 1600 [光年][light years] 遠。
Tùi [可見光][visible light] 來講是袂透光 ê。
這張媠甲親像一幅圖 ê 暗 [塗粉][dust] 區，是 tī 大質量 [低溫度恆星][cool stars] ê 外層大氣 [產生][created] ê。
是去予 [質子][proton] kah [電子][electron] [外部 ê 強粒子風][outer winds] 捒出來 ê。


## [POJ] M-sì-cha̍p-saⁿ: La̍h-hō͘-chō-liû
La̍h-hō͘-chō seng-hûn lāi-té ê àm-thô͘-hún-liû sī án-ná sán-seng ê?
M-sì-cha̍p-saⁿ sī La̍h-hō͘-chō hūn-chú-hûn ho̍k-ha̍p-thé ê chi̍t-pō͘-hūn.
I tiāⁿ-tiāⁿ chhut-hiān, m̄-koh khah hán-tit hō͘ lâng chai-iáⁿ.
Tian-tò sī î piⁿ-á ê M-sì-cha̍p-jī khah ū-miâ.
M-sì-cha̍p-jī tī chiàⁿ-pêng bīn-téng hia, mā pau-koah Tâi-hêng-seng-thoân lāi-té chiok chōe khah kng ê hêng-chhiⁿ.
M-sì-cha̍p-saⁿ sī hêng-chhiⁿ-hêng-sêng-khu, khòaⁿ--khí-lâi ū ho̍k-cha̍p kau-tîⁿ ê àm-thô͘-hún-liû.
Sī-kóng, î chú-iàu sī hoat-kng ê chúi-sò͘ cho͘-sêng ê.
Chit kui-ê La̍h-hō͘-chō khu lî lán ū chi̍t-chheng-la̍k-pah kng-nî hn̄g.
Tùi khó-kiàn-kng lâi-kóng sī bōe thàu-kng ê.
Chit-tiuⁿ súi-kah chhiⁿ-chhiūⁿ chi̍t-pak-tô͘ ê àm-thô͘-hún-khu, sī tī tōa-chit-liōng kē-un-tō͘ hêng-chhiⁿ ê gōa-chân tōa-khì sán-seng ê.
Sī khì hō͘ chit-chú kah tiān-chú gōa-pō͘ ê kiông lia̍p-chú-hong sak--chhut-lâi ê.

## [KIP] M-sì-tsa̍p-sann: La̍h-hōo-tsō-liû
La̍h-hōo-tsō sing-hûn lāi-té ê àm-thôo-hún-liû sī án-ná sán-sing ê?
M-sì-tsa̍p-sann sī La̍h-hōo-tsō hūn-tsú-hûn ho̍k-ha̍p-thé ê tsi̍t-pōo-hūn.
I tiānn-tiānn tshut-hiān, m̄-koh khah hán-tit hōo lâng tsai-iánn.
Tian-tò sī î pinn-á ê M-sì-tsa̍p-jī khah ū-miâ.
M-sì-tsa̍p-jī tī tsiànn-pîng bīn-tíng hia, mā pau-kuah Tâi-hîng-sing-thuân lāi-té tsiok tsuē khah kng ê hîng-tshinn.
M-sì-tsa̍p-sann sī hîng-tshinn-hîng-sîng-khu, khuànn-khí-lâi ū ho̍k-tsa̍p kau-tînn ê àm-thôo-hún-liû.
Sī-kóng, î tsú-iàu sī huat-kng ê tsuí-sòo tsoo-sîng ê.
Tsit kui-ê La̍h-hōo-tsō khu lî lán ū tsi̍t-tshing-la̍k-pah kng-nî hn̄g.
Tuì khó-kiàn-kng lâi-kóng sī buē thàu-kng ê.
Tsit-tiunn suí-kah tshinn-tshiūnn tsi̍t-pak-tôo ê àm-thôo-hún-khu, sī tī tuā-tsit-liōng kē-un-tōo hîng-tshinn ê guā-tsân tuā-khì sán-sing ê.
Sī khì hōo tsit-tsú kah tiān-tsú guā-pōo ê kiông lia̍p-tsú-hong sak--tshut-lâi ê.

## [English] M43: Streams of Orion
Where do the dark streams of dust in the Orion Nebula originate?
This part of the [Orion Molecular Cloud][Orion Molecular Cloud] [Complex][Complex], [M43][M43 1], is the often imaged but rarely mentioned neighbor of the more famous M42.
[M42][M42], seen in part to the upper right, includes many bright stars from the [Trapezium][Trapezium] star [cluster][cluster].
[M43][M43 2] is itself a star forming region that displays intricately-laced streams of dark dust -- although it is really composed mostly of glowing [hydrogen][hydrogen] gas.
The entire [Orion field][Orion field] is located about 1600 [light years][light years] away.
Opaque to [visible light][visible light], the picturesque dark [dust][dust] is [created][created] in the outer atmosphere of massive [cool stars][cool stars] and expelled by strong [outer winds][outer winds] of [proton][proton]s and [electron][electron]s.

## 詞彙學習（台語漢字/POJ/KIP/華語漢字/English）
- 【獵戶座流】La̍h-hō͘-chō-liû/La̍h-hōo-tsō-liû/獵戶座流/Streams of Orion
- 【獵戶座星雲】La̍h-hō͘-chō seng-hûn/La̍h-hōo-tsō sing-hûn/獵戶座星雲/the Orion Nebula
- 【分子雲複合體】hūn-chú-hûn ho̍k-ha̍p-thé/hūn-tsú-hûn ho̍k-ha̍p-thé/分子雲複合體/Molecular Cloud Complex
- 【台形星團】Tâi-hêng seng-thoân/Tâi-hîng sing-thuân/梯形星團/the Trapezium star cluster
- 【斜糕形星團】Chhiâ-ko-hêng seng-thoân/Chhiâ-ko-hîng sing-thuân/梯形星團/the Trapezium star cluster
- 【斜拄形星團】Chhiâ-tu-hêng seng-thoân/Chhiâ-to-hîng sing-thuân/梯形星團/the Trapezium star cluster
- 【恆星形成區】hêng-chhiⁿ-hêng-sêng-khu/hîng-tshinn-hîng-sîng-khu/恆星形成區/star forming region
- 【質子】chit-chú/tsit-tsú/質子/proton
- 【水素】chúi-sò͘/tsuí-sòo/氫/hydrogen


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Orion Molecular Cloud]:https://apod.nasa.gov/apod/ap101023.html
[Complex]:https://en.wikipedia.org/wiki/Orion_Molecular_Cloud_Complex
[M43 1]:http://www.sidleach.com/m43_1.jpg
[M42]:https://apod.nasa.gov/apod/ap140408.html
[Trapezium]:https://apod.nasa.gov/apod/ap180805.html
[cluster]:https://bestdoubles.wordpress.com/2011/10/20/its-a-trap-no-its-the-trap-the-truly-awesome-trapezium-done-dsc-60-style/
[M43 2]:https://en.wikipedia.org/wiki/Messier_43
[hydrogen]:https://periodic.lanl.gov/1.shtml
[Orion field]:https://youtu.be/5k7iRQ1RUr8
[light years]:https://spaceplace.nasa.gov/light-year/en/
[visible light]:https://science.nasa.gov/ems/09_visiblelight
[dust]:https://apod.nasa.gov/apod/ap030706.html
[created]:https://en.wikipedia.org/wiki/Cosmic_dust#Dust_grain_formation
[cool stars]:https://i.pinimg.com/originals/a8/7a/e4/a87ae49b8922129ea5113f950a515d0b.jpg
[outer winds]:https://astronomy.swin.edu.au/cosmos/s/stellar+winds
[proton]:https://en.wikipedia.org/wiki/Proton
[electron]:https://www-spof.gsfc.nasa.gov/Education/whelect.html
