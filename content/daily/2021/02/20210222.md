---
title: Tī 兩台星際飛龍機頭頂 ê 月娘
date: 2021-02-22
tags: [星際飛龍機, 火箭, SpaceX, SN9, SN10，發射試驗，德州]
hero: https://apod.nasa.gov/apod/fap/image/2102/StarshipsMoon_Kraus_1080.jpg
summary: Tī 月球 ê 彼爿面有啥物？有星際飛龍機。In 是 SpaceX 開發 ê 一款會當發射閣轉來地球 ê，會當閣再使用 ê 火箭。
---

{{% apod %}}

- 原始文章：[Moon Rising Between Starships](https://apod.nasa.gov/apod/ap210222.html)
- 影像提供 kah 版權：[John Kraus][copyright]

## [漢羅] Tī 兩台星際飛龍機頭頂 ê 月娘

Tī 月球 ê 彼爿面有啥物？有 [星際飛龍機][Starships]。In 是 [SpaceX][SpaceX] 開發 ê 一款會當發射閣轉來地球 ê，會當閣再使用 ê 火箭。上尾是欲 kā [人類][eventually humans] kah 貨物 ùi [地球][Earth] 送去太空。相片內底 ê 兩台火箭是 [SN9][SN9] kah [SN10][SN10]。這是一月 tī [德州][Texas] [Boca Chica][Boca Chica] ê 發射台翕 ê。兩台火箭 to̍h tī [滿月][Wolf Moon] ê 下跤。[星際飛龍機][The Starships] tī 伊 [sṳ-tián-lè-sù][stainless-steel] ê 外殼內底裝一台用 [液態甲烷發動 ê iăn-jín][liquid-methane engines]。SN9 tī 二月初做 [發射試驗][test-launched]，結果袂䆀。Kan-na 一个內部火箭 tī 動力減弱 ê 階段失敗爾爾。SN10 會繼續 [地面試驗][ground tests]。而且會 tī 二月底進行發射試驗。

## [POJ] Tī nn̄g-tâi seng-chè-poe-lêng-ki thâu-téng ê goe̍h-niû

Tī goe̍h-kiû ê hit-pêng-bīn ū siáⁿ-mih? Ū seng-chè-poe-lêng-ki. In sī SpaceX khai-hoat ê chi̍t-khoán ē-tàng hoat-siā koh tńg-lâi tē-kiû, ē-tàng koh-chài sú-iōng ê hóe-chìⁿ. Siōng-bóe sī beh kā jîn-lūi kah hòe-bu̍t ùi tē-kiû sàng-khì thài-khong. Siòng-phìⁿ lāi-té ê nn̄g-tâi hóe-chìⁿ sī SN-káu kah SN-cha̍p. Che-sī it-goe̍h tī Tek-chiu Boca Chica ê hoat-siā-tâi hip--ê. Nn̄g-tâi hóe-chìⁿ to̍h tī boán-goe̍h ê ē-kha. Seng-chè-poe-lêng-ki tī i sṳ-tián-lè-sù ê gōa-khak lāi-té chng chi̍t-tâi iōng e̍k-thài-kah-oân hoat-tōng ê iăn-jín. SN-káu tī jī-goe̍h-chhoe chò hoat-siā-chhì-giām, kiat-kó bōe-bái. Kan-na chi̍t-ê lōe-pō͘ hóe-chìⁿ tī tōng-le̍k kiám-jio̍k ê kai-tōaⁿ sit-pāi niā-niā. SN-cha̍p ē kè-sio̍k tē-bīn-chhì-giām. jî-chhiáⁿ ē tī jī-goe̍h té chìn-hêng hoat-siā chhì-giām.

## [KIP] Tī nn̄g-tâi sing-tsè-pue-lîng-ki thâu-tíng ê gue̍h-nîu

Tī gue̍h-kîu ê hit-pîng-bīn ū siánn-mih? Ū sing-tsè-pue-lîng-ki. In sī SpaceX khai-huat ê tsi̍t-khuán ē-tàng huat-siā koh tńg-lâi tē-kîu, ē-tàng koh-tsài sú-iōng ê hué-tsìnn. Siōng-bué sī beh kā jîn-luī kah huè-bu̍t uì tē-kîu sàng-khì thài-khong. Siòng-phìnn lāi-té ê nn̄g-tâi hué-tsìnn sī Snn-káu kah Snn-tsa̍p. Tse-sī it-gue̍h tī Tik-tsiu Boca Tsica ê huat-siā-tâi hip--ê. Nn̄g-tâi hué-tsìnn to̍h tī buán-gue̍h ê ē-kha. Sing-tsè-pue-lîng-ki tī i sii-tián-lè-sù ê guā-khak lāi-té tsng tsi̍t-tâi iōng i̍k-thài-kah-uân huat-tōng ê iăn-jín. Snn-káu tī jī-gue̍h-tshue tsò huat-siā-tshì-giām, kiat-kó buē-bái. Kan-na tsi̍t-ê luē-pōo hué-tsìnn tī tōng-li̍k kiám-jio̍k ê kai-tuānn sit-pāi niā-niā. Snn-tsa̍p ē kè-sio̍k tē-bīn-tshì-giām. jî-tshiánn ē tī jī-gue̍h té tsìn-hîng huat-siā tshì-giām.

## [English] Moon Rising Between Starships

What's that on either side of the Moon? [Starships][Starships]. Specifically, they are launch-and-return reusable rockets being developed by [SpaceX][SpaceX] to lift cargo and [eventually humans][eventually humans] from the [Earth][Earth]'s surface into space. The two rockets pictured are [SN9][SN9] (Serial Number 9) and [SN10][SN10] which were captured near their [Boca Chica][Boca Chica], [Texas][Texas] launchpad last month posing below January's full [Wolf Moon][Wolf Moon]. [The Starships][The Starships] house [liquid-methane engines][liquid-methane engines] inside rugged [stainless-steel][stainless-steel] shells. SN9 was [test-launched][test-launched] earlier this month and did well with the exception of one internal rocket that failed to relight during powered descent. SN10 continues to undergo [ground tests][ground tests] and may be test-launched later this month.

## 詞彙學習（台語漢字/POJ/KIP/華語漢字/English）

- 【星際飛龍機】seng-chè poe-lêng-ki/sing-tsè pue-lîng-ki/星際飛龍機/starships
- 【火箭】hóe-chìⁿ/hué-tsìnn/火箭/rocket
- 【液態】e̍k-thài/i̍k-thài/液態/liquid
- 【甲烷】kah-oân/kah-uân/甲烷/methane

{{% /apod %}}

[copyright]: https://www.johnkrausphotos.com/About
[Starships]: https://www.spacex.com/vehicles/starship/
[SpaceX]: https://www.spacex.com/
[eventually humans]: https://www.planetary.org/articles/nasa-versus-spacex
[Earth]: https://solarsystem.nasa.gov/planets/earth/overview/
[SN9]: https://en.wikipedia.org/wiki/Starship_development_history#Starship_SN9
[SN10]: https://en.wikipedia.org/wiki/Starship_development_history#Starship_SN10
[Boca Chica]: https://youtu.be/evPc3jhFGzI
[Texas]: https://en.wikipedia.org/wiki/Texas
[Wolf Moon]: https://apod.nasa.gov/apod/fap/ap140118.html
[The Starships]: https://youtu.be/sOpMrVnjYeY
[liquid-methane engines]: https://en.wikipedia.org/wiki/SpaceX_Raptor
[stainless-steel]: https://en.wikipedia.org/wiki/Stainless_steel
[test-launched]: https://youtu.be/_zZ7fIkpBgs?t=316
[ground tests]: https://www.youtube.com/watch?v=24K4KdG3nP0
