---
title: 毅力號 tī 火星降落
date: 2021-02-23
tags: [火星, 毅力號, 探測車, 隔熱枋, la̍k-khá-sàng, 降落傘, 天空吊車, 性命]
hero: https://www.youtube.com/watch?v=4czjS9h4Fpg
summary: Tī 火星降落看起來是按怎？ 頂禮拜 tī 火星，毅力號探測車 入去大氣、降落、登陸 ê 時陣，為著欲監控儀器 ê 反應，to̍h tī 面頂鬥有攝影功能 ê kha-mé-lah。 這馬 kā in ê 影像送轉來地球矣。
---

{{% apod %}}

- 原始文章：[Video: Perseverance Landing on Mars](https://apod.nasa.gov/apod/ap210223.html)
- 影片提供：[NASA](https://www.nasa.gov/)/[JPL-Caltech](https://www.jpl.nasa.gov/), [Mars 2020 Mission Team](https://mars.nasa.gov/mars2020/mission/team/)


## [漢羅] 毅力號 tī 火星降落

Tī 火星降落看起來是按怎？
[頂禮拜 tī 火星][Mars last week]，[毅力號探測車][Perseverance Rover] [入去大氣、降落、登陸][Entry, Decent, and Landing] ê 時陣，為著欲監控儀器 ê 反應，to̍h tī 面頂鬥有攝影功能 ê kha-mé-lah。
這馬 kā in ê 影像送轉來地球矣。
這个 [3 分半鐘 ê 組合影片][featured 3.5-minute composite video]，是 ùi [大 la̍k-khá-sàng][huge parachute] 拍開開始。
伊入去 [火星大氣][Martian atmosphere] ê 時，速度 to̍h 隨變慢去。
紲落來，[隔熱枋][heat shield] 脫離，先落--lòe。
Tī 毅力號降落 ê 時陣，看會著火星愈來愈大，伊 ê 表面嘛 [愈來愈清楚][increasingly detailed]。
[影片][the video] 過兩分鐘了後，la̍k-khá-sàng 脫離，毅力號發動降落火箭，kā 火星地面 ê 塗掖甲四界攏是。
[天空吊車][Sky Crane] 隨開始 [kā 毅力號沓沓仔降--lòe][puts Perseverance down]，才速速飛走。
這个毅力號探測車機器人 to̍h tùi 這馬開始探索這个古早時代 ê [Jezero 石坑][Jezero Crater]。
嘛欲 tī 這个 [地球 ê 厝邊行星][Earth's neighboring planet] [走揣][search]，看過去是毋是有 [性命 ê 痕跡][signs that life]。

## [POJ] Gē-le̍k-hō tī Hóe-chhiⁿ kàng-lo̍h

Tī Hóe-chhiⁿ kàng-lo̍h khòaⁿ-khí-lâi sī án-ná?
Téng lé-pài tī Hóe-chhiⁿ, Gē-le̍k-hō thàm-chhek-chhia ji̍p-khì tōa-khì, kàng-lo̍h, teng-lio̍k ê sî-chūn, ūi-tio̍h beh kàm-khòng gî-khì ê hoán-èng, to̍h tī bīn-téng tàu ū liap-iáⁿ kong-lêng ê kha-mé-lah.
Chit-má kā in ê iáⁿ-siōng sàng-tńg-lâi Tē-kiû ah.
Chi̍t-ê saⁿ-hun-pòaⁿ-cheng ê cho͘-ha̍p iáⁿ-phìⁿ, sī ùi tōa la̍k-khá-sàng phah-khui khai-sí.
I ji̍p-khì Hóe-chhiⁿ tōa-khì ê sî, sok-tō͘ sûi piàn-bān--khì.
Sòa-lo̍h-lâi, keh-jia̍t-pang thoat-lî, seng lak--lòe.
Tī Gē-le̍k-hō kàng-lo̍h ê sî-chūn, khòaⁿ-ē-tio̍h Hóe-chhiⁿ lú-lâi-lú-tōa, i ê piáu-bīn mā lú-lâi-lú-chheng-chhó.
Iáⁿ-phìⁿ kòe nn̄g-hun-cheng liáu-āu, la̍k-khá-sàng thoat-lî, Gē-le̍k-hō hoat-tōng kàng-lo̍h hóe-chìⁿ, kā Hóe-chhiⁿ tē-bīn ê thô͘ iā-kah sì-kè lóng-sī.
Thian-khong tiàu-chhia sûi khai-sí kā Gē-le̍k-hō tau̍h-tau̍h-á kàng-lòe, chiah sok-sok poe-cháu.
Chi̍t-ê Gē-le̍k-hō thàm-chhek-chhia ke-khì-lâng to̍h tùi chit-má khai-sí thàm-soh chi̍t-ê kó͘-chá sî-tāi ê Jezero chio̍h-kheⁿ.
Mā-beh tī chi̍t-ê Tē-kiû ê chhù-piⁿ kiâⁿ-chhiⁿ cháu-chhōe, khòaⁿ kòe-khì sī-m̄-sī ū sìⁿ-miā ê hûn-jiah.

## [KIP] Gē-li̍k-hō tī Hué-tshinn kàng-lo̍h

Tī Hué-tshinn kàng-lo̍h khuànn-khí-lâi sī án-ná?
Tíng lé-pài tī Hué-tshinn, Gē-li̍k-hō thàm-tshik-tshia ji̍p-khì tuā-khì, kàng-lo̍h, ting-lio̍k ê sî-tsūn, uī-tio̍h beh kàm-khòng gî-khì ê huán-ìng, to̍h tī bīn-tíng tàu ū liap-iánn kong-lîng ê kha-mé-lah.
Tsit-má kā in ê iánn-siōng sàng-tńg-lâi Tē-kîu ah.
Tsi̍t-ê sann-hun-puànn-tsing ê tsoo-ha̍p iánn-phìnn, sī uì tuā la̍k-khá-sàng phah-khui khai-sí.
I ji̍p-khì Hué-tshinn tuā-khì ê sî, sok-tōo suî piàn-bān--khì.
Suà-lo̍h-lâi, keh-jia̍t-pang thuat-lî, sing lak--luè.
Tī Gē-li̍k-hō kàng-lo̍h ê sî-tsūn, khuànn-ē-tio̍h Hué-tshinn lú-lâi-lú-tuā, i ê piáu-bīn mā lú-lâi-lú-tshing-tshó.
Iánn-phìnn kuè nn̄g-hun-tsing liáu-āu, la̍k-khá-sàng thuat-lî, Gē-li̍k-hō huat-tōng kàng-lo̍h hué-tsìnn, kā Hué-tshinn tē-bīn ê thôo iā-kah sì-kè lóng-sī.
Thian-khong tiàu-tshia suî khai-sí kā Gē-li̍k-hō ta̍uh-ta̍uh-á kàng-luè, tsiah sok-sok pue-tsáu.
Tsi̍t-ê Gē-li̍k-hō thàm-tshik-tshia ke-khì-lâng to̍h tuì tsit-má khai-sí thàm-soh tsi̍t-ê kóo-tsá sî-tāi ê Jezero tsio̍h-khenn.
Mā-beh tī tsi̍t-ê Tē-kîu ê tshù-pinn kiânn-tshinn tsáu-tshuē, khuànn kuè-khì sī-m̄-sī ū sìnn-miā ê hûn-jiah.

## [English] NGC 2244: A Star Cluster in the Rosette Nebula

What would it look like to land on Mars? To better monitor the instruments involved in the [Entry, Decent, and Landing][Entry, Decent, and Landing] of the [Perseverance Rover][Perseverance Rover] on [Mars last week][Mars last week], cameras with video capability were included that have now returned their images. The [featured 3.5-minute composite video][featured 3.5-minute composite video] begins with the opening of a [huge parachute][huge parachute] that dramatically slows the speeding spacecraft as it enters the [Martian atmosphere][Martian atmosphere]. Next the [heat shield][heat shield] is seen separating and falls ahead. As Perseverance descends, Mars looms large and its surface becomes [increasingly detailed][increasingly detailed]. At just past 2-minutes into [the video][the video], the parachute is released and Perseverance begins to land with dust-scattering rockets. Soon the [Sky Crane][Sky Crane] takes over and [puts Perseverance down][puts Perseverance down] softly, then quickly jetting away. The robotic Perseverance rover will now begin exploring ancient [Jezero Crater][Jezero Crater], including a [search][search] for [signs that life][signs that life] once existed on [Earth's neighboring planet][Earth's neighboring planet].

## 詞彙學習（台語漢字/POJ/KIP/華語漢字/English）

- 【毅力號】Thê-ô͘ seng-hûn/Thê-ùi sing-hûn/毅力號/Pelican Nebula
- 【火星】Hóe-chhiⁿ/Hué-tshinn/火星/Mars
- 【探測車】Thàm-chhek-chhia/Thàm-tshik-tshia/探測車/rover
- 【隔熱枋】keh-jia̍t-pang/keh-jia̍t-pang/隔熱罩/heat shield
- 【la̍k-khá-sàng】la̍k-khá-sàng/la̍k-khá-sàng/降落傘/parachute
- 【降落傘】Kàng-lo̍h-sòaⁿ/Kàng-lo̍h-suànn/降落傘/parachute
- 【天空吊車】Thian-khong-tiàu-chhia/Thian-khong-tiàu-tshia/天空起重機/Sky Crane

{{% /apod %}}

[copyright0]: https://apod.nasa.gov/apod/lib/about_apod.html#srapply
[copyright1]: https://www.instagram.com/mr_deepsky/
[copyright2]: https://www.insightobservatory.com/p/home-page.html
[Arabic]: https://apod.me/
[Bulgarian]: https://mediabricks.bg/apod-bulgaria
[Catalan]: http://www.apod.cat/
[Chinese1]: http://www.bjp.org.cn/mryt/
[Chinese2]: http://sprite.phys.ncku.edu.tw/astrolab/mirrors/apod/apod.html
[Croatian]: http://www.apod.rs/Croatia.html
[Czech]: http://www.astro.cz/apod/
[Dutch]: http://www.apod.nl/
[Farsi]: http://www.skypix.org/apod/
[French]: http://www.cidehom.com/apod.php
[German]: http://www.starobserver.org/
[Hebrew]: http://www.astronomia2009.org.il/info/apod/apod.htm
[Indonesian]: http://apod.infoastronomy.org/
[Korean]: http://wouldyoulike.org/apod/
[Montenegrin]: http://www.apod.rs/Montenegro.html
[Polish]: http://apod.pl/apod/
[Russian]: http://www.astronet.ru/db/apod.html
[Serbian]: http://www.apod.rs/
[Slovenian]: http://apod.fmf.uni-lj.si/
[Spanish]: http://observatorio.info/
[Taiwanese]: https://www.apod.tw/
[Turkish]: https://www.uzaydanhaberler.com/category/gorsel/apod/
[Turkish]: https://rasyonalist.org/kategori/apod/
[Ukrainian]: http://astronomy.pp.ua/
[Entry, Decent, and Landing]: https://mars.nasa.gov/mars2020/timeline/landing/entry-descent-landing/
[Perseverance Rover]: https://mars.nasa.gov/resources/25042/mars-perseverance-rover-3d-model/
[Mars last week]: https://apod.nasa.gov/apod/ap210219.html
[featured 3.5-minute composite video]: https://www.jpl.nasa.gov/news/nasas-mars-perseverance-rover-provides-front-row-seat-to-landing-first-audio-recording-of-red-planet
[huge parachute]: https://mars.nasa.gov/mer/mission/spacecraft/entry-descent-and-landing-configuration/parachute/
[Martian atmosphere]: https://en.wikipedia.org/wiki/Atmosphere_of_Mars
[heat shield]: https://youtu.be/Gw_51xU41w0
[increasingly detailed]: https://apod.nasa.gov/apod/ap120925.html
[the video]: https://youtu.be/4czjS9h4Fpg
[Sky Crane]: https://blogs.scientificamerican.com/guest-blog/sky-crane-how-to-land-curiosity-on-the-surface-of-mars/
[puts Perseverance down]: https://astrobiology.nasa.gov/resources/coloring/
[Jezero Crater]: https://mars.nasa.gov/mars2020/mission/science/landing-site/
[search]: https://mars.nasa.gov/programmissions/overview/
[signs that life]: https://mars.nasa.gov/news/8863/searching-for-life-in-nasas-perseverance-mars-samples/
[Earth's neighboring planet]: https://solarsystem.nasa.gov/planets/mars/overview/
