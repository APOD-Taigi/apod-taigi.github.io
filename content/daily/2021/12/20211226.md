---
title: 地球頭頂 ê JWST 太空望遠鏡
date: 2021-12-26
publishdate: 2021-12-26T12:00:00+0800
tags: [JWST 太空望遠鏡, JWST, 太空望遠鏡, 哈伯太空望遠鏡, L2 點, 銀河系, 星系, 系外行星, 頂節火箭, 紅外線, Ariane 五號火箭]
hero: https://apod.nasa.gov/apod/image/2112/JwstLaunch_Arianespace_1080.jpg
summary: 咱這馬閣有一台新 ê 太空望遠鏡矣！這台叫做 JWST 太空望遠鏡，伊毋若比 哈伯太空望遠鏡 ê 鏡面 大 5 倍以上，而且伊嘛比哈伯太空望遠鏡 提著 ê 紅外線波段影像閣較好。
categories: [podcast]
vocals: [阿錕]
---

{{% apod %}}

- 原始文章：[James Webb Space Telescope over Earth](https://apod.nasa.gov/apod/ap211226.html)
- 影像來源：[Arianespace](https://www.arianespace.com/), [ESA](https://www.esa.int/), [NASA](https://www.nasa.gov/), [CSA](https://www.asc-csa.gc.ca/), [CNES](https://cnes.fr/)
- APOD ê 相館：[發射 JWST 太空望遠鏡](https://www.facebook.com/media/set/?vanity=APOD.Sky&set=a.4297444840359702)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckyg1sdzc3swl09148kc749vo" >}}

## [漢羅] 地球頭頂 ê JWST 太空望遠鏡
咱這馬閣有一台新 ê 太空望遠鏡矣！
這台叫做 [JWST 太空望遠鏡][James Webb Space Telescope]，伊毋若比 [哈伯太空望遠鏡][Hubble] ê [鏡面][mirror] 大 5 倍以上，而且閣會當比 哈伯太空望遠鏡 提著閣較好 ê [紅外線][infrared] 影像。
[這張相片][featured picture] 是昨昏 tī 地球頂懸 ê JWST 太空望遠鏡。
伊才拄 ùi [Ariane 五號火箭][Ariane V] ê 頂節火箭擲出來。
這台火箭是 ùi 南美洲 ê [法屬 Guiana][French Guiana] [發射][launched] ê。
後個月 [JWST][JWST 1] 會行到 [太陽-地球 系統 ê L2 點][Sun-Earth L2] 附近，彼是一个會 kah 地球仝步踅太陽 ê 點。
Ùi 這馬開始到紲落來 5 個月 ê 時間，[JWST][JWST 2] 會沓沓仔 kā 伊 [摺起來 ê 鏡面][segmented mirror] kah 規組 ê 精密科學 [儀器][instruments] 拍開，看 in 是毋是會當正常運作。
若是無問題，[JWST 就會][JWST will start] ùi 2022 年熱天開始，研究 [宇宙中 ê 星系][galaxies across the universe] kah [銀河系][Milky Way Galaxy] 內底 ê 系外行星，就是 [踅其他恆星 leh 行 ê 行星][planets orbiting stars]。

## [POJ] Tē-kiû thâu-téng ê JWST Thài-khong bōng-oán-kiàⁿ
Lán chit-má ū chi̍t-tâi sin ê thài-khong bōng-uán-kiànn ah!
Chit-tâi kiò-chò JWST thài-khong bōng-uán-kiànn, i m̄-nā pí Ha-peh thài-khong bōng-oán-kiàⁿ ê kiàⁿ-bīn tōa gō͘ pōe í-siōng, jī-cha̍p koh ē-tàng pí Ha-peh thài-khong bōng-oán-kiàⁿ the̍h-tio̍h koh-khah hó ê âng-gōa-sòaⁿ iáⁿ-siōng.
Chit-tiuⁿ siòng-phìⁿ sī cha-hng tī Tē-kiû téng-koân ê JWST thài-khong bōng-oán-kiàⁿ.
I chiah tú ùi Ariane V hóe-chìⁿ ê téng-chiat hóe-chìⁿ tàn--chhut-lâi.
Chit-tâi hóe-chìⁿ sī ùi Lâm-bí-chiu ê Hoat-sio̍k Guiana hoat-siā ê.
Āu-kò-goe̍h JWST ē kiâⁿ-kàu Thài-iông-Tē-kiû hē-thóng ê L-two tiám hū-kīn, he sī chi̍t-ê ē kah Tē-kiû kâng-pō͘ se̍h Thài-iông ê tiám.
Ùi chit-má khai-sí kàu sòa-lo̍h-lâi gō͘ kò-goe̍h ê sî-kan, JWST ē tau̍h-tau̍h-á kā i chih--khí-lâi ê kiàⁿ-bīn kah kui-cho͘ cheng-bi̍t ê kho-ha̍k gî-khì phah-khui, khòaⁿ in sī-m̄-sī ē-tàng chèng-siông ūn-chok.
Nā-sī bô būn-tê, JWST to̍h ē ùi jī-khòng-jī-jī nî joa̍h-thiⁿ khai-sí, gián-kiù ú-tiū tiong ê seng-hē kah Gîn-hô-hē lāi-té ê hē-gōa-kiâⁿ-chhiⁿ, to̍h sī se̍h kî-tha hêng-chhiⁿ leh kiâⁿ ê kiâⁿ-chhiⁿ.

## [KIP] Tē-kiû thâu-tíng ê JWST Thài-khong bōng-uán-kiànn
Lán tsit-má ū tsi̍t-tâi sin ê thài-khong bōng-uán-kiànn ah!
Tsit-tâi kiò-tsò JWST thài-khong bōng-uán-kiànn, i m̄-nā pí Ha-peh thài-khong bōng-uán-kiànn ê kiànn-bīn tuā gōo puē í-siōng, jī-tsa̍p koh ē-tàng pí Ha-peh thài-khong bōng-uán-kiànn the̍h-tio̍h koh-khah hó ê âng-guā-suànn iánn-siōng.
Tsit-tiunn siòng-phìnn sī tsa-hng tī Tē-kiû tíng-kuân ê JWST thài-khong bōng-uán-kiànn.
I tsiah tú uì Ariane V hué-tsìnn ê tíng-tsiat hué-tsìnn tàn--tshut-lâi.
Tsit-tâi hué-tsìnn sī uì Lâm-bí-tsiu ê Huat-sio̍k Guiana huat-siā ê.
Āu-kò-gue̍h JWST ē kiânn-kàu Thài-iông-Tē-kiû hē-thóng ê L-two tiám hū-kīn, he sī tsi̍t-ê ē kah Tē-kiû kâng-pōo se̍h Thài-iông ê tiám.
Uì tsit-má khai-sí kàu suà-lo̍h-lâi gōo kò-gue̍h ê sî-kan, JWST ē ta̍uh-ta̍uh-á kā i tsih--khí-lâi ê kiànn-bīn kah kui-tsoo tsing-bi̍t ê kho-ha̍k gî-khì phah-khui, khuànn in sī-m̄-sī ē-tàng tsìng-siông ūn-tsok.
Nā-sī bô būn-tê, JWST to̍h ē uì jī-khòng-jī-jī nî jua̍h-thinn khai-sí, gián-kiù ú-tiū tiong ê sing-hē kah Gîn-hô-hē lāi-té ê hē-guā-kiânn-tshinn, to̍h sī se̍h kî-tha hîng-tshinn leh kiânn ê kiânn-tshinn.

## [English] James Webb Space Telescope over Earth
There's a big new telescope in space.
This one, the [James Webb Space Telescope][James Webb Space Telescope] (JWST), not only has a [mirror][mirror] over five times larger than [Hubble][Hubble]'s in area, but can see better in [infrared][infrared] light.
The [featured picture][featured picture] shows JWST high above the Earth just after being released by the upper stage of an [Ariane V][Ariane V] rocket, [launched][launched] yesterday from [French Guiana][French Guiana].
Over the next month, [JWST][JWST 1] will move out near the [Sun-Earth L2][Sun-Earth L2] point where it will co-orbit the Sun with the Earth.
During this time and for the next five months, [JWST][JWST 2] will unravel its [segmented mirror][segmented mirror] and an array of sophisticated scientific [instruments][instruments] -- and test them.
If all goes well, [JWST will start][JWST will start] examining [galaxies across the universe][galaxies across the universe] and [planets orbiting stars][planets orbiting stars] across our [Milky Way Galaxy][Milky Way Galaxy] in the summer of 2022.

## 詞彙學習

|漢羅|POJ|KIP|華語|English|
|-|-|-|-|-|
|JWST 太空望遠鏡|JWST thài-khong bōng-oán-kiàⁿ|JWST thài-khong bōng-uán-kiànn|JWST 太空望遠鏡|James Webb Space Telescope|
|哈伯太空望遠鏡|Ha-peh thài-khong bōng-oán-kiàⁿ|Ha-peh thài-khong bōng-uán-kiànn|哈伯太空望遠鏡|Hubble Space Telescope|
|Ariane 五號火箭|Ariane gō͘-hō hóe-chìⁿ|Ariane gōo-hō|Ariane 五號火箭|Ariane V rocket|
|L2 點|L-two tiám|L-two tiám|L2 點|L2 Lagrange point|
|系外行星|hē-gōa-kiâⁿ-chhiⁿ|hē-guā-kiânn-tshinn|系外行星|exoplanet|
|頂節火箭|téng-chiat hóe-chìⁿ|tíng-tsiat hué-tsìnn|上節火箭|upper stage|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[James Webb Space Telescope]:https://www.jwst.nasa.gov/
[mirror]:https://webb.nasa.gov/content/observatory/ote/mirrors/index.html
[Hubble]:https://apod.nasa.gov/apod/ap090525.html
[infrared]:https://science.nasa.gov/ems/07_infraredwaves
[featured picture]:https://www.nasa.gov/press-release/nasas-webb-telescope-launches-to-see-first-galaxies-distant-worlds
[Ariane V]:https://www.esa.int/Enabling_Support/Space_Transportation/Launch_vehicles/Ariane_5
[launched]:https://youtu.be/7nT7JGZMbtM
[French Guiana]:https://en.wikipedia.org/wiki/French_Guiana
[JWST 1]:https://jwst.nasa.gov/content/about/faqs/faq.html
[Sun-Earth L2]:https://solarsystem.nasa.gov/resources/754/what-is-a-lagrange-point/
[JWST 2]:https://youtu.be/69uT90tEJdE
[segmented mirror]:https://apod.nasa.gov/apod/ap160509.html
[instruments]:https://www.nasa.gov/mission_pages/webb/instruments/index.html
[JWST will start]:https://jwst.nasa.gov/content/science/index.html
[galaxies across the universe]:https://jwst.nasa.gov/content/science/galaxies.html
[planets orbiting stars]:https://jwst.nasa.gov/content/science/origins.html
[Milky Way Galaxy]:https://www.amnh.org/explore/ology/astronomy/the-milky-way-galaxy2
