---
title: 極晝 ê 日食
date: 2021-12-10
publishdate: 2021-12-10T12:00:00+0800
tags: [極晝, 永晝, 日食, 北極, 南極, 聯合冰川, 日全食, 食日, 縮時攝影]
hero: https://apod.nasa.gov/apod/image/2112/Eclipseclock-final2_1024c.JPG
summary: Tī 北極 kah 南極熱天會拄著極晝，這个時陣 ê 太陽會一直 tī 地平線面頂 24 點鐘無落去。這工是 12 月 4 號，是南極 ê 熱天。
categories: [podcast]
vocals: [阿錕]
---

{{% apod %}}

- 原始文章：[Eclipse on a Polar Day](https://apod.nasa.gov/apod/ap211210.html)
- 影像來源 kah [版權][copyright]：[Stephanie Ziyi Ye](https://instagram.com/stephanieyeziyi/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckxnhqbbz4zrc0992kxuavh8k" >}}

## [漢羅] 極晝 ê 日食
Tī 北極 kah 南極熱天會拄著 [極晝][During polar day]，這个時陣 ê 太陽會一直 tī 地平線面頂 24 點鐘無落去。
這工是 12 月 4 號，是南極 ê 熱天。
這是用 [魚眼鏡頭][fisheye timelapse image] 追蹤記錄 tī 聯合冰川天頂 ê 太陽 ê 縮時攝影相片，是 kā 幾若張太陽 ê 相片疊做一个圓箍仔。
是講 tī 這工，聯合冰川 ê 天頂是有較暗，就算是太陽 tī 地平線面頂嘛是仝款。
這張是 tī 日全食足短 ê 時間內底翕 ê。
[食日][an eclipsed Sun t] to̍h tī 這張組合相片 ê 下底中央。
Tī 日全食 ê 路線行過 ê 所在，[月球 ê 烏影][the Moon's shadow] to̍h kā [天頂][the sky above t] 閘烏去矣。

## [POJ] Ke̍k-tàu ê Ji̍t-si̍t
Tī Pak-ke̍k kah Lâm-ke̍k joa̍h-thiⁿ ē tú-tio̍h ke̍k-tàu, chit-ê sî-chūn ê Thài-iông ē it-ti̍t tī tē-pêng-sòaⁿ bīn-téng jī-cha̍p-sì tiám-cheng bô lo̍h-khì.
Chit-kang sī cha̍p-jī goe̍h sì hō, sī Lâm-ke̍k ê joa̍h-thiⁿ.
Che sī iōng hî-gán-kiàⁿ-thâu tui-chong kì-lo̍k tī Liân-ha̍p-peng-chhoan thiⁿ-téng ê Thài-iông ê sok-sî-liap-iáⁿ siòng-phìⁿ, sī kā kúi-ā-tiuⁿ Thài-iông ê siòng-phìⁿ tha̍h chò chi̍t-ê îⁿ-kho͘-á.
Sī kóng tī chit-kang, Liân-ha̍p-peng-chhoan ê thiⁿ-téng sī ū khah-àm, tō-sǹg-sī Thài-iông tī Tē-pêng-sòaⁿ bīn-téng mā-sī kāng-khoán.
Chit-tiuⁿ sī tī ji̍t-choân-si̍t chiok-té ê sî-kan lāi-té hip ê.
Si̍t-ji̍t to̍h tī chit-tiuⁿ cho͘-ha̍p-siòng-phìⁿ ê ē-té tiong-ng.
Tī ji̍t-choân-si̍t ê lō͘-sòaⁿ kiâⁿ-kòe ê só͘-chāi, goe̍h-kiû ê o͘-iáⁿ to̍h kā thiⁿ-téng cha̍h o͘--khì ah.


## [KIP]  Ki̍k-tàu ê Ji̍t-si̍t
Tī Pak-ki̍k kah Lâm-ki̍k jua̍h-thinn ē tú-tio̍h ki̍k-tàu, tsit-ê sî-tsūn ê Thài-iông ē it-ti̍t tī tē-pîng-suànn bīn-tíng jī-tsa̍p-sì tiám-tsing bô lo̍h-khì.
Tsit-kang sī tsa̍p-jī gue̍h sì hō, sī Lâm-ki̍k ê jua̍h-thinn.
Tse sī iōng hî-gán-kiànn-thâu tui-tsong kì-lo̍k tī Liân-ha̍p-ping-tshuan thinn-tíng ê Thài-iông ê sok-sî-liap-iánn siòng-phìnn, sī kā kuí-ā-tiunn Thài-iông ê siòng-phìnn tha̍h tsò tsi̍t-ê înn-khoo-á.
Sī kóng tī tsit-kang, Liân-ha̍p-ping-tshuan ê thinn-tíng sī ū khah-àm, tō-sǹg-sī Thài-iông tī Tē-pîng-suànn bīn-tíng mā-sī kāng-khuán.
Tsit-tiunn sī tī ji̍t-tsuân-si̍t tsiok-té ê sî-kan lāi-té hip ê.
Si̍t-ji̍t to̍h tī tsit-tiunn tsoo-ha̍p-siòng-phìnn ê ē-té tiong-ng.
Tī ji̍t-tsuân-si̍t ê lōo-suànn kiânn-kuè ê sóo-tsāi, gue̍h-kiû ê oo-iánn to̍h kā thinn-tíng tsa̍h oo--khì ah.

## [English] Eclipse on a Polar Day
[During polar day][During polar day], in Arctic and Antarctic summer, the Sun stays above the horizon for periods of 24 hours or more.
Recorded on December 4, this [fisheye timelapse image][fisheye timelapse image] tracks the Sun in multiple frames as it completes a circle in the summer sky above Union Glacier, Antarctica.
Of course on that date, Union Glacier's sky did grow dark even though the Sun was above the horizon.
Captured during the brief period of totality, [an eclipsed Sun][an eclipsed Sun e] is at bottom center of the composite view.
Near the edge of the total eclipse path across planet Earth, [the Moon's shadow][the Moon's shadow] darkens [the sky above][the sky above e].

## 詞彙學習

|漢羅|POJ|KIP|華語|English|
|-|-|-|-|-|
|永晝|éng-tàu|íng-tàu|永晝|Polar Day|
|極晝|ke̍k-tàu|ki̍k-tàu|永晝|Polar Day|
|永夜|éng-iā|íng-iā|永夜|Polar Night|
|極夜|ke̍k-iā|ki̍k-iā|永夜|Polar Night|
|魚眼鏡頭|hî-gán-kiàⁿ-thâu|hî-gán-kiànn-thâu|魚眼鏡頭|fisheye|
|聯合冰川|Liân-ha̍p-peng-chhoan|Liân-ha̍p-ping-tshuan|聯合冰川|Union Glacier|
|北極|Pak-ke̍k|Pak-ki̍k|北極|Arctic|
|南極|Lâm-ke̍k|Lâm-ki̍k|南極|Antarctica|
|日全食|ji̍t-choân-si̍t|ji̍t-tsuân-si̍t|日全食|total solar eclipse|
|食日|si̍t-ji̍t|si̍t-ji̍t|食日|eclipsed Sun|
|縮時攝影|sok-sî-liap-iáⁿ|sok-sî-liap-iánn|縮時攝影|timelapse|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[During polar day]:https://www.timeanddate.com/astronomy/midnight-sun.html
[fisheye timelapse image]:https://www.facebook.com/stephanieyeziyi/photos/a.599207167208884/1289033798226214/?type=3&theater
[an eclipsed Sun e]:https://apod.nasa.gov/apod/ap211209.html
[an eclipsed Sun t]:https://apod.tw/daily/20211209/
[the Moon's shadow]:https://earthobservatory.nasa.gov/images/149174/antarctica-eclipsed
[the sky above e]:https://apod.nasa.gov/apod/ap211205.html
[the sky above t]:https://apod.tw/daily/20211205/
