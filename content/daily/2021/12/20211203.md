---
title: 彗星 Leonard kah 海翁星系
date: 2021-12-03
publishdate: 2021-12-03T12:00:00+0800
tags: [彗星 Leonard, 海翁星系, 塗粉尾溜, 彗鬚, NGC 4631, NGC 4656, 金星, 棍仔球桮星系]
hero: https://apod.nasa.gov/apod/image/2112/ngc4656_4631_A1-LRGB_112421_1024px.jpg
summary: 這張組合相片是 11 月 24 天光進前翕 ê，這陣 ê 彗星 Leonard (C/2021 A1) 掃過 北天兩个星系之間。
categories: [podcast]
vocals: [阿錕]
---

{{% apod %}}

- 原始文章：[Comet Leonard and the Whale Galaxy](https://apod.nasa.gov/apod/ap211203.html)
- 影像來源 kah [版權][copyright]：[Gregg Ruppel](http://www.greggsastronomy.com/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckxdgmspk3wbx0952sq9520cw" >}}

## [漢羅] 彗星 Leonard kah 海翁星系
[這張組合相片][composite telescopic image]是 11 月 24 天光進前翕 ê，這陣 ê [彗星 Leonard (C/2021 A1)][Comet Leonard (C/2021 A1)] [掃過][Sweeping through] 北天兩个星系之間。
青色 ê 彗鬚是彗星 ê 塗粉尾溜，拄仔好射 tī 頂懸彼个 NGC 4631，海翁星系 ê 心臟區。
毋閣 [NGC 4631 kah 下底 ê NGC 4656][NGC 4631 and NGC 4656]，棍仔球桮星系，是背景星系， tī 2500 萬光年遠 ê 所在。
這工，彗星離咱 ê 地球有 6 光分 ê 距離。
[彗星 Leonard][Comet Leonard will] 離地球上近 ê 時陣猶未到（而且會離 [金星][to Venus] 閣較近），伊會 tī 12 月 ê 時陣變閣較光。
這粒彗星這馬用雙筒望遠鏡 kah 細台望遠鏡 [已經看會著矣][Already a good object]。
這是伊上尾一擺拜訪內太陽系。
伊 ê 近日點，就是伊上倚太陽彼工，會 tī 1 月 3 號。

## [POJ] Hūi-chhiⁿ Leonard kah Hái-ang-seng-hē
Chit-tiuⁿ cho͘-ha̍p siòng-phìⁿ sī cha̍p-it-goe̍h jī-sì thiⁿ-kng chìn-chêng hip ê, chi̍t-chūn ê hūi-chhiⁿ Leonard (C-jī-khòng-jī-it A-one) sàu-kòe pak-thian nn̄g-ê seng-hē chi-kan.
Chhiⁿ-sek ê hūi-chhiu sī hūi-chhiⁿ ê thô͘-hún-bóe-liu, tú-á-hó siā tī téng-koân hit-ê NGC sù-lio̍k-sam-it, Hái-ang-seng-hē ê sim-chōng-khu.
M̄-koh NGC sù-lio̍k-sam-it kah ē-té ê NGC sù-lio̍k-ngó͘-lio̍k, Kùn-á-kiû-poe seng-hē, sī pōe-kéng-seng-hē, tī nn̄g-chheng-gō͘-pah-bān kng-nî hn̄g ê só͘-chāi.
Chi̍t-kang, hūi-chhiⁿ lî lán ê Tē-kiû ū la̍k kng-hun ê kū-lî.
Hūi-chhiⁿ Leonard lî Tē-kiû siōng-kīn ê sî-chūn iáu-bōe kàu (jī-cha̍p ē lî Kim-chhiⁿ koh-khah kīn), i ē tī cha̍p-jī goe̍h ê sî-chūn piàn koh-khah kng.
Chit-lia̍p hūi-chhiⁿ chit-má iōng siang-tâng bōng-oán-kiàⁿ kah sè-tâi bōng-oán-kiàⁿ í-keng khòaⁿ-ē-tio̍h ah.
Che sī i siōng-bóe chi̍t-pái pài-hóng lōe-thài-iông-hē.
I ê kīn-tē-tiám, tō-sī i siōng-óa Thài-iông hit-kang, ē tī it goe̍h saⁿ hō.

## [KIP]  Huī-tshinn Leonard kah Hái-ang-sing-hē
Tsit-tiunn tsoo-ha̍p siòng-phìnn sī tsa̍p-it-gue̍h jī-sì thinn-kng tsìn-tsîng hip ê, tsi̍t-tsūn ê huī-tshinn Leonard (C-jī-khòng-jī-it A-one) sàu-kuè pak-thian nn̄g-ê sing-hē tsi-kan.
Tshinn-sik ê huī-tshiu sī huī-tshinn ê thôo-hún-bué-liu, tú-á-hó siā tī tíng-kuân hit-ê NGC sù-lio̍k-sam-it, Hái-ang-sing-hē ê sim-tsōng-khu.
M̄-koh NGC sù-lio̍k-sam-it kah ē-té ê NGC sù-lio̍k-ngóo-lio̍k, Kùn-á-kiû-pue sing-hē, sī puē-kíng-sing-hē, tī nn̄g-tshing-gōo-pah-bān kng-nî hn̄g ê sóo-tsāi.
Tsi̍t-kang, huī-tshinn lî lán ê Tē-kiû ū la̍k kng-hun ê kū-lî.
Huī-tshinn Leonard lî Tē-kiû siōng-kīn ê sî-tsūn iáu-buē kàu (jī-tsa̍p ē lî Kim-tshinn koh-khah kīn), i ē tī tsa̍p-jī gue̍h ê sî-tsūn piàn koh-khah kng.
Tsit-lia̍p huī-tshinn tsit-má iōng siang-tâng bōng-uán-kiànn kah sè-tâi bōng-uán-kiànn í-king khuànn-ē-tio̍h ah.
Tse sī i siōng-bué tsi̍t-pái pài-hóng luē-thài-iông-hē.
I ê kīn-tē-tiám, tō-sī i siōng-uá Thài-iông hit-kang, ē tī it gue̍h sann hō.

## [English] Comet Leonard and the Whale Galaxy
[Sweeping through][Sweeping through] northern predawn skies, on November 24 [Comet Leonard (C/2021 A1)][Comet Leonard (C/2021 A1)] was caught between two galaxies in this [composite telescopic image][composite telescopic image].
Sporting a greenish coma the comet's dusty tail seems to harpoon the [heart][heart] of NGC 4631 (top) also known as the Whale Galaxy.
Of course [NGC 4631 and NGC 4656][NGC 4631 and NGC 4656] (bottom, aka the Hockey Stick) are background galaxies some 25 million light-years away.
On that date the comet was about 6 light-minutes from our fair planet.
Its closest approach to Earth (and even closer approach [to Venus][to Venus] still to come, [Comet Leonard will][Comet Leonard will] grow brighter in December.
[Already a good object][Already a good object] for binoculars and small telescopes, this comet will likely not return to the inner Solar System.
Its perihelion, or closest approach to the Sun, will be on January 3, 2022.

## 詞彙學習（台語漢字/POJ/KIP/華語漢字/English）
- 【海翁星系】Hái-ang seng-hē/Hái-ang sing-hē/鯨魚星系/the Whale Galaxy
- 【彗鬚】hūi-chhiu/huī-tshiu/彗髮/coma
- 【塗粉尾溜】thô͘-hún-bóe-liu/thôo-hún-bué-liu/灰塵尾/dust tail
- 【近日點】kīn-ji̍t-tiám/kīn-ji̍t-tiám/近日點/perihelion
- 【內太陽系】lōe-thài-iông-hē/luē-thài-iông-hē/內太陽系/inner Solar System
- 【光分】kng-hun/kng-hun/光分/light-minute
- 【棍仔球桮星系】kùn-á-kiû-poe/kùn-á-kiû-pue/曲棍球星系/the Hockey Stick


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Sweeping through]:https://apod.nasa.gov/apod/ap211121.html
[Comet Leonard (C/2021 A1)]:https://theskylive.com/cometleonard-info
[composite telescopic image]:http://www.greggsastronomy.com/c2021%20A1%20Leonard.html
[heart]:https://apod.nasa.gov/apod/ap100517.html
[NGC 4631 and NGC 4656]:https://apod.nasa.gov/apod/ap090821.html
[to Venus]:https://arxiv.org/abs/2107.12370
[Comet Leonard will]:https://earthsky.org/astronomy-essentials/comet-leonard-might-become-2021s-brightest-2022/
[Already a good object]:https://solarsystem.nasa.gov/resources/2671/whats-up-december-2021/
