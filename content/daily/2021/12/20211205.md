---
title: Val Parola Pass 天頂 ê Hale-Bopp 彗星
date: 2021-12-05
publishdate: 2021-12-05T12:00:00+0800
tags: [Leonard 彗星, Hale-Bopp 彗星, 彗星, 離子尾溜, 塗粉尾溜]
hero: https://apod.nasa.gov/apod/fap/image/2112/halebopp_dimai_960.jpg
summary: Hale-Bopp 彗星，是 1997 年 ê 大彗星，因為伊比邊仔 ê 恆星閣較光。伊甚至比市內 ê 電火閣較光。毋閣你若是離開市內 ê 電火，to̍h 會當看著一場足精彩 ê 表演。
---

{{% apod %}}

- 原始文章：[Comet Hale-Bopp Over Val Parola Pas](https://apod.nasa.gov/apod/ap211205.html)
- 影像提供 kah 版權：A. Dimai, ([Col Druscie Obs.](https://www.cortinastelle.it/joomla30/index.php/it/osservatorio/osservatorio-del-col-druscie)), [AAC](https://www.cortinastelle.it/joomla30/index.php/it/)
- 台文翻譯：[An-Li Tsai][An-Li Tsai] ([NCU][NCU])

## [漢羅] Val Parola Pass 天頂 ê Hale-Bopp 彗星
[Hale-Bopp 彗星][Comet Hale-Bopp 1]，是 1997 年 ê 大彗星，因為伊比邊仔 ê 恆星閣較光。
伊甚至比 [市內 ê 電火][bright city lights] 閣較光。
毋閣你若是離開市內 ê 電火，to̍h 會當看著一場 [足精彩 ê 表演][spectacular show]。
這張 Hale-Bopp 彗星 ê 相片是 tī [意大利][Italy] [Cortina d'Ampezzo][Cortina d'Ampezzo] 邊仔 [Dolomite][Dolomite] [山脈][mountains] ê [Val Parola Pass][Val Parola Pass] ê 天頂翕 ê。
[Hale-Bopp 彗星][Comet Hale-Bopp] 有藍色 ê [離子尾溜][ion tail]，是 ùi [彗核][comet's nucleus]來 ê [離子][ions]，是 [太陽風][solar wind] kā 歕出來 ê。
白色 ê [塗粉尾溜][dust tail]是 彗核 內底較大粒粒子 ê [塗粉][dust]，[in][comet 2] 踅彗星 leh 行，是太陽光 ê 光壓 kā 驅動 ê。
[Hale-Bopp 彗星][Comet Hale-Bopp 2] (C/1995 O1) 有 18 個月會當用目睭看 [to̍h 看有][visible]。
比歷史上其他 [彗星][comet 2] 會當看著 ê 時間 [閣較久][longer]。
[大彗星][large comet] 後擺出現 ê 時陣，已經是 [4385 年][year 4385] 後 ê 代誌矣。
這個月 [Leonard 彗星][Comet Leonard] [變足光 ê][brightening]，真緊用目睭 to̍h 看會著矣。

## [POJ] Val Parola Pass thiⁿ-téng ê Hale-Bopp hui-chhiⁿ
Hale-Bopp hui-chhiⁿ sī it-kiú-kiú-chhit nî ê tōa-hui-chhiⁿ, in-ūi i pí piⁿ-á ê hêng-chhiⁿ koh-khah-kng.
I sīm-chì pí chhī-lāi ê tiān-hóe koh-khah kng.
M̄-koh lí nā-sī lī-khui chhī-lāi ê tiān-hóe, ē-tàng khòaⁿ-tio̍h chi̍t-tiûⁿ chiok cheng-chhái ê piáu-ián.
Chit-tiuⁿ Hale-Bopp hui-chhiⁿ ê siòng-phìⁿ sī tī I-tà-lī Cortina d'Ampezzo piⁿ-á Dolomite soaⁿ-me̍h ê Val Parola Pass ê thiⁿ-téng hip ê。
Hale-Bopp hui-chhiⁿ ū nâ-sek ê lî-chú-bóe-liu, sī ùi hūi-he̍k lâi ê lî-chú, sī thài-iông-hong kā pûn--chhut-lâi ê.
Pe̍h-sek ê thô͘-hún-bóe-liu sī hūi-he̍k khah tōa-lia̍p ê lia̍p-chú, in se̍h hui-chhiⁿ leh kiâⁿ, sī thài-iông-kng ê kng-ap kā khu-tōng ê.
Hale-Bopp hui-chhiⁿ (C it-kiú-kiú-ngó͘ khòng-it) ū cha̍p-poeh kò-goe̍h ē-tàng iōng ba̍k-chiu khòaⁿ to̍h khòaⁿ-ū.
Pí le̍k-sú-siōng kî-tha hui-chhiⁿ ē-tàng khòaⁿ-tio̍h ê sî-kan koh-khah-kú.
Tōa-hui-chhiⁿ āu-pái chhut-hiān ê sî-chūn, í-keng sī sì-chheng-saⁿ-pah-poeh-cha̍p-gō͘ nî-āu ê tāi-chì ah.
Chit-kò-goe̍h Leonard hui-chhiⁿ piàn chiok-kng ê, chin-kín iōng ba̍k-chiu to̍h khòaⁿ-ē-tio̍h ah.

## [KIP] Val Parola Pass thinn-tíng ê Hale-Bopp hui-tshinn
Hale-Bopp hui-tshinn sī it-kiú-kiú-tshit nî ê tuā-hui-tshinn, in-uī i pí pinn-á ê hîng-tshinn koh-khah-kng.
I sīm-tsì pí tshī-lāi ê tiān-hué koh-khah kng.
M̄-koh lí nā-sī lī-khui tshī-lāi ê tiān-hué, ē-tàng khuànn-tio̍h tsi̍t-tiûnn tsiok tsing-tshái ê piáu-ián.
Tsit-tiunn Hale-Bopp hui-tshinn ê siòng-phìnn sī tī I-tà-lī Cortina d'Ampezzo pinn-á Dolomite suann-me̍h ê Val Parola Pass ê thinn-tíng hip ê。
Hale-Bopp hui-tshinn ū nâ-sik ê lî-tsú-bué-liu, sī uì huī-hi̍k lâi ê lî-tsú, sī thài-iông-hong kā pûn--tshut-lâi ê.
Pe̍h-sik ê thôo-hún-bué-liu sī huī-hi̍k khah tuā-lia̍p ê lia̍p-tsú, in se̍h hui-tshinn leh kiânn, sī thài-iông-kng ê kng-ap kā khu-tōng ê.
Hale-Bopp hui-tshinn (C it-kiú-kiú-ngóo khòng-it) ū tsa̍p-pueh kò-gue̍h ē-tàng iōng ba̍k-tsiu khuànn to̍h khuànn-ū.
Pí li̍k-sú-siōng kî-tha hui-tshinn ē-tàng khuànn-tio̍h ê sî-kan koh-khah-kú.
Tuā-hui-tshinn āu-pái tshut-hiān ê sî-tsūn, í-king sī sì-tshing-sann-pah-pueh-tsa̍p-gōo nî-āu ê tāi-tsì ah.
Tsit-kò-gue̍h Leonard hui-tshinn piàn tsiok-kng ê, tsin-kín iōng ba̍k-tsiu to̍h khuànn-ē-tio̍h ah.


## [English] Comet Hale-Bopp Over Val Parola Pas

[Comet Hale-Bopp][Comet Hale-Bopp 1], the Great Comet of 1997, became much brighter than any surrounding stars.
It was seen even over [bright city lights][bright city lights].
Away from city lights, however, it put on quite a [spectacular show][spectacular show].
Here Comet Hale-Bopp was photographed above [Val Parola Pass][Val Parola Pass] in the [Dolomite][Dolomite] [mountains][mountains] surrounding [Cortina d'Ampezzo][Cortina d'Ampezzo], [Italy][Italy].
[Comet Hale-Bopp][Comet Hale-Bopp 2]'s blue [ion tail][ion tail], consisting of [ions][ions] from the [comet's nucleus][comet's nucleus], is pushed out by the [solar wind][solar wind].
The white [dust tail][dust tail] is composed of larger particles of [dust][dust] from the nucleus driven by the pressure of sunlight, that orbit behind the [comet][comet 1].
Comet Hale-Bopp (C/1995 O1) remained [visible][visible] to the unaided eye for 18 months -- [longer][longer] than any other [comet][comet 2] in recorded history.
The [large comet][large comet] is next expected to return around the [year 4385][year 4385].
This month, [Comet Leonard][Comet Leonard] is [brightening][brightening] and may soon become visible to the unaided eye.

## 詞彙學習（台語漢字/POJ/KIP/華語漢字/English）
- 【彗核】hūi-he̍k/huī-hi̍k/彗核/nucleus of comet
- 【塗粉尾溜】thô͘-hún-bóe-liu/thôo-hún-bué-liu/灰塵尾/dust tail
- 【離子尾溜】lî-chú-bóe-liu/lî-tsú-bué-liu/離子尾/ion tail


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Comet Hale-Bopp 1]:http://www2.jpl.nasa.gov/comet/
[bright city lights]:https://apod.nasa.gov/apod/ap970408.html
[spectacular show]:https://apod.nasa.gov/apod/ap970313.html
[Val Parola Pass]:https://youtu.be/VkpNkoC4hz4
[Dolomite]:https://youtu.be/Dm7O9FnvsuE?t=17
[mountains]:https://en.wikipedia.org/wiki/Dolomites
[Cortina d'Ampezzo]:https://en.wikipedia.org/wiki/Cortina_d%27Ampezzo
[Italy]:https://en.wikipedia.org/wiki/Italy
[Comet Hale-Bopp 2]:https://en.wikipedia.org/wiki/Comet_hale_bopp
[ion tail]:http://www2.ess.ucla.edu/~jewitt/tail.html
[ions]:https://en.wikipedia.org/wiki/Ion
[comet's nucleus]:https://apod.nasa.gov/apod/ap100104.html
[solar wind]:https://apod.nasa.gov/apod/ap000318.html
[dust tail]:https://apod.nasa.gov/apod/ap001227.html
[dust]:https://apod.nasa.gov/apod/ap011117.html
[comet 1]:https://solarsystem.nasa.gov/asteroids-comets-and-meteors/comets/overview/
[visible]:https://apod.nasa.gov/cgi-bin/apod/apod_search?tquery=Bopp
[longer]:https://i.kym-cdn.com/photos/images/newsfeed/000/002/110/longcat.jpg?1241726484
[comet 2]:https://solarsystem.nasa.gov/asteroids-comets-and-meteors/comets/c-1995-o1-hale-bopp/in-depth/
[large comet]:https://apod.nasa.gov/apod/ap970414.html
[year 4385]:https://en.wikipedia.org/wiki/5th_millennium
[Comet Leonard]:https://en.wikipedia.org/wiki/C/2021_A1_(Leonard)
[brightening]:http://www.aerith.net/comet/catalog/2021A1/mag2.gif
