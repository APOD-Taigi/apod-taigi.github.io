---
title: Tī 世界尻川尾 ê 日全食
date: 2021-12-05
publishdate: 2021-12-05T12:00:00+0800
tags: [日全食, 日食, 日冕, 食月, 食日, 水星, 月食, 日冕]
hero: https://apod.nasa.gov/apod/image/2112/EclipseAntarctica_Horalek_1080.jpg
summary: 昨昏有日全食，毋閣干焦 tī 地球尻川尾才看會著。為著欲翕著這个特別 ê 現象，飛龍機飛到南半球海洋 ê 雲頂翕。
categories: [podcast]
vocals: [阿錕]
---

{{% apod %}}

- 原始文章：[Total Solar Eclipse Below the Bottom of the World](https://apod.nasa.gov/apod/ap211205.html)
- 影像來源 kah 版權：[Petr Horálek](https://www.petrhoralek.com/#about-1) ([ESO](https://www.eso.org) [Photo Ambassador](https://www.eso.org/public/outreach/partnerships/photo-ambassadors/), [Inst. of Physics in Opava](https://www.slu.cz/phys/en/))
- 投稿到 APOD：[2021 年 12 月 ê 日全食](https://www.facebook.com/media/set/?set=a.4214646051972915&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckxdhn8si26x20979fepws4v9" >}}

## [漢羅] Tī 世界尻川尾 ê 日全食
昨昏（12 月 4 號）有日全食，毋閣干焦 tī 地球尻川尾才看會著。
為著欲翕著這个 [特別 ê 現象][unusual phenomenon]，飛龍機飛到 [南半球海洋][Southern Ocean] ê 雲頂翕。
[這張相片][featured image] 足壯觀 ê。
光點是太陽 ê 外層 [日冕][corona]，[食月][eclipsing Moon] 是烏點，拄仔好 行到太陽 ê 中心。。
倒手爿到下跤是 [飛龍機][airplane] ê 翼股 kah iăn-jín，倒爿較遠 ê 所在閣有 [另外一隻飛龍機 leh 看日食][another airplane observing the eclipse]。
[食日][eclipsed Sun]邊仔一輾較暗 ê 叫做 [烏影錐][shadow cone]。
伊會較暗是因為你看著月娘進前，愛先經過一个去予月娘閘暗 ê、[厚厚 ê 大氣層][long corridor]。
你若是 [較細膩來檢查][careful inspection] 這个食日，to̍h 會發現伊 ê 正爿是 [水星][planet Mercury]。
[後一擺 ê 日食][next total solar eclipse] 會 tī 2023 年 4 月經過澳洲 kah 印尼，[閣後一擺][the one after that] 會 tī [2024 年 4 月][April of 2024] 經過 [北美洲][North America]。

## [POJ] Tī Sè-kài kha-chhng-bóe ê Ji̍t-choân-si̍t
Cha-hng (cha̍p-jī goe̍h sì hō) ū ji̍t-choân-si̍t, m̄-koh kan-na tī Tē-kiû kha-chhng-bóe chiah khòaⁿ-ē-tio̍h.
Ūi-tio̍h beh hip-tio̍h chi̍t-ê te̍k-pia̍t ê hiān-siōng, poe-lêng-ki poe kàu Lâm-pòaⁿ-kiû hái-iûⁿ ê hûn-téng hip.
Chit-tiuⁿ siòng-phìⁿ chiok chòng-koan ê.
Kng-tiám sī Thài-iông ê gōa-chân ji̍t-bián, si̍t-goe̍h sī o͘-tiám, tú-á-hó kiâⁿ kàu Thài-iông ê tiong-sim.
Tò-chhiú-pêng kàu ē-kha sī poe-lêng-ki ê si̍t-kó͘ kah iăn-jín, tò-pêng khah-hn̄g ê só͘-chāi koh-ū lēng-gōa chi̍t-chiah poe-lêng-ki leh khòaⁿ ji̍t-si̍t.
Sit-ji̍t piⁿ-á chi̍t-liàn khah-àm ê kiò-chò o͘-iáⁿ-chui.
I ē khah-àm sī in-ūi lí khòaⁿ goe̍h-niû chìn-chêng, ài seng kéng-kòe chi̍t-ê khì hō͘ goe̍h-niû cha̍h-àm ê, kāu-kāu ê tōa-khì-chân.
Lí nā-sī khah sè-lī lâi kiám-cha chit-ê si̍t-ji̍t, to̍h ē hoat-hiān i ê chiàⁿ-pêng sī Chúi-chhiⁿ.
Āu-chi̍t-pái ê ji̍t-si̍t ē tī jī-khòng-jī-sam nî sì goe̍h kéng-kòe Ò-chiu kah Ìn-nî, koh āu-chi̍t-pái ē tī jī-khòng-jī-sù nî sì goe̍h kéng-kòe Pak-bí-chiu.



## [KIP] Tī Sè-kài kha-chhng-bóe ê Ji̍t-choân-si̍t
Cha-hng (cha̍p-jī goe̍h sì hō) ū ji̍t-choân-si̍t, m̄-koh kan-na tī Tē-kiû kha-chhng-bóe chiah khòaⁿ-ē-tio̍h.
Ūi-tio̍h beh hip-tio̍h chi̍t-ê te̍k-pia̍t ê hiān-siōng, poe-lêng-ki poe kàu Lâm-pòaⁿ-kiû hái-iûⁿ ê hûn-téng hip.
Chit-tiuⁿ siòng-phìⁿ chiok chòng-koan ê.
Kng-tiám sī Thài-iông ê gōa-chân ji̍t-bián, si̍t-goe̍h sī o͘-tiám, tú-á-hó kiâⁿ kàu Thài-iông ê tiong-sim.
Tò-chhiú-pêng kàu ē-kha sī poe-lêng-ki ê si̍t-kó͘ kah iăn-jín, tò-pêng khah-hn̄g ê só͘-chāi koh-ū lēng-gōa chi̍t-chiah poe-lêng-ki leh khòaⁿ ji̍t-si̍t.
Sit-ji̍t piⁿ-á chi̍t-liàn khah-àm ê kiò-chò o͘-iáⁿ-chui.
I ē khah-àm sī in-ūi lí khòaⁿ goe̍h-niû chìn-chêng, ài seng kéng-kòe chi̍t-ê khì hō͘ goe̍h-niû cha̍h-àm ê, kāu-kāu ê tōa-khì-chân.
Lí nā-sī khah sè-lī lâi kiám-cha chit-ê si̍t-ji̍t, to̍h ē hoat-hiān i ê chiàⁿ-pêng sī Chúi-chhiⁿ.
Āu-chi̍t-pái ê ji̍t-si̍t ē tī jī-khòng-jī-sam nî sì goe̍h kéng-kòe Ò-chiu kah Ìn-nî, koh āu-chi̍t-pái ē tī jī-khòng-jī-sù nî sì goe̍h kéng-kòe Pak-bí-chiu.



## [English] Total Solar Eclipse Below the Bottom of the World
Yesterday there was a total solar eclipse visible only at the end of the Earth.
To capture the [unusual phenomenon][unusual phenomenon], airplanes took flight below the clouded seascape of [Southern Ocean][Southern Ocean].
The [featured image][featured image] shows one relatively spectacular capture where the bright spot is the outer [corona][corona] of the Sun and the [eclipsing Moon][eclipsing Moon] is seen as the dark spot in the center.
A wing and engine of the [airplane][airplane] are visible across the left and bottom of the image, while [another airplane observing the eclipse][another airplane observing the eclipse] is visible on the far left.
The dark area of the sky surrounding the [eclipsed Sun][eclipsed Sun] is called a [shadow cone][shadow cone].
It is dark because you are looking down a [long corridor][long corridor] of air shadowed by the Moon.
A [careful inspection][careful inspection] of the eclipsed Sun will reveal the [planet Mercury][planet Mercury] just to the right.
The [next total solar eclipse][next total solar eclipse] [shadow][shadow] will cross parts of [Australia][Australia] and [Indonesia][Indonesia] in April of 2023, while [the one after that][the one after that] will cross [North America][North America] in [April of 2024][April of 2024].

## 詞彙學習（漢羅/POJ/KIP/華語/English）
- 【日全食】ji̍t-choân-si̍t/ji̍t-tsuân-si̍t/日全食/total solar eclipse
- 【食日】si̍t-goe̍h/si̍t-gue̍h/食日/eclipsed sun
- 【日冕】ji̍t-bián/ji̍t-bián/日冕/corona
- 【月食】goe̍h-si̍t/gue̍h-si̍t/月食/lunar eclipse
- 【食月】si̍t-goe̍h/si̍t-gue̍h/食月/eclipsed moon
- 【烏影錐】o͘-iáⁿ-chui/oo-iánn-tsui/烏影錐/shadow cone


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[unusual phenomenon]:https://apod.nasa.gov/apod/ap170730.html
[Southern Ocean]:https://en.wikipedia.org/wiki/Southern_Ocean
[featured image]:https://www.instagram.com/p/CXETIsGFPMR/
[corona]:https://apod.nasa.gov/apod/ap170920.html
[eclipsing Moon]:https://apod.nasa.gov/apod/ap170820.html
[airplane]:https://www.grc.nasa.gov/www/k-12/UEET/StudentSite/airplanes.html
[another airplane observing the eclipse]:https://apod.nasa.gov/apod/ap130513.html
[eclipsed Sun]:https://www.nasa.gov/content/dec-4-2021-eclipse
[shadow cone]:https://apod.nasa.gov/apod/ap100804.html
[long corridor]:https://apod.nasa.gov/apod/ap031127.html
[careful inspection]:https://i.kym-cdn.com/photos/images/facebook/001/705/995/a66.png
[planet Mercury]:https://apod.nasa.gov/apod/ap200708.html
[next total solar eclipse]:https://www.timeanddate.com/eclipse/solar/2023-april-20
[shadow]:https://apod.nasa.gov/apod/ap201229.html
[Australia]:https://en.wikipedia.org/wiki/Australia
[Indonesia]:https://en.wikipedia.org/wiki/Indonesia
[the one after that]:https://www.timeanddate.com/eclipse/solar/2024-april-8
[North America]:https://en.wikipedia.org/wiki/North_America
[April of 2024]:https://eclipse.aas.org/eclipse-america-2024
