---
title: 意大利天頂 ê 行星排規排
date: 2021-12-19
publishdate: 2021-12-19T12:00:00+0800
tags: [Leonard 彗星, 黃道面, 金星, 土星, 木星, 天王星, 月娘]
hero: https://apod.nasa.gov/apod/fap/image/2112/PlanetsAligned_Finazzi_1080.jpg
summary: 行星排規排毋是巧合。這是因為這寡行星 leh 踅太陽 ê 軌道攏 kah 黃道面差無蓋濟。你若是 úi 黃道面內底看，就親像 tī 地球面頂看仝款，所有 ê 行星看起來 to̍h 敢若排做一排。

categories: [podcast]
vocals: [阿錕]
---

{{% apod %}}

- 原始文章：[Planetary Alignment over Italy](https://apod.nasa.gov/apod/ap211219.html)
- 影像來源 kah 版權：[Antonio Finazzi](https://www.facebook.com/antonio.finazzi.5)
- 天文探索 kah 科普教育：[支援 APOD ê 博士班學程](https://asterisk.apod.com/viewtopic.php?f=28&t=41989)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckybs7zpd17kp091645lgxhxq" >}}

## [漢羅] 意大利天頂 ê 行星排規排
行星排規排毋是巧合。
這是因為這寡 行星 leh 踅[太陽][Sun] ê [軌道][planets orbit] 攏 kah [黃道面][ecliptic] 差無蓋濟。
你若是 úi 黃道面內底看，就親像 tī [地球面頂][Earth dwellers] 看仝款，所有 ê 行星看起來 to̍h 敢若排做 [一排][single band]。
毋閣，[三粒上光 ê 行星][three of the brightest planets] 攏 tī 仝一个方向，這 to̍h 是巧合矣。
這个巧合是這個月初去予翕著 ê。
[相片][Featured above] 是 tī [意大利][Italy] [Chiuduno 市][Chiuduno] 日頭落山了後翕 ê。
Úi 正爿到倒爿是 [金星][Venus]、[土星][Saturn t]、[木星][Jupiter]，
猶閣有 [月娘][Earth's Moon]、kah 遠方 ê [天王星][Uranus] 攏 [排做一排][imaged together]。
雲 tī 天頂一巡一巡行到 [日落][setting Sun] 彼搭。
這個月 tī 天頂 ê [Leonard 彗星][Comet Leonard t] 會愈來愈暗，毋閣你若是拄著無月娘 ê 暗暝，猶是會當 tī 天頂看著這寡行星排規排。

## [POJ] Ì-ta-lī thiⁿ-téng ê kiâⁿ-chhiⁿ pâi kui-pâi
Kiâⁿ-chhiⁿ pâi kui-pâi m̄-sī khá-ha̍p.
Che sī in-ūi chit-kóa kiâⁿ-chhiⁿ leh se̍h Thài-iông ê kúi-tō lóng kah n̂g-tō-bīn chha bô gōa-chē.
Lí nā-sī úi n̂g-tō-bīn lāi-té khòaⁿ, to̍h chhin-chhiūⁿ tī Tē-kiû bīn-téng khòaⁿ kāng-khoán, só͘-ū ê kiâⁿ-chhiⁿ khòaⁿ--khí-lâi to̍h ká-ná pâi chò chi̍t-pâi.
M̄-koh, saⁿ-lia̍p siōng-kng ê kiâⁿ-chhiⁿ lóng tī kâng chi̍t-ê hong-hiòng, che to̍h sī khá-ha̍p ah.
Chit-ê khá-ha̍p sī chi̍t-ko-goe̍h-chhoe khì hō͘ hip-tio̍h ê.
Siòng-phìⁿ sī tī I-tá-lī Chiuduno chhī ji̍t-thâu lo̍h-soaⁿ liáu-āu hip ê.
Úi chiàⁿ-pêng kàu tò-pêng sī Kim-chhiⁿ, Thó͘-chhiⁿ, Bo̍k-chhiⁿ,
iau-koh-ū goe̍h-niû, kah oán-hong ê Thian-ông-chhiⁿ lóng pâi-chò chi̍t-pâi.
Hûn tī thiⁿ-téng chi̍t-sûn-chi̍t-sûn kiâⁿ kàu ji̍t-lo̍h hit-tah.
Chi̍t-kò-goe̍h tī thiⁿ-téng ê Leonard hūi-chhiⁿ ē lú-lâi lú-àm, m̄-koh lī nā-sī tú-tio̍h bô goe̍h-niû ê àm-mî, iáu-sī ē-tàng tī thiⁿ-téng khòaⁿ-tio̍h chi̍t-kóa kiâⁿ-chhiⁿ pâi kui-pâi.

## [KIP] Ì-ta-lī thinn-tíng ê kiânn-tshinn pâi kui-pâi
Kiânn-tshinn pâi kui-pâi m̄-sī khá-ha̍p.
Tse sī in-uī tsit-kuá kiânn-tshinn leh se̍h Thài-iông ê kuí-tō lóng kah n̂g-tō-bīn tsha bô guā-tsē.
Lí nā-sī uí n̂g-tō-bīn lāi-té khuànn, to̍h tshin-tshiūnn tī Tē-kiû bīn-tíng khuànn kāng-khuán, sóo-ū ê kiânn-tshinn khuànn--khí-lâi to̍h ká-ná pâi tsò tsi̍t-pâi.
M̄-koh, sann-lia̍p siōng-kng ê kiânn-tshinn lóng tī kâng tsi̍t-ê hong-hiòng, tse to̍h sī khá-ha̍p ah.
Tsit-ê khá-ha̍p sī tsi̍t-ko-gue̍h-tshue khì hōo hip-tio̍h ê.
Siòng-phìnn sī tī I-tá-lī Chiuduno tshī ji̍t-thâu lo̍h-suann liáu-āu hip ê.
Uí tsiànn-pîng kàu tò-pîng sī Kim-tshinn, Thóo-tshinn, Bo̍k-tshinn,
iau-koh-ū gue̍h-niû, kah uán-hong ê Thian-ông-tshinn lóng pâi-tsò tsi̍t-pâi.
Hûn tī thinn-tíng tsi̍t-sûn-tsi̍t-sûn kiânn kàu ji̍t-lo̍h hit-tah.
Tsi̍t-kò-gue̍h tī thinn-tíng ê Leonard huī-tshinn ē lú-lâi lú-àm, m̄-koh lī nā-sī tú-tio̍h bô gue̍h-niû ê àm-mî, iáu-sī ē-tàng tī thinn-tíng khuànn-tio̍h tsi̍t-kuá kiânn-tshinn pâi kui-pâi.

## [English] Planetary Alignment over Italy
It is not a coincidence that planets line up.
That's because all of the [planets orbit][planets orbit] the [Sun][Sun] in (nearly) a single sheet called the plane of the [ecliptic][ecliptic].
When viewed from inside that plane -- as [Earth dwellers][Earth dwellers] are likely to do -- the planets all appear confined to a [single band][single band].
It is a coincidence, though, when [three of the brightest planets][three of the brightest planets] all appear in nearly the same direction.
Such a coincidence was captured earlier this month.
[Featured above][Featured above] (right to left), [Venus][Venus], [Saturn][Saturn e], and [Jupiter][Jupiter] were all [imaged together][imaged together] in a line just after sunset, from [Chiuduno][Chiuduno], [Italy][Italy].
Joining the alignment are [Earth's Moon][Earth's Moon], and the position of the more distant [Uranus][Uranus].
Bands of clouds streak across the sky toward the [setting Sun][setting Sun].
As [Comet Leonard][Comet Leonard e] fades, this planetary alignment -- absent the Moon -- should persist for the rest of the month.

## 詞彙學習

|漢羅|POJ|KIP|華語|English|
|-|-|-|-|-|
|黃道面|n̂g-tō-bīn|n̂g-tō-bīn|黃道面|ecliptic|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[planets orbit]::https://medium.com/starts-with-a-bang/ask-ethan-82-why-are-the-planets-all-in-the-same-plane-4470245c8743
[Sun]:https://apod.nasa.gov/apod/ap160731.html
[ecliptic]:https://en.wikipedia.org/wiki/Ecliptic#/media/File:Ecliptic_plane_side_view.gif
[Earth dwellers]:https://apod.nasa.gov/apod/ap170326.html
[single band]::https://en.wikipedia.org/wiki/Ecliptic
[three of the brightest planets]:https://earthsky.org/astronomy-essentials/visible-planets-tonight-mars-jupiter-venus-saturn-mercury/
[Featured above]:https://www.facebook.com/photo?fbid=2347172088751018
[Venus]:https://solarsystem.nasa.gov/planets/venus/in-depth/
[Saturn e]:https://apod.nasa.gov/apod/ap210919.html
[Saturn t]:https://apod.nasa.gov/apod/ap210919.html
[Jupiter]:https://apod.nasa.gov/apod/ap180226.html
[imaged together]:https://www.boredpanda.com/blog/wp-content/uploads/2017/11/5a1854f1c22e9-png__700.jpg
[Chiuduno]:https://youtu.be/mM9z5MV8im4
[Italy]:https://en.wikipedia.org/wiki/Italy
[Earth's Moon]:https://solarsystem.nasa.gov/moons/earths-moon/overview/
[Uranus]:https://solarsystem.nasa.gov/planets/uranus/in-depth/
[setting Sun]:https://apod.nasa.gov/apod/ap150512.html
[Comet Leonard e]:https://apod.nasa.gov/apod/ap211212.html
[Comet Leonard t]:https://apod.nasa.gov/apod/ap211212.html
