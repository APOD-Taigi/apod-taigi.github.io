---
title: 發射 IXPE 太空天文台
date: 2021-12-22
publishdate: 2021-12-22T12:00:00+0800
tags: [中子星, 烏洞, IXPE 太空天文台, 火箭]
hero: https://apod.nasa.gov/apod/fap/image/2112/IxpeLaunch_Sirokie_960.jpg
summary: 鳥仔袂飛遮爾懸。飛龍機嘛袂飛遮爾緊。自由女神嘛無遮爾重。干焦現代人會當了解發生啥物代誌，1000 年前 ê 人嘛是毋知。
categories: [podcast]
vocals: [阿錕]
---

{{% apod %}}

- 原始文章：[Launch of the IXPE Observatory](https://apod.nasa.gov/apod/ap211222.html)
- 影像來源 kah 版權：[Jordan Sirokie](https://www.instagram.com/sir_oki/)
- 上新 ê 發射消息：[James Webb Space Telescope](https://www.nasa.gov/feature/james-webb-space-telescope-launch-update)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckypk0p6r6m140944p2hy173h" >}}

## [漢羅] 發射 IXPE 太空天文台
[鳥仔][Birds] 袂飛遮爾懸。
[飛龍機][Airplanes] 嘛袂飛遮爾緊。
[自由女神][Statue of Liberty] 嘛無遮爾重。
除了 [人類][human 1] 以外，其他 [物種][species] 嘛無法度知影 [發生啥物代誌][what is going on]，毋閣 [1000 年前][millennium ago] ê [人][human 2] 嘛是毋知。
發射 [火箭][rocket] 到太空是一件 [予人足歡喜][inspires awe]、閣真有挑戰性 ê 工課。
這個月 ùi [Florida 州][Florida] ê [Kennedy 太空中心][Kennedy Space Center] [發射][lifted off] 一台 [SpaceX][SpaceX] ê [Falcon 9 號][Falcon 9] 火箭。
[這張相片][Pictured here] to̍h 火箭送出去 ê [X-光偏振儀探測相機][Imaging X-ray Polarimetry Explorer] (IXPE) 翕 ê。
[IXPE][IXPE 1] 是一台欲觀測高能天體 ê 相機，欲看 [中子星][neutron stars]、烏洞、kah [遙遠星系 ê 中心][centers of distant galaxies]。
伊 ê 目的是欲了解是啥物款 ê [物理][physics] kah [幾何結構][geometries] 產生、控制這寡天體 ê。
30 萬公斤 ê [火箭][Rockets] kā [IXPE][IXPE 2] ùi 基座升懸到 [地球][Earth] 面頂，踅地球 leh 行。
Tī 遐 ê 空氣實在是薄到予人無法度喘氣。
是講這馬地球 ê [火箭][rocket ship]，是 [幾若工][every few days] to̍h ùi 某一个所在 [發射][launched t] 到太空去。

## [POJ] Hoat-siā IXPE Thài-khong-thian-bûn-tâi
Chiáu-á bōe poe chiah-nī koân.
Poe-lêng-ki mā bōe poe chiah-nī kín.
Chū-iû-lú-sîn mā bô chiah-nī tāng.
Tû-liáu jîn-lūi ì-gōa, kî-tha bu̍t-chióng mā bô-hoat-tō͘ chai-iáⁿ hoat-seng siáⁿ-mih tāi-chì, m̄-koh chi̍t-chheng nî-chêng ê lâng mā-sī m̄-chai.
Hoat-siā hóe-chìⁿ kàu thài-khong sī chi̍t-kiāⁿ hō͘-lâng chiok hoaⁿ-hí, koh chin ū thiáu-chiàn-sèng ê khang-khòe.
Chit-kò-goe̍h ùi Florida chiu ê Kennedy thài-khong-tiong-sim hoat-siā chi̍t-tâi SpaceX ê Falcon káu-hō hóe-chìⁿ.
Chit-tiuⁿ siòng-phìⁿ to̍h sī hóe-chìⁿ sàng--chhut-khì ê X-kng phian-chìn-gî thàm-chhek-siòng-ki (IXPE) hip ê.
IXPE sī chi̍t-tâi beh koan-chhek ko-lêng thian-thé ê siòng-ki, beh khòaⁿ tiōng-chú-chhiⁿ, o͘-tōng, kah iâu-oán seng-hē ê tiong-sim.
I ê bo̍k-te̍k sī beh liáu-kái sī siáⁿ-mih-khoán ê bu̍t-lí kah kí-hô kiat-kò͘ sán-seng, khòng-chè chit-kóa thian-thé ê.
Saⁿ-cha̍p-bān kong-kin ê hóe-chìⁿ kā IXPE ùi ki-chō seng-koân kàu Tē-kiû bīn-téng, se̍h Tē-kiû leh kiâⁿ.
Tī hiah ê khong-khì si̍t-chāi sī po̍h kàu hō͘ lâng bô-hoat-tō͘ chhoán-khùi.
Sī-kóng chit-má Tē-kiû ê hóe-chìⁿ, sī kúi-ā-kang to̍h ùi bó͘-chi̍t-ê só͘-chāi hoat-siā kàu thài-khong khì.


## [KIP] Huat-siā IXPE Thài-khong-thian-bûn-tâi
Tsiáu-á buē pue tsiah-nī kuân.
Pue-lîng-ki mā buē pue tsiah-nī kín.
Tsū-iû-lú-sîn mā bô tsiah-nī tāng.
Tû-liáu jîn-luī ì-guā, kî-tha bu̍t-tsióng mā bô-huat-tōo tsai-iánn huat-sing siánn-mih tāi-tsì, m̄-koh tsi̍t-tshing nî-tsîng ê lâng mā-sī m̄-tsai.
Huat-siā hué-tsìnn kàu thài-khong sī tsi̍t-kiānn hōo-lâng tsiok huann-hí, koh tsin ū thiáu-tsiàn-sìng ê khang-khuè.
Tsit-kò-gue̍h uì Florida tsiu ê Kennedy thài-khong-tiong-sim huat-siā tsi̍t-tâi SpaceX ê Falcon káu-hō hué-tsìnn.
Tsit-tiunn siòng-phìnn to̍h sī hué-tsìnn sàng--tshut-khì ê X-kng phian-tsìn-gî thàm-tshik-siòng-ki (IXPE) hip ê.
IXPE sī tsi̍t-tâi beh kuan-tshik ko-lîng thian-thé ê siòng-ki, beh khuànn tiōng-tsú-tshinn, oo-tōng, kah iâu-uán sing-hē ê tiong-sim.
I ê bo̍k-ti̍k sī beh liáu-kái sī siánn-mih-khuán ê bu̍t-lí kah kí-hô kiat-kòo sán-sing, khòng-tsè tsit-kuá thian-thé ê.
Sann-tsa̍p-bān kong-kin ê hué-tsìnn kā IXPE uì ki-tsō sing-kuân kàu Tē-kiû bīn-tíng, se̍h Tē-kiû leh kiânn.
Tī hiah ê khong-khì si̍t-tsāi sī po̍h kàu hōo lâng bô-huat-tōo tshuán-khuì.
Sī-kóng tsit-má Tē-kiû ê hué-tsìnn, sī kuí-ā-kang to̍h uì bóo-tsi̍t-ê sóo-tsāi huat-siā kàu thài-khong khì.


## [English] Launch of the IXPE Observatory
[Birds][Birds] don't fly this high.
[Airplanes][Airplanes] don't go this fast.
The [Statue of Liberty][Statue of Liberty] weighs less.
No [species][species] other than [human][human 1] can even comprehend [what is going on][what is going on], nor could any [human][human 2] just a [millennium ago][millennium ago].
The launch of a [rocket][rocket] bound for space is an event that [inspires awe][inspires awe] and challenges description.
[Pictured here][Pictured here], a [SpaceX][SpaceX] [Falcon 9][Falcon 9] rocket [lifted off][lifted off] from [Kennedy Space Center][Kennedy Space Center], [Florida][Florida] earlier this month carrying the [Imaging X-ray Polarimetry Explorer][Imaging X-ray Polarimetry Explorer] (IXPE).
[IXPE][IXPE 1] is scheduled to observe high-energy objects such as [neutron stars][neutron stars], black holes, and the [centers of distant galaxies][centers of distant galaxies] to better determine the [physics][physics] and [geometries][geometries] that create and control them.
From a standing start, the 300,000+ kilogram [rocket ship][rocket ship] lifted [IXPE][IXPE 2] up to circle the [Earth][Earth], where the outside air is too thin to breathe.
[Rockets][Rockets] bound for space are now [launched][launched e] from somewhere on Earth [every few days][every few days].


## 詞彙學習（漢羅/POJ/KIP/華文/English）
- 【中子星】tiōng-chú-chhiⁿ/tiōng-tsú-tshinn/中子星/neutron star
- 【烏洞】o͘-tōng/oo-tōng/烏洞/black hole
- 【偏振儀】phian-chìn-gî/phian-tsìn-gî/偏振儀/Polarimetry
- 【幾何】kí-hô/kí-hô/幾何/geometry
- 【火箭】hóe-chìⁿ/hué-tsìnn/火箭/rocket
- 【自由女神】Chū-iû-lú-sîn/Tsū-iû-lú-sîn/自由女神/the Statue of Libert


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Birds]:https://www.pbs.org/lifeofbirds/
[Airplanes]:https://www.grc.nasa.gov/www/k-12/UEET/StudentSite/airplanes.html
[Statue of Liberty]:http://www.nps.gov/stli/
[species]:https://en.wikipedia.org/wiki/Species
[human 1]:https://apod.nasa.gov/apod/ap190818.html
[what is going on]:http://www.dumpaday.com/wp-content/uploads/2014/04/scary-pictures-22.jpg
[human 2]:https://www.nlm.nih.gov/research/visible/photos.html
[millennium ago]:https://apod.nasa.gov/apod/ap010101.html
[rocket]:https://www.grc.nasa.gov/WWW/K-12/TRC/Rockets/history_of_rockets.html
[inspires awe]:https://apod.nasa.gov/apod/ap161017.html
[Pictured here]:https://www.instagram.com/p/CXQrQ28Oo6_/
[SpaceX]:https://www.spacex.com/
[Falcon 9]:https://www.spacex.com/vehicles/falcon-9/
[lifted off]:https://apod.nasa.gov/apod/ap160721.html
[Kennedy Space Center]:https://en.wikipedia.org/wiki/Kennedy_Space_Center
[Florida]:https://en.wikipedia.org/wiki/Florida
[Imaging X-ray Polarimetry Explorer]:https://ixpe.msfc.nasa.gov/
[IXPE 1]:https://en.wikipedia.org/wiki/IXPE
[neutron stars]:https://imagine.gsfc.nasa.gov/science/objects/neutron_stars1.html
[centers of distant galaxies]:https://apod.nasa.gov/apod/ap140224.html
[physics]:https://en.wikipedia.org/wiki/Physics
[geometries]:https://en.wikipedia.org/wiki/Geometry
[rocket ship]:https://apod.nasa.gov/apod/ap180624.html
[IXPE 2]:https://youtu.be/9VgSkMDaFNk
[Earth]:https://apod.nasa.gov/apod/ap070325.html
[Rockets]:https://spaceplace.nasa.gov/launching-into-space/en/
[launched e]:https://apod.nasa.gov/apod/ap210401.html
[launched t]:https://apod.tw/daily/20210401/
[every few days]:https://en.wikipedia.org/wiki/2022_in_spaceflight
