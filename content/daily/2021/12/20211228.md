---
title: 瑞典天頂 ê 日暈
date: 2021-12-28
publishdate: 2021-12-28T12:00:00+0800
tags: [日暈, 冰晶, 透鏡, 趨雪場, 幻日, 幻日現象]
hero: https://www.youtube.com/watch?v=2SnbMTQwDKM
summary: 日頭發生啥物代誌？有當時仔伊看起來 to̍h 親像是經過一个足大 ê 透鏡。毋閣這支影片 ê 太陽是迵過幾若百萬 ê 細片透鏡，to̍h 是 冰晶啦！
categories: [podcast]
vocals: [阿錕]
---

{{% apod %}}

- 原始文章：[Sun Halo over Sweden](https://apod.nasa.gov/apod/ap211228.html)
- 影片來源 kah 版權：[Håkan Hammar](https://www.facebook.com/hakanhf) ([Vemdalen Ski Resort](https://www.skistar.com/sv/vara-skidorter/vemdalen/vinter-i-vemdalen/), [SkiStar](https://www.skistar.com/en/corporate/))
- 台文翻譯：[An-Li Tsai][An-Li Tsai] ([NCU][NCU])

{{< podcast "ckyiulrif70230983hf7ov9p8" >}}

## [漢羅] 瑞典天頂 ê 日暈
日頭發生啥物代誌？
有當時仔伊看起來 to̍h 親像是經過一个足大 ê [透鏡][lens]。
毋閣這支影片 ê 太陽是迵過幾若百萬塊細片透鏡，to̍h 是 [冰晶][ice crystals] 啦！
水 tī [大氣][atmosphere] 內底結凍了後，會變做細細片 ê 六角形冰晶。
這寡 [冰晶][crystals] 大部份攏是 [倒平平][faces flat and parallel] 落 tùi 塗跤去。
[觀測者][observer] 會當 tī 日頭 peh--起來 抑是日頭落山彼搭，揣著足濟冰晶。
落 tī 日出日落連線 面頂 ê 冰晶，攏會變做一个微型透鏡，反射太陽光到 [咱 ê 目睭][view]，產生 [幻日現象][sundogs]，這是一款 [專業術語][phenomena like parhelia]。
[這支影片][featured video] 是 tī 2017 年 tī [瑞典][Sweden] 中部 ê [Vemdalen 趨雪場][Vemdalen Ski Resort] 翕 ê。
中央 ê 是 [太陽][Sun]，毋閣倒爿 kah 正爿有兩个足光 ê [幻日][sundogs] leh 發光。
除了這，[猶閣有][Also visible] [22 度闊 ê 日暈][22 degree halo]、kah 足罕得看著 ê、閣較暗 ê [46 度日暈][46 degree halo]。
這嘛是 [太陽光反射][sunlight refracting] 大氣內底 ê [冰晶][crystals] 產生 ê。

## [POJ] Sūi-tián thiⁿ-téng ê Ji̍t-n̄g
Ji̍t-thâu hoat-seng siáⁿ-mih tāi-chì?
Ū-tang-sî-á i khòaⁿ--khí-lâi to̍h chhiⁿ-chhiūⁿ sī kéng-kòe chi̍t-ê chiok-tōa ê thàu-kiàⁿ.
M̄-koh chit-ki iáⁿ-phìⁿ ê Thài-iông sī thàng-kòe kúi-ā pah-bān tè sè-phìⁿ thàu-kiàⁿ, to̍h sī peng-chiⁿ lah!
Chúi tī tōa-khì lāi-té kiat-tàng liáu-āu, ē piàn-chò sè-sè-phìⁿ ê la̍k-kak-hêng peng-chiⁿ.
Chi̍t-kóa peng-chiⁿ tōa-pō͘-hūn lóng-sī tó-pêⁿ-pêⁿ la̍k tùi thô͘-kha khì.
Koan-chhek-chiá ē-tàng tī ji̍t-thâu peh--khí-lâi iah-sī ji̍t-thâu lo̍h-soaⁿ hit-tah, chhōe-tio̍h chiok-chōe peng-chiⁿ.
La̍k tī ji̍t-chhut ji̍t-lo̍h liân-sòaⁿ bīn-téng ê peng-chiⁿ, lóng ē piàn-chò chi̍t-ê bî-hêng thàu-kiàⁿ, hoán-siā thài-iông-kng kàu lán ê ba̍k-chiu, sán-seng hoàn-ji̍t hiān-siōng, che sī chi̍t-khoán choan-gia̍p su̍t-gí.
Chit-ki iáⁿ-phìⁿ sī tī jī-khòng-it-chhit nî tī Sūi-tián tiong-pō͘ ê Vemdalen chhu-soat-tiûⁿ hip ê.
Tiong-ng ê sī Thài-iông, m̄-koh tò-pêng kah chiàⁿ-pêng ū nn̄g-ê chiok-kng ê hoàn-ji̍t leh hoat-kng.
Tû-liáu che, iáu-koh-ū jī-cha̍p-jī tō͘ khoah ê ji̍t-n̄g, kah chiok hán-tit khòaⁿ--tio̍h ê, koh kha-àm ê sì-cha̍p-la̍k tō͘ ji̍t-n̄g.
Che mā-sī thài-iông-kng hoán-siā tōa-khì lāi-té ê peng-chiⁿ sán-seng ê.

## [KIP] Suī-tián thinn-tíng ê Ji̍t-n̄g
Ji̍t-thâu huat-sing siánn-mih tāi-tsì?
Ū-tang-sî-á i khuànn--khí-lâi to̍h tshinn-tshiūnn sī kíng-kuè tsi̍t-ê tsiok-tuā ê thàu-kiànn.
M̄-koh tsit-ki iánn-phìnn ê Thài-iông sī thàng-kuè kuí-ā pah-bān tè sè-phìnn thàu-kiànn, to̍h sī ping-tsinn lah!
Tsuí tī tuā-khì lāi-té kiat-tàng liáu-āu, ē piàn-tsò sè-sè-phìnn ê la̍k-kak-hîng ping-tsinn.
Tsi̍t-kuá ping-tsinn tuā-pōo-hūn lóng-sī tó-pênn-pênn la̍k tuì thôo-kha khì.
Kuan-tshik-tsiá ē-tàng tī ji̍t-thâu peh--khí-lâi iah-sī ji̍t-thâu lo̍h-suann hit-tah, tshuē-tio̍h tsiok-tsuē ping-tsinn.
La̍k tī ji̍t-tshut ji̍t-lo̍h liân-suànn bīn-tíng ê ping-tsinn, lóng ē piàn-tsò tsi̍t-ê bî-hîng thàu-kiànn, huán-siā thài-iông-kng kàu lán ê ba̍k-tsiu, sán-sing huàn-ji̍t hiān-siōng, tse sī tsi̍t-khuán tsuan-gia̍p su̍t-gí.
Tsit-ki iánn-phìnn sī tī jī-khòng-it-tshit nî tī Suī-tián tiong-pōo ê Vemdalen tshu-suat-tiûnn hip ê.
Tiong-ng ê sī Thài-iông, m̄-koh tò-pîng kah tsiànn-pîng ū nn̄g-ê tsiok-kng ê huàn-ji̍t leh huat-kng.
Tû-liáu tse, iáu-koh-ū jī-tsa̍p-jī tōo khuah ê ji̍t-n̄g, kah tsiok hán-tit khuànn--tio̍h ê, koh kha-àm ê sì-tsa̍p-la̍k tōo ji̍t-n̄g.
Tse mā-sī thài-iông-kng huán-siā tuā-khì lāi-té ê ping-tsinn sán-sing ê.

## [English] Sun Halo over Sweden
What's happened to the Sun?
Sometimes it looks like the Sun is being viewed through a giant [lens][lens].
In the featured video, however, there are actually millions of tiny lenses: [ice crystals][ice crystals].
Water may freeze in the [atmosphere][atmosphere] into small, flat, six-sided, ice crystals.
As these [crystals][crystals] flutter to the ground, much time is spent with their [faces flat and parallel][faces flat and parallel] to the ground.
An [observer][observer] may find themselves in the same plane as many of the falling ice crystals near sunrise or sunset.
During this alignment, each crystal can act like a miniature lens, refracting sunlight into our [view][view] and creating [phenomena like parhelia][phenomena like parhelia], the technical term for [sundogs][sundogs].
The [featured video][featured video] was taken in late 2017 on the side of a ski hill at the [Vemdalen Ski Resort][Vemdalen Ski Resort] in central [Sweden][Sweden].
Visible in the center is the most direct image of the [Sun][Sun], while two bright [sundogs][sundogs] glow prominently from both the left and the right.
[Also visible][Also visible] is the bright [22 degree halo][22 degree halo] -- as well as the rarer and much fainter [46 degree halo][46 degree halo] -- also created by [sunlight refracting][sunlight refracting] through atmospheric ice [crystals][crystals].

## 詞彙學習（台語漢字/POJ/KIP/華語漢字/English）
- 【日暈】ji̍t-n̄g/ji̍t-n̄g/日暈/Sun Halo
- 【冰晶】peng-chiⁿ/ping-tsinn/冰晶/ice crystal
- 【幻日現象】hoàn-ji̍t hiān-siōng/huàn-ji̍t hiān-siōng/幻日現象/parhelia
- 【幻日】hoàn-ji̍t/huàn-ji̍t/幻日/sundogs
- 【微型透鏡】bî-hêng thàu-kiàⁿ/bî-hîng thàu-kiànn/微型透鏡/a miniature lens
- 【趨雪場】chhu-soat-tiûⁿ/tshu-suat-tiûnn/滑雪場/Ski Resort


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[lens]:https://en.wikipedia.org/wiki/Lens_(optics)
[ice crystals]:http://www.its.caltech.edu/~atomic/snowcrystals/halos/halos.htm
[atmosphere]:https://www.nasa.gov/sites/default/files/images/463940main_atmosphere-layers2_full.jpg
[crystals]:https://en.wikipedia.org/wiki/Ice_crystal
[faces flat and parallel]:https://www.atoptics.co.uk/halo/orplate.htm
[observer]:http://littlefun.org/uploads/52410bb8e691b267f97d9278_736.jpg
[view]:https://apod.nasa.gov/apod/ap100208.html
[phenomena like parhelia]:http://www.atoptics.co.uk/halo/parhelia.htm
[sundogs]:https://apod.nasa.gov/apod/ap990823.html
[featured video]:https://www.facebook.com/hakanhf/videos/10210053095156104/
[Vemdalen Ski Resort]:https://www.skistar.com/en/ski-destinations/vemdalen/winter-in-vemdalen/
[Sweden]:http://en.wikipedia.org/wiki/Sweden
[Sun]:https://solarsystem.nasa.gov/solar-system/sun/in-depth/
[sundogs]:http://ww2010.atmos.uiuc.edu/(Gh)/guides/mtr/opt/ice/sd.rxml
[Also visible]:http://hyperphysics.phy-astr.gsu.edu/hbase/atmos/halo.html
[22 degree halo]:http://hyperphysics.phy-astr.gsu.edu/hbase/atmos/halo22.html
[46 degree halo]:http://www.atoptics.co.uk/halo/46hal.htm
[sunlight refracting]:http://www.atoptics.co.uk/halo/circular.htm
[crystals]:https://apod.nasa.gov/apod/ap200224.html
