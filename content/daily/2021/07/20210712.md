---
title: M27：啞鐘星雲
date: 2021-07-12
publishdate: 2021-07-12T12:00:00+0800
tags: [M27, 啞鐘星雲, 啞鈴星雲, 狐狸座, 白矮星, 行星形星雲]
hero: https://apod.nasa.gov/apod/fap/image/2107/M27_Falls_960.jpg
summary: 咱 ê 太陽 紲落來會變做啥物？ 咱太陽 ê 未來，頭一个暗示 tī 1764 年 to̍h 有人無意中揣著矣。
---

{{% apod %}}

- 原始文章：[M27: The Dumbbell Nebula](https://apod.nasa.gov/apod/ap210712.html)
- 影像提供 kah 版權：[Bray Falls](https://www.instagram.com/astrofalls/) & [Keith Quattrocchi](http://www.lostvalleyobservatory.com/about-the-lvo.html)
- 台文翻譯：[An-Li Tsai][An-Li Tsai] ([NCU][NCU])

## [漢羅] M27：啞鐘星雲
咱 ê [太陽][Sun] 紲落來會變做啥物？
咱太陽 ê 未來，頭一个暗示 tī [1764][1764] 年 to̍h 有人無意中揣著矣。
彼陣，[Charles Messier][Charles Messier] 當咧編一个星表。
內底是一寡 boăi kah 彗星相濫 ê 擴散天體。
[Messier 星表][Messier's list] 內底第 27 个天體，叫做 [M27][M27 a] 抑是啞鐘星雲。
伊是一个 [行星形星雲][planetary nebula]，是天頂上光 ê [行星形星雲][planetary nebulae] 之一。
用雙筒望遠鏡 ùi 狐狸 ê [星座][constellation]（[狐狸座][Vulpecula]） ê 方向 to̍h 看會著。
光線 ùi M27 到咱愛開 1000 年 ê 時間。
[相片][featured here] 內底 ê 色光是 ùi [水素][hydrogen] kah [酸素][oxygen] 來 ê。
咱知影講，差不多閣 60 億年，[咱 ê 太陽][our Sun] to̍h 會 [kā 伊 ê 氣體殼㧒出去][shed its outer gases]，變做一粒行星形星雲，to̍h kah M27 仝款。
中央賰 ê 部份，to̍h 會變做一粒會發出 [X-光][X-ray]、燒燙燙 ê [白矮星][white dwarf]。
毋閣 tī 18 世紀 ê 科學，猶無法度了解 [M27][M27 b] ê 物理 kah 重要性。
To̍h 算是到今，[行星形星雲][planetary nebulas] 猶是 [留足濟謎團][remain mysterious] 落來，包括 in [複雜][intricate] ê [形體][shapes] 是 [按怎][how] 產生 ê。



## [POJ]  M27：É-cheng seng-hûn
Lán-ê Thài-iông sòa-lo̍h-lâi ē piàn-chòe siáⁿ-mih?
Lán Thài-iông ê bī-lâi, thâu-chi̍t-ê àm-sī tī it-chhit-lio̍k-sù nî to̍h ū-lâng bô-ì-tiong chhōe-tio̍h ah.
Hit-chūn, Charles Messier tng-leh pian chi̍t-ê seng-piáu.
Lāi-té sī chi̍t-kóa boăi kah hūi-chhiⁿ sio-lām ê khok-sàn-thian-thé.
Messier seng-piáu lāi-té tē jī-chhit ê thian-thé, kiò-chò M-jī-cha̍p-chhit iah-sī É-cheng seng-hûn.
I sī chi̍t-ê kiâⁿ-chhiⁿ-hêng seng-hûn, sī thiⁿ-téng siōng-kng ê kiâⁿ-chhiⁿ-hêng seng-hûn chi-it.
Iōng siang-tâng bōng-oán-kiàⁿ ùi hô͘-lî ê seng-chō (Hô͘-lî-chō) ê hong-hiòng to̍h khòaⁿ-ē-tio̍h.
Kng-sòaⁿ ùi M-jī-cha̍p-chhit kàu lán ài khai chi̍t-chheng nî ê sî-kan.
Siòng-phìⁿ lāi-té ê se̍k-kng sī ùi chúi-sò͘ kah sǹg-sò͘ lâi--ê.
Lán chai-iáⁿ kóng, chha-put-to koh la̍k-cha̍p-e̍k nî, lán-ê Thài-iông to̍h ē kā i ê khì-thé hiat--chhut-khì, piàn-chò chi̍t-lia̍p kiâⁿ-chhiⁿ-hêng seng-hûn, to̍h kah M-jī-cha̍p-chhit kāng-khoán.
Tiong-ng chhun--ê pō͘-hūn, to̍h ē piàn-chò chi̍t-lia̍p ē hoat-chhut X-kng, sio-thǹg-thǹg ê pe̍h-é-chhiⁿ.
M̄-koh tī cha̍p-poeh sè-kí ê kho-ha̍k, iáu bô-hoat-tō͘ liáu-kái M-jī-cha̍p-chhit ê bu̍t-lí kah tiōng-iàu-sèng.
To̍h-sǹg-sī kàu-taⁿ, kiâⁿ-chhiⁿ-hêng seng-hûn iáu-sī lâu chiok-chōe bī-thoân lo̍h-lâi, pau-koah in ho̍k-cha̍p ê hêng-thé sī án-ná sán-seng--ê.


## [KIP]  M̄：É-tsing sing-hûn
Lán-ê Thài-iông suà-lo̍h-lâi ē piàn-tsuè siánn-mih?
Lán Thài-iông ê bī-lâi, thâu-tsi̍t-ê àm-sī tī it-tshit-lio̍k-sù nî to̍h ū-lâng bô-ì-tiong tshuē-tio̍h ah.
Hit-tsūn, Tsarles Messier tng-leh pian tsi̍t-ê sing-piáu.
Lāi-té sī tsi̍t-kuá buăi kah huī-tshinn sio-lām ê khok-sàn-thian-thé.
Messier sing-piáu lāi-té tē jī-tshit ê thian-thé, kiò-tsò M-jī-tsa̍p-tshit iah-sī É-tsing sing-hûn.
I sī tsi̍t-ê kiânn-tshinn-hîng sing-hûn, sī thinn-tíng siōng-kng ê kiânn-tshinn-hîng sing-hûn tsi-it.
Iōng siang-tâng bōng-uán-kiànn uì hôo-lî ê sing-tsō (Hôo-lî-tsō) ê hong-hiòng to̍h khuànn-ē-tio̍h.
Kng-suànn uì M-jī-tsa̍p-tshit kàu lán ài khai tsi̍t-tshing nî ê sî-kan.
Siòng-phìnn lāi-té ê si̍k-kng sī uì tsuí-sòo kah sǹg-sòo lâi--ê.
Lán tsai-iánn kóng, tsha-put-to koh la̍k-tsa̍p-i̍k nî, lán-ê Thài-iông to̍h ē kā i ê khì-thé hiat--tshut-khì, piàn-tsò tsi̍t-lia̍p kiânn-tshinn-hîng sing-hûn, to̍h kah M-jī-tsa̍p-tshit kāng-khuán.
Tiong-ng tshun--ê pōo-hūn, to̍h ē piàn-tsò tsi̍t-lia̍p ē huat-tshut X-kng, sio-thǹg-thǹg ê pe̍h-é-tshinn.
M̄-koh tī tsa̍p-pueh sè-kí ê kho-ha̍k, iáu bô-huat-tōo liáu-kái M-jī-tsa̍p-tshit ê bu̍t-lí kah tiōng-iàu-sìng.
To̍h-sǹg-sī kàu-tann, kiânn-tshinn-hîng sing-hûn iáu-sī lâu tsiok-tsuē bī-thuân lo̍h-lâi, pau-kuah in ho̍k-tsa̍p ê hîng-thé sī án-ná sán-sing--ê.


## [English] M27: The Dumbbell Nebula
What will become of our Sun?
The first hint of our [Sun][Sun]'s future was discovered inadvertently in [1764][1764].
At that time, [Charles Messier][Charles Messier] was compiling a list of diffuse objects not to be confused with comets.
The 27th object on [Messier's list][Messier's list], now known as [M27][M27 a] or the Dumbbell Nebula, is a [planetary nebula][planetary nebula], one of the brightest [planetary nebulae][planetary nebulae] on the sky -- and visible toward the [constellation][constellation] of the Fox ([Vulpecula][Vulpecula]) with binoculars.
It takes light about 1000 years to reach us from M27, [featured here][featured here] in colors emitted by [hydrogen][hydrogen] and [oxygen][oxygen].
We now know that in about 6 billion years, [our Sun][our Sun] will [shed its outer gases][shed its outer gases] into a [planetary nebula][planetary nebulae] like M27, while its remaining center will become an [X-ray][X-ray] hot [white dwarf][white dwarf] star.
Understanding the physics and significance of [M27][M27 b] was well beyond 18th century science, though.
Even today, many things [remain mysterious][remain mysterious] about [planetary nebulas][planetary nebulas], including [how][how] their [intricate][intricate] [shapes][shapes] are created.


## 詞彙學習（台語漢字/POJ/KIP/華語漢字/English）

- 【啞鈴星雲】A-lé seng-hûn/A-lé seng-hûn/啞鈴星雲/the Dumbbell Nebula
- 【啞鐘星雲】É-cheng seng-hûn/É-tsing seng-hûn/啞鈴星雲/the Dumbbell Nebula
- 【行星形星雲】kiâⁿ-chhiⁿ-hêng seng-hûn/kiânn-tshinn-hîng sing-hûn/行星形星雲/planetary nebula
- 【Messier 星表】Messier seng-piáu/Messier sing-piáu/梅西爾星表/Messier's list
- 【狐狸座】Hô͘-lî-chō/Hôo-lî-tsō/狐狸座/Vulpecula
- 【雙筒望遠鏡】siang-tâng bōng-oán-kiàⁿ/siang-tâng bōng-uán-kiànn/雙筒望遠鏡/binoculars
- 【水素】chúi-sò͘/tsuí-sòo/氫/hydrogen
- 【酸素】sǹg-sò͘/sǹg-sòo/氧/oxygen
- 【白矮星】pe̍h-é-chhiⁿ/pe̍h-é-tshinn/白矮星/white dwarf star
- 【擴散天體】khok-sàn-thian-thé/khok-sàn-thian-thé/擴散天體/diffuse objects
- 【彗星】hūi-chhiⁿ/huī-tshinn/彗星/comet

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[Sun]:https://solarsystem.nasa.gov/solar-system/sun/overview/
[1764]:https://en.wikipedia.org/wiki/1764
[Charles Messier]:https://en.wikipedia.org/wiki/Charles_Messier
[Messier's list]:http://www.seasky.org/astronomy/astronomy-messier.html
[M27 a]:https://apod.nasa.gov/apod/fap/ap080626.html
[planetary nebula]:https://apod.nasa.gov/apod/fap/planetary_nebulae.html
[planetary nebulae]:https://en.wikipedia.org/wiki/Planetary_nebula
[constellation]:http://www.astro.wisc.edu/~dolan/constellations/extra/constellations.html
[Vulpecula]:https://en.wikipedia.org/wiki/Vulpecula
[featured here]:http://www.lostvalleyobservatory.com/m27-dumbbell-nebula.html
[hydrogen]:https://en.wikipedia.org/wiki/H-alpha
[oxygen]:https://periodic.lanl.gov/8.shtml
[our Sun]:https://apod.nasa.gov/apod/fap/ap150628.html
[shed its outer gases]:https://en.wikipedia.org/wiki/Sun#After_core_hydrogen_exhaustion
[planetary nebula]:https://en.wikipedia.org/wiki/Planetary_nebula#Morphology
[X-ray]:https://science.nasa.gov/ems/11_xrays
[white dwarf]:https://apod.nasa.gov/apod/fap/ap000910.html
[M27 b]:https://apod.nasa.gov/apod/fap/ap100826.html
[remain mysterious]:https://s-media-cache-ak0.pinimg.com/originals/70/ce/c3/70cec30919aefe50ada3bd8e0e6239e6.jpg
[planetary nebulas]:https://apod.nasa.gov/apod/fap/ap130915.html
[how]:https://en.wikipedia.org/wiki/Planetary_nebula#Current_issues_in_planetary_nebula_studies
[intricate]:https://apod.nasa.gov/apod/fap/ap210425.html
[shapes]:https://apod.nasa.gov/apod/fap/ap200721.html
