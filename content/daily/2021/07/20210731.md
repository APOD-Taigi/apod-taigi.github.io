---
title: 愛會記得 NEOWISE 彗星
date: 2021-07-31
publishdate: 2021-07-31T12:00:00+0800
tags: [NEOWISE 彗星, 彗星, 北斗星]
hero: https://apod.nasa.gov/apod/fap/image/2107/2020_07_23_NEOWISE_Klondik_Combine1_Samostatne_1100px.jpg
summary: 這是舊年七月才翕 ê。你若是有看著北斗星，你 to̍h 會當 tī 你 ê 夜空揣著 NEOWISE 彗星。
categories: [podcast]
vocals: [阿錕]
---

{{% apod %}}

- 原始文章：[Remembering NEOWISE](https://apod.nasa.gov/apod/ap210731.html)
- 影像提供 kah [版權][copyright]：[Petr Horalek](http://www.astronom.cz/horalek/?page_id=20) / [Institute of Physics in Opava](https://www.slu.cz/phys/en/)
- 2020 年真出名 ê NEOWISE 彗星 ê 影像：7 月 [31](https://www.facebook.com/media/set/?set=a.2818635991573935&type=3) [30](https://www.facebook.com/media/set/?set=a.2814764565294411&type=3), [29](https://www.facebook.com/media/set/?set=a.2811464625624405&type=3), [28](https://www.facebook.com/media/set/?set=a.2808659892571545&type=3), [27](https://www.facebook.com/media/set/?set=a.2806003322837202&type=3), [26](https://www.facebook.com/media/set/?set=a.2803425026428365&type=3), [25](https://www.facebook.com/media/set/?set=a.2800436196727248&type=3), [24](https://www.facebook.com/media/set/?set=a.2797140183723516&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "cksqewq4ja6ye08589srnwg12" >}}

## [漢羅] 愛會記得 NEOWISE 彗星
這是舊年 7 月才翕 ê。
你若是有看著 [北斗星][the Big Dipper]，你 to̍h 會當 tī 你 ê 夜空揣著 NEOWISE 彗星。
[日落了後][After sunset]，北方 ê 住民會當用目睭直接看著這粒彗星。
伊 to̍h tī 這塊有名 ê 天頂碗公下底，kah 西北爿 ê 地平線面頂。
這粒彗星看起來敢若是一粒霧霧 ê 恆星拖一條尾溜。
毋閣這條尾溜比頂遍記錄著 ê 較短。
頂遍是 2020 年 7 月 23 彗星倚地球上近彼陣，tī Czech 共和國翕著 ê [難忘天景][memorable skyview]。
[C/2020 F3][C/2020 F3] (NEOWISE) ê 相片，定定看會著這粒彗星較闊 ê 塗粉尾溜，kah 較暗、分較開 ê 藍色離子尾溜，湠到 [目睭看袂著 ê 所在][farther than the eye]。
世界各國 ê 觀星者實在是 [真歡喜看著 NEOWISE 彗星][delighted to witness Comet NEOWISE]。
伊是 ùi 別个太陽系來的人客。

## [POJ] Ài ē kì-tit NEOWISE hūi-chhiⁿ
Che-sī kū-nî chhit-goe̍h chiah hip--ê.
Lí nā-sī ū khòaⁿ-tio̍h Pak-táu-chhiⁿ, lí to̍h ē-tàng tī lí ê iā-khong chhōe-tio̍h NEOWISE hūi-chhiⁿ.
Ji̍t-lo̍h liáu-āu, pak-hong ê chū-bîn ē-tàng iōng ba̍k-chiu ti̍t-chiap khòaⁿ-tio̍h chit-lia̍p hūi-chhiⁿ.
I to̍h tī chit-tè ū-miâ ê thiⁿ-téng óaⁿ-kong ē-té, kah sai-pak-pêng ê tē-pêng-sòaⁿ bīn-téng.
Chit-lia̍p hūi-chhiⁿ khòaⁿ--khí-lâi ká-ná sī chi̍t-lia̍p bū-bū ê hêng-chhiⁿ thoa chi̍t-tiâu bóe-liu.
M̄-koh chit-tiâu bóe-liu pí téng-piàn kì-lo̍k tio̍h ê khah-té.
Téng-piàn sī jī-khòng-jī-khòng nî chhit goe̍h jī-saⁿ hūi-chhiⁿ óa Tē-kiû siōng-kīn hit-chūn, tī Czech kiōng-hô-kok hip-tio̍h ê lân-bōng thian-kéng.
C/jī-khòng-jī-khòng F-saⁿ (NEOWISE) ê siòng-phìⁿ, tiāⁿ-tiāⁿ khòaⁿ-ē-tio̍h chi̍t-lia̍p hūi-chhiⁿ khah-khoa̍h ê thô͘-hún bóe-liu, kah khah-àm, pun khah-khui ê nâ-sek lî-chú bóe-liu, thòaⁿ-kàu ba̍k-chiu khòaⁿ-bōe-tio̍h ê só͘-chāi.
Sè-kài kok-kok ê koan-seng-chiá si̍t-chāi sī chin hoaⁿ-hí khòaⁿ-tio̍h NEOWISE hūi-chhiⁿ.
I sī ùi pa̍t-ê thài-iông-hē lâi ê lâng-kheh.

## [KIP] Ài ē kì-tit NEOWISE huī-tshinn
Tse-sī kū-nî tshit-gue̍h tsiah hip--ê.
Lí nā-sī ū khuànn-tio̍h Pak-táu-tshinn, lí to̍h ē-tàng tī lí ê iā-khong tshuē-tio̍h NEOWISE huī-tshinn.
Ji̍t-lo̍h liáu-āu, pak-hong ê tsū-bîn ē-tàng iōng ba̍k-tsiu ti̍t-tsiap khuànn-tio̍h tsit-lia̍p huī-tshinn.
I to̍h tī tsit-tè ū-miâ ê thinn-tíng uánn-kong ē-té, kah sai-pak-pîng ê tē-pîng-suànn bīn-tíng.
Tsit-lia̍p huī-tshinn khuànn-khí-lâi ká-ná sī tsi̍t-lia̍p bū-bū ê hîng-tshinn thua tsi̍t-tiâu bué-liu.
M̄-koh tsit-tiâu bué-liu pí tíng-piàn kì-lo̍k tio̍h ê khah-té.
Tíng-piàn sī jī-khòng-jī-khòng nî tshit gue̍h jī-sann huī-tshinn uá Tē-kiû siōng-kīn hit-tsūn, tī Czech kiōng-hô-kok hip-tio̍h ê lân-bōng thian-kíng.
C/jī-khòng-jī-khòng F-sann (NEOWISE) ê siòng-phìnn, tiānn-tiānn khuànn-ē-tio̍h tsi̍t-lia̍p huī-tshinn khah-khua̍h ê thôo-hún bué-liu, kah khah-àm, pun khah-khui ê nâ-sik lî-tsú bué-liu, thuànn-kàu ba̍k-tsiu khuànn-buē-tio̍h ê sóo-tsāi.
Sè-kài kok-kok ê kuan-sing-tsiá si̍t-tsāi sī tsin huann-hí khuànn-tio̍h NEOWISE huī-tshinn.
I sī uì pa̍t-ê thài-iông-hē lâi ê lâng-kheh.

## [English] Remembering NEOWISE
It was just last July.
If you could see the stars of [the Big Dipper][the Big Dipper], you could find Comet NEOWISE in your evening sky.
[After sunset][After sunset] denizens of the north could look for the naked-eye comet below the bowl of that famous celestial kitchen utensil and above the northwestern horizon.
The comet looked like a fuzzy 'star' with a tail, though probably not so long a tail as in this [memorable skyview][memorable skyview] recorded from the Czech Republic on July 23th, 2020, near the comet's closest approach to planet Earth.
Photographs of [C/2020 F3][C/2020 F3] (NEOWISE) often did show the comet's broad dust tail and fainter but separate bluish ion tail extending [farther than the eye][farther than the eye] could follow.
Skygazers around the world were [delighted to witness Comet NEOWISE][delighted to witness Comet NEOWISE], surprise visitor from the outer Solar System.


## 詞彙學習（台語漢字/POJ/KIP/華語漢字/English）


- 【北斗星】Pak-táu-chhiⁿ/Pak-táu-tshinn/北斗七星/Big Dipper
- 【Czech 共和國】Czech kiōng-hô-kok/Czech kiōng-hô-kok/Czech 共和國/Czech Republic
- 【塗粉尾】thô͘-hún-bóe/thôo-hún-bué/灰塵尾/dust tail
- 【離子尾】lî-chú-bóe/lî-tsú-bué/離子尾/ion tail



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[the Big Dipper]:https://apod.nasa.gov/apod/ap190815.html
[After sunset]:https://apod.nasa.gov/apod/ap200718.html
[memorable skyview]:https://www.petrhoralek.com/?p=6546
[C/2020 F3]:https://en.wikipedia.org/wiki/Comet_NEOWISE
[farther than the eye]:https://apod.nasa.gov/apod/ap200716.html
[delighted to witness Comet NEOWISE]:https://www.nasa.gov/feature/how-to-see-comet-neowise
