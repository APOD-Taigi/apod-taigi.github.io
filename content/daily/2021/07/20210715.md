---
title: 天蠍座 ê 烏塔
date: 2021-07-15
publishdate: 2021-07-15T12:00:00+0800
tags: [天蠍座, 反射星雲, OB 星協, 彗星雲球, NGC 6231]
hero: https://apod.nasa.gov/apod/fap/image/2107/Dark_Tower_MPRS_1100c.jpg
summary: Ùi 這个尾溜有足-kheh ê 星場 ê 蛛形星座 天蠍座 ê 剪影來看，這个宇宙塗粉雲予人聯想到一个 不祥 ê 烏塔。
categories: [podcast]
vocals: [阿錕]
---

{{% apod %}}

- 原始文章：[The Dark Tower in Scorpius](https://apod.nasa.gov/apod/ap210715.html)
- 影像來源 kah [版權][copyright]：資料：[Martin Pugh](https://www.martinpughastrophotography.space/about) ；處理：[Rocco Sung](https://www.facebook.com/sungcs/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cks682tuq47450940w04a0zha" >}}

## [漢羅] 天蠍座 ê 烏塔
Ùi 這个尾溜有足-kheh ê 星場 ê 蛛形星座 [天蠍座][Scorpius] ê 剪影來看，這个宇宙塗粉雲予人聯想到一个 [不祥][ominous] ê 烏塔。
實際上，這个 [華麗 ê 望遠鏡影像][gorgeous telescopic portrait] 差不多有 40 光年闊，內底 ê 烏暗星雲，有幾若簇 ê 塗粉 kah 分子氣體 [崩塌][collapsing t]，形成恆星。
Tī 這幅影像面頂，一簇一簇 ê 嘛叫做 [彗星雲球][cometary globule]。
In 是去予 [NGC 6231 內底有足燒恆星 ê][hot stars in NGC 6231] [OB 星協][OB association] 發出 ê 強烈紫外光輻射掃做堆 ê 雲。
這款能量足強 ê 紫外光，嘛激發雲球邊仔 ê [水素氣體][hydrogen gas] 產生紅光。
藏 tī 塗粉內底較燒 ê 恆星，tī 較藍 ê [反射星雲][reflection nebulae] 彼搭。
NGC 6231 這个烏塔，kah 伊 ê 星雲伴，離咱差不多有 5000 光年遠。


## [POJ] Thian-giat-chō ê O͘-thah
Ùi chit-ê bóe-liu ū chiok-kheh ê seng-tiûⁿ ê tu-hêng seng-chō Thian-giat-chō ê chián-iáⁿ lâi khòaⁿ, chit-ê ú-tiū thô͘-hún-hûn hō͘ lâng liân-sióng kàu chi̍t-ê put-siông ê o͘-thah.
Si̍t-chè-siōng, chit-ê  hôa-lē ê bōng-oán-kiàⁿ iáⁿ-siōng chha-put-to ū sì-cha̍p kng-nî khoah, lāi-té ê o͘-àm seng-hûn, ū kúi-nā chhok ê thô͘-hún kah hun-chú khì-thé pang-lap, hêng-sêng hêng-chhiⁿ.
Tī chit-pak iáⁿ-siōng bīn-téng, chi̍t-chhok-chi̍t-chhok ê mā kiò-chò hūi-chhiⁿ seng-kiû.
In sī khì hō͘ NGC lio̍k-jī-sam-it lāi-té ū chiok sio hêng-chhiⁿ ê OB hêng-hiap--hoat-chhut-ê kiông-lia̍t chí-gōa-kng hok-siā sàu-chòe-tui ê hûn.
Chit-khoán lêng-liōng chiok-kiông ê chí-gōa-kng, mā kek-hoat hûn-kiû piⁿ-á ê chúi-sò͘ khì-thé sán-seng âng-kng.
Chhàng tī thô͘-hún lāi-té khah-sio ê hêng-chhiⁿ, tī khah-nâ ê hoat-siā seng-hûn hit-tah.
NGC lio̍k-jī-sam-it chit-ê o͘-thah, kah i ê seng-hûn-phōaⁿ, lî lán chha-put-to ū gō͘-chheng kng-nî hn̄g.




## [KIP] Thian-giat-tsō ê OO-thah
Uì tsit-ê bué-liu ū tsiok-kheh ê sing-tiûnn ê tu-hîng sing-tsō Thian-giat-tsō ê tsián-iánn lâi khuànn, tsit-ê ú-tiū thôo-hún-hûn hōo lâng liân-sióng kàu tsi̍t-ê put-siông ê oo-thah.
Si̍t-tsè-siōng, tsit-ê  huâ-lē ê bōng-uán-kiànn iánn-siōng tsha-put-to ū sì-tsa̍p kng-nî khuah, lāi-té ê oo-àm sing-hûn, ū kuí-nā tshok ê thôo-hún kah hun-tsú khì-thé pang-lap, hîng-sîng hîng-tshinn.
Tī tsit-pak iánn-siōng bīn-tíng, tsi̍t-tshok-tsi̍t-tshok ê mā kiò-tsò huī-tshinn sing-kiû.
In sī khì hōo NGC lio̍k-jī-sam-it lāi-té ū tsiok sio hîng-tshinn ê OB hîng-hiap--huat-tshut-ê kiông-lia̍t tsí-guā-kng hok-siā sàu-tsuè-tui ê hûn.
Tsit-khuán lîng-liōng tsiok-kiông ê tsí-guā-kng, mā kik-huat hûn-kiû pinn-á ê tsuí-sòo khì-thé sán-sing âng-kng.
Tshàng tī thôo-hún lāi-té khah-sio ê hîng-tshinn, tī khah-nâ ê huat-siā sing-hûn hit-tah.
NGC lio̍k-jī-sam-it tsit-ê oo-thah, kah i ê sing-hûn-phuānn, lî lán tsha-put-to ū gōo-tshing kng-nî hn̄g.



## [English] The Dark Tower in Scorpius
In silhouette against a crowded star field along the tail of the arachnalogical constellation [Scorpius][Scorpius], this dusty cosmic cloud evokes for some the image of an [ominous][ominous] dark tower.
In fact, clumps of dust and molecular gas [collapsing][collapsing e] to form stars may well lurk within the dark nebula, a structure that spans almost 40 light-years across this [gorgeous telescopic portrait][gorgeous telescopic portrait].
Known as a [cometary globule][cometary globule], the swept-back cloud, is shaped by intense ultraviolet radiation from the [OB association][OB association] of very [hot stars in NGC 6231][hot stars in NGC 6231], off the upper edge of the scene.
That energetic ultraviolet light also powers the globule's bordering reddish glow of [hydrogen gas][hydrogen gas].
Hot stars embedded in the dust can be seen as bluish [reflection nebulae][reflection nebulae].
This dark tower, NGC 6231, and associated nebulae are about 5,000 light-years away.



## 詞彙學習

|漢羅|POJ|KIP|華語|English|
|-|-|-|-|-|
|天蠍座|Thian-giat-chō|Thian-giat-tsō|天蠍座|Scorpius|
|蛛形|tu-hêng|tu-hîng|蛛形|arachnalogical|
|足-kheh|chiok-kheh|tsiok-kheh|很擠|crowded|
|星場|seng-tiûⁿ|sing-tiûnn|星場|star field|
|彗星雲球|hūi-chhiⁿ hûn-kiû|huī-tshinn hûn-kiû|彗星雲球|cometary globule|
|水素氣體|chúi-sò͘ khì-thé|tsuí-sòo khì-thé|氫氣|hydrogen gas|
|反射星雲|hoán-siā-seng-hûn|huán-siā-sing-hûn|反射星雲|reflection nebulae|
|星雲伴|seng-hûn-phōaⁿ|sing-hûn-phuānn|關連星雲|associated nebulae|
|崩塌|pang-lap|pang-lap|崩塌|collapse|
|OB 星協|OB seng-hiap|OB sing-hiap|OB 星協|OB association|
|輻射|hok-siā|hok-siā|輻射|radiation|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Scorpius]:http://hawastsoc.org/deepsky/sco/index.html
[ominous]:https://en.wikipedia.org/wiki/Childe_Roland_to_the_Dark_Tower_Came
[collapsing e]:https://apod.nasa.gov/apod/ap210630.html
[collapsing t]:https://apod.tw/daily/20210630/
[gorgeous telescopic portrait]:https://www.astrobin.com/gcvdk7/
[cometary globule]:https://apod.nasa.gov/apod/ap070806.html
[OB association]:http://en.wikipedia.org/wiki/Stellar_association#Types
[hot stars in NGC 6231]:https://chandra.harvard.edu/photo/2018/ngc6231/index.html
[hydrogen gas]:https://apod.nasa.gov/apod/ap051223.html
[reflection nebulae]:https://apod.nasa.gov/apod/ap011228.html
