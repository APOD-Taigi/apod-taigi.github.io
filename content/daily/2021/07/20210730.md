---
title: 土星光下 ê 土衛一 Mimas
date: 2021-07-30
publishdate: 2021-07-30T12:00:00+0800
tags: [土星, 土衛, 衛星, 土衛一 Mimas, Herschel 隕石坑, Cassini 太空船, 同步自轉]
summary: 有半爿面一直面對土星 ê 土衛一 Mimas，to̍h ùi 烏影彼爿 kā 咱睨。
thumbnail: https://apod.nasa.gov/apod/fap/image/1908/MimasPIA17213_fig1_1024.jpg
categories: [podcast]
vocals: [阿錕]
---
{{< rawhtml >}}
<a href="https://apod.nasa.gov/apod/fap/image/1908/MimasPIA17213.jpg"
    onmouseover="if (document.images) document.hero.src='https://apod.nasa.gov/apod/fap/image/1908/MimasPIA17213_1024.jpg';"
    onmouseout="if (document.images) document.hero.src='https://apod.nasa.gov/apod/fap/image/1908/MimasPIA17213_fig1_1024.jpg';">
    <img src="https://apod.nasa.gov/apod/fap/image/1908/MimasPIA17213_fig1_1024.jpg"
        name="hero"
        alt="See Explanation. Moving the cursor over the image will bring up an annotated version. Clicking on the image will bring up the highest resolution version available."
        style="max-width:100%">
</a>
{{< /rawhtml >}}

{{% apod %}}

- 原始文章：[Mimas in Saturnlight](https://apod.nasa.gov/apod/ap210730.html)
- 影像來源：[Cassini Imaging Team](http://ciclops.org/), [SSI](http://www.spacescience.org/), [JPL](http://www.jpl.nasa.gov/), [ESA](http://www.esa.int/), [NASA](http://www.nasa.gov/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cksqestjwejmw0897xszh957q" >}}

## [漢羅] 土星光下 ê 土衛一 Mimas
有半爿面一直面對土星 ê 土衛一 Mimas，to̍h ùi 烏影彼爿 kā 咱睨。
伊 to̍h tī 差不多全烏 ê 世界內底，產生這个 [戲劇性、反射太陽光 ê 月眉形影][dramatic sunlit crescent]。
這个拼鬥影像是 tī 2017 年 1 月 30，Cassini [太空船上尾一改][spacecraft's final] 倚近伊 ê 時陣翕 ê。
Cassini ê kha-mé-lah 囥 tī 面對太陽 ê 方向，離 Mimas 干焦 45000 公里近 ê 所在。
這是其中一个上懸解析度 ê 影像，是一个冷冰冰、隕石坑滿滿是、[直徑 400 公里闊 ê 衛星][400 kilometer diameter moon]。
有半爿一直面對土星，是因為伊 kah 土星同步自轉 ê 結果。
有一个強化影像會當看著這半爿，是土星反射太陽 ê 光去照著 Mimas ê 影像。
為著欲看著這个影像，你會當 tī 這張影像面頂徙動你 ê 滑鼠（抑是 [點這个連結][follow this link]）。
其他 Mimas ê Cassini 影像，閣有 tī 這粒細粒衛星面頂較大 ê、不祥 ê [Herschel 隕石坑][Herschel Crater t]。

## [POJ] Thó͘-chhiⁿ kng hā ê Thó͘-ūi-it Mimas
Ū pòaⁿ-pêng-bīn it-ti̍t bīn-tùi Thó͘-chhiⁿ ê Thó͘-ūi-it Mimas, to̍h ùi o͘-iáⁿ hit-pêng kā lán gîn.
I to̍h tī chha-put-to choán-o͘ ê sè-kài lāi-té, sán-seng chit-ê hì-kio̍k-sèng, hoán-siā thài-iông-kng ê goe̍h-bâi hêng-iáⁿ.
Chit-ê pheng-tàu-iáⁿ-siōng sī tī jī-khòng-it-chhit nî it goe̍h saⁿ-cha̍p, Cassini thài-khong-chûn siōng-bóe chi̍t-kái óa-kīn i ê sî-chūn hip ê.
Cassini ê kha-mé-lah khǹg tī bīn-tùi thài-iông ê hong-hiòng, lî Mimas kan-na sì-bān-gō͘-chheng kong-lí kīn ê só͘-chāi.
Che-sī kî-tiong chi̍t-ê siōng-koân kái-sek-tō͘ ê iáⁿ-siōng, sī chi̍t-ê léng-peng-peng, ún-se̍k-kheⁿ boán-boán-sī, ti̍t-kèng sì-pah kong-lí khoah ê ūi-chhiⁿ.
Ū pòaⁿ-pêng it-ti̍t bīn-tùi Thó͘-chhiⁿ, sī in-ūi i kah Thó͘-chhiⁿ tóng-pō͘-chū-choán ê kiat-kó.
Ū chi̍t-ê kiông-hòa iáⁿ-siōng ē-tàng khòaⁿ-tio̍h chit pòaⁿ-pêng, sī Thó͘-chhiⁿ hoán-siā thài-iông ê kng khì chiò-tio̍h Mimas ê iáⁿ-siōng.
Ūi-tio̍h beh khòaⁿ-tio̍h chit-ê iáⁿ-siōng, lí ē-tàng tī chit-tiuⁿ iáⁿ-siōng bīn-téng sóa-tāng lí ê ku̍t-chhí (iah-sī tiám chit-ê liân-kiat).
Kî-tha Mimas ê Cassini iáⁿ-siōng, koh-ū tī chit-lia̍p sè-lia̍p ūi-chhiⁿ bīn-téng khah-tōa ê, put-siông ê Herschel ún-se̍k-kheⁿ.

## [KIP] Thóo-tshinn kng hā ê Thóo-uī-it Mimas
Ū puànn-pîng-bīn it-ti̍t bīn-tuì Thóo-tshinn ê Thóo-uī-it Mimas, to̍h uì oo-iánn hit-pîng kā lán gîn.
I to̍h tī tsha-put-to tsuán-oo ê sè-kài lāi-té, sán-sing tsit-ê hì-kio̍k-sìng, huán-siā thài-iông-kng ê gue̍h-bâi hîng-iánn.
Tsit-ê phing-tàu-iánn-siōng sī tī jī-khòng-it-tshit nî it gue̍h sann-tsa̍p, Cassini thài-khong-tsûn siōng-bué tsi̍t-kái uá-kīn i ê sî-tsūn hip ê.
Cassini ê kha-mé-lah khǹg tī bīn-tuì thài-iông ê hong-hiòng, lî Mimas kan-na sì-bān-gōo-tshing kong-lí kīn ê sóo-tsāi.
Tse-sī kî-tiong tsi̍t-ê siōng-kuân kái-sik-tōo ê iánn-siōng, sī tsi̍t-ê líng-ping-ping, ún-si̍k-khenn buán-buán-sī, ti̍t-kìng sì-pah kong-lí khuah ê uī-tshinn.
Ū puànn-pîng it-ti̍t bīn-tuì Thóo-tshinn, sī in-uī i kah Thóo-tshinn tóng-pōo-tsū-tsuán ê kiat-kó.
Ū tsi̍t-ê kiông-huà iánn-siōng ē-tàng khuànn-tio̍h tsit puànn-pîng, sī Thóo-tshinn huán-siā thài-iông ê kng khì tsiò-tio̍h Mimas ê iánn-siōng.
Uī-tio̍h beh khuànn-tio̍h tsit-ê iánn-siōng, lí ē-tàng tī tsit-tiunn iánn-siōng bīn-tíng suá-tāng lí ê ku̍t-tshí (iah-sī tiám tsit-ê liân-kiat).
Kî-tha Mimas ê Cassini iánn-siōng, koh-ū tī tsit-lia̍p sè-lia̍p uī-tshinn bīn-tíng khah-tuā ê, put-siông ê Herschel ún-si̍k-khenn.


## [English] Mimas in Saturnlight
Peering from the shadows, the Saturn-facing hemisphere of Mimas lies in near darkness alongside a [dramatic sunlit crescent][dramatic sunlit crescent].
The mosaic was captured near the Cassini [spacecraft's final][spacecraft's final] close approach on January 30, 2017.
Cassini's camera was pointed in a nearly sunward direction only 45,000 kilometers from Mimas.
The result is one of the highest resolution views of the icy, crater-pocked, [400 kilometer diameter moon][400 kilometer diameter moon].
An enhanced version better reveals the Saturn-facing hemisphere of the synchronously rotating moon lit by sunlight reflected from Saturn itself.
To see it, slide your cursor over the image (or [follow this link][follow this link]).
Other Cassini images of Mimas include the small moon's large and ominous [Herschel Crater][Herschel Crater e].

## 詞彙學習（漢羅/POJ/KIP/華文/English）
- 【土衛】Thó͘-ūi/Thóo-uī/土衛/Saturn's Moon
- 【滑鼠】ku̍t-chhí/ku̍t-tshí/滑鼠/mouse
- 【拼鬥影像】pheng-tàu-iáⁿ-siōng/phing-tàu-iánn-siōng/馬賽克影像/mosaic
- 【解析度】kái-sek-tō͘/kái-sik-tōo/解析度/resolution
- 【同步自轉】tóng-pō͘-chū-choán/tóng-pōo-tsū-tsuán/同步自轉/synchronously rotating


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[dramatic sunlit crescent]:http://photojournal.jpl.nasa.gov/catalog/PIA17213
[spacecraft's final]:https://saturn.jpl.nasa.gov/resources/7580/
[400 kilometer diameter moon]:https://www.jpl.nasa.gov/news/news.php?feature=4342
[follow this link]:https://apod.nasa.gov/apod/fap/image/1908/MimasPIA17213_1024.jpg
[Herschel Crater e]:https://apod.nasa.gov/apod/ap210531.html
[Herschel Crater t]:https://apod.tw/daily/20210531/
