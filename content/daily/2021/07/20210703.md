---
title: 綴銀河行
date: 2021-07-03
publishdate: 2021-07-03T12:00:00+0800
tags: [銀河, 星際塗粉雲, 銀河盤, 牛奶路]
hero: https://apod.nasa.gov/apod/fap/image/2107/Walk_Milkyway_1024.jpg
summary: 你袂當踮銀河面頂行。毋閣你會當 tī 這个烏墨墨 ê 夜空內底認捌伊。
categories: [podcast]
vocals: [阿錕]
---

{{% apod %}}

- 原始文章：[Along the Milky Way](https://apod.nasa.gov/apod/ap210703.html)
- 影像來源 kah [版權][copyright]：[Rolf Weisenfeld](https://weisenfeld.net/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl38u7kk8010801ug1bb74mfz" >}}

## [漢羅] 綴銀河行
你袂當 [踮銀河面頂行][walk along the Milky Way]。
毋閣你會當 tī 這个烏墨墨 ê 夜空內底 [認捌伊][you can explore it]。
Tùi 目睭來講，tī 烏暗無月娘 ê 暗時，這个迒 tī 天頂無夠光 ê 光跡，to̍h 親像是一條天堂路。
發光 ê 天體光帶內底，是足濟暗淡、[遙遠天星 ê 光][light of distant stars]。
光帶中央去予閘光 ê 星際塗粉雲切做兩爿。
這條光帶 to̍h chhāi tī 咱 ê [銀河][our home galaxy] 盤內底。伊叫這个名是因為伊看起來親像是一條牛奶路。
Ùi Galileo 時代開始，銀河 to̍h 去予望遠鏡觀星者看足濟矣，內底有 [一大陣算袂清 ê 恆星][congeries of innumerable stars] kah 宇宙奇蹟。

## [POJ] Tòe Gîn-hô kiâⁿ
Lî bōe-tàng tiàm Gîn-hô bīn-téng kiâⁿ.
M̄-koh lí ē-tàng tī chit-ê o͘-ba̍k-ba̍k ê iā-khong lāi-té jīn-bat i.
Tùi ba̍k-chiu lâi-kóng, tī o͘-àm bô goe̍h-niû ê àm-sî, chit-ê hāⁿ tī thiⁿ-téng bô-kàu-kng ê kng-jiah, to̍h chhiⁿ-chhiūⁿ sī chi̍t-tiâu thian-tông-lō͘.
Hoat-kng ê thian-thé kng-tòa lāi-té, sī chiok-chōe àm-tām, iâu-oán thiⁿ-chhiⁿ ê kng.
Kng-tòa tiong-ng khì hō͘ cha̍h-kng ê seng-chè-thô͘-hún-hûn chhiat-chò nn̄g-pah.
Chit-tiâu kng-tòa to̍h chhāi tī lán ê Gîn-hô-pôaⁿ lāi-té.
I kiò chit-ê miâ sī in-ūi i khòaⁿ--khí-lâi chhiⁿ-chhiūⁿ sī chi̍t-tiâu gû-leng-lō͘.
Ùi Galileo sî-tāi khai-sí, Gîn-hô to̍h khì hō͘ bōng-oán-kiàⁿ koan-seng-chiá khòaⁿ chiok-chōe ah, lāi-té ū chi̍t-tōa-tīn sǹg-bōe-chheng ê hêng-chhiⁿ kah ú-tiū kî-chek.

## [KIP]  Tuè Gîn-hô kiânn
Lî buē-tàng tiàm Gîn-hô bīn-tíng kiânn.
M̄-koh lí ē-tàng tī tsit-ê oo-ba̍k-ba̍k ê iā-khong lāi-té jīn-bat i.
Tuì ba̍k-tsiu lâi-kóng, tī oo-àm bô gue̍h-niû ê àm-sî, tsit-ê hānn tī thinn-tíng bô-kàu-kng ê kng-jiah, to̍h tshinn-tshiūnn sī tsi̍t-tiâu thian-tông-lōo.
Huat-kng ê thian-thé kng-tuà lāi-té, sī tsiok-tsuē àm-tām, iâu-uán thinn-tshinn ê kng.
Kng-tuà tiong-ng khì hōo tsa̍h-kng ê sing-tsè-thôo-hún-hûn tshiat-tsò nn̄g-pah.
Tsit-tiâu kng-tuà to̍h tshāi tī lán ê Gîn-hô-puânn lāi-té.
I kiò tsit-ê miâ sī in-uī i khuànn--khí-lâi tshinn-tshiūnn sī tsi̍t-tiâu gû-ling-lōo.
Uì Galileo sî-tāi khai-sí, Gîn-hô to̍h khì hōo bōng-uán-kiànn kuan-sing-tsiá khuànn tsiok-tsuē ah, lāi-té ū tsi̍t-tuā-tīn sǹg-buē-tshing ê hîng-tshinn kah ú-tiū kî-tsik.



## [English] Along the Milky Way
You can't [walk along the Milky Way][walk along the Milky Way].
Still, under a dark sky [you can explore it][you can explore it].
To the eye the pale luminous trail of light arcing through the sky on a dark, moonless night does appear to be a path through the heavens.
The glowing celestial band is the faint, collective [light of distant stars][light of distant stars] cut by swaths of obscuring interstellar dust clouds.
It lies along the plane of [our home galaxy][our home galaxy], so named because it looks like a milky way.
Since Galileo's time, the Milky Way has been revealed to telescopic skygazers to be filled with [congeries of innumerable stars][congeries of innumerable stars] and [cosmic wonders][cosmic wonders].





## 詞彙學習

|漢羅|POJ|KIP|華語|English|
|-|-|-|-|-|
|星際塗粉雲|seng-chè-thô͘-hún-hûn|sing-tsè-thôo-hún-hûn|星際灰塵雲|interstellar dust cloud|
|銀河盤|Gîn-hô-pôaⁿ|Gîn-hô-puânn|銀河盤|plane of our galaxy|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[walk along the Milky Way]:https://apod.nasa.gov/apod/ap130601.html
[you can explore it]:https://www.astrobin.com/xcb5dn/B/
[light of distant stars]:https://asd.gsfc.nasa.gov/blueshift/index.php/2015/07/22/how-many-stars-in-the-milky-way/
[our home galaxy]:https://imagine.gsfc.nasa.gov/science/objects/milkyway1.html
[congeries of innumerable stars]:https://en.wikipedia.org/wiki/Sidereus_Nuncius#Stars
[cosmic wonders]:https://illuminateduniverse.org/
