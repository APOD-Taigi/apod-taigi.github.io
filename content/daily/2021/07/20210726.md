---
title: CG4：破去 ê 彗星雲球
date: 2021-07-26
publishdate: 2021-07-26T12:00:00+0800
tags: [CG4, 彗星雲球, 彗星, 恆星誕生]
hero: https://apod.nasa.gov/apod/fap/image/2107/CG4_Rolland_1080.jpg
summary: 氣體敢有法度 kā 星系掠著？這張相片內底奇怪「生物」ê「跤爪」是一个叫做彗星雲球 ê 氣體雲。
categories: [podcast]
vocals: [阿錕]
---

{{% apod %}}

- 原始文章：[CG4: A Ruptured Cometary Globule](https://apod.nasa.gov/apod/ap210726.html)
- 影像來源 kah 版權：[Nicolas Rolland](https://www.flickr.com/photos/nicolasrollandastro/) & [Martin Pugh](https://www.martinpughastrophotography.space/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckslyfftlqyr20938gg2uyys0" >}}

## [漢羅] CG4：破去 ê 彗星雲球
氣體敢有法度 kā 星系掠著？
按呢問 to̍h 毋著矣！
[這張相片][featured photo] 內底奇怪「生物」ê「跤爪」是一个叫做 [彗星雲球][cometary globule] ê 氣體雲。
毋閣這个雲球 [已經破去][has ruptured] 矣。
彗星 [雲球][globules 1] ê 特徵是有 [厚塗粉][dusty] ê 頭部 kah 搝長 ê [尾溜][tails]。
這个特徵予彗星 [雲球][globules 2] tī 視覺上看起來敢若親像是 [彗星][comet]，毋閣實際上 in 兩个差足濟 ê。
[雲球][Globules] 較捷是恆星誕生 ê 所在，頭部彼搭有足濟少年 ê [恆星][stars]。
這款天體 ê 頭部會破去 ê 原因，到今猶毋知。
雲球倒爿 ê [星系][galaxy] 足大、足遠 ê，伊只是 [拄仔好疊 tī][chance superposition] [CG4][CG4] 附近爾爾。


## [POJ] CG-sù: Phòa--khì-ê Hūi-chhiⁿ hûn-kiû
Khì-thé kám-ū hoat-tō͘ kā seng-hē lia̍h-tio̍h?
Án-ne mn̄g to̍h m̄-tio̍h ah!
Chit-tiuⁿ siòng-phìⁿ lāi-té kî-koài "seng-bu̍t" ê "kha-jiáu" sī chi̍t-ê kiò-chò hūi-chhiⁿ hûn-kiû ê khì-thé-hûn.
M̄-koh chi̍t-ê hûn-kiû í-keng phòa--khì ah.
Hūi-chhiⁿ hûn-kiû ê te̍k-teng sī ū kāu thô͘-hún ê thâu-pō͘ kah giú-tn̄g ê bóe-liu.
Chit-ê te̍k-teng hō͘ hūi-chhiⁿ hûn-kiû tī sī-kak siōng khòaⁿ--khí-lâi ká-ná chhiⁿ-chhiūⁿ sī hūi-chhiⁿ, m̄-koh si̍t-chè-siōng in nn̄g-ê chha-chiok-chōe ê.
Hûn-kiû khah-chia̍p sī hêng-chhiⁿ tàn-seng ê só͘-chāi, thâu-pō͘ hit-tah ū chiok siàu-liân ê hêng-chhiⁿ.
Chit-khòaⁿ thian-thé ê thâu-pō͘ ē phòa--khì ê goân-in, kàu-taⁿ iáu m̄-chai.
Hûn-kiû tò-pêng ê seng-hē chiok-tōa, chiok-hn̄g ê, i chí-sī tú-á-hó tha̍h  tī CG-sù hū-kīn niā-niā.


## [KIP] CG-sù: Phuà--khì-ê Huī-tshinn hûn-kiû
Khì-thé kám-ū huat-tōo kā sing-hē lia̍h-tio̍h?
Án-ne mn̄g to̍h m̄-tio̍h ah!
Tsit-tiunn siòng-phìnn lāi-té kî-kuài "sing-bu̍t" ê "kha-jiáu" sī tsi̍t-ê kiò-tsò huī-tshinn hûn-kiû ê khì-thé-hûn.
M̄-koh tsi̍t-ê hûn-kiû í-king phuà--khì ah.
Huī-tshinn hûn-kiû ê ti̍k-ting sī ū kāu thôo-hún ê thâu-pōo kah giú-tn̄g ê bué-liu.
Tsit-ê ti̍k-ting hōo huī-tshinn hûn-kiû tī sī-kak siōng khuànn--khí-lâi ká-ná tshinn-tshiūnn sī huī-tshinn, m̄-koh si̍t-tsè-siōng in nn̄g-ê tsha-tsiok-tsuē ê.
Hûn-kiû khah-tsia̍p sī hîng-tshinn tàn-sing ê sóo-tsāi, thâu-pōo hit-tah ū tsiok siàu-liân ê hîng-tshinn.
Tsit-khuànn thian-thé ê thâu-pōo ē phuà--khì ê guân-in, kàu-tann iáu m̄-tsai.
Hûn-kiû tò-pîng ê sing-hē tsiok-tuā, tsiok-hn̄g ê, i tsí-sī tú-á-hó tha̍h  tī CG-sù hū-kīn niā-niā.



## [English] CG4: A Ruptured Cometary Globule
Can a gas cloud grab a galaxy?
It's not even close.
The "claw" of this odd looking "creature" in the [featured photo][featured photo] is a gas cloud known as a [cometary globule][cometary globule].
This globule, however, [has ruptured][has ruptured].
Cometary [globules][globules 1] are typically characterized by [dusty][dusty] heads and elongated [tails][tails].
These features cause cometary [globules][globules 2] to have visual similarities to [comet][comet]s, but in reality they are very much different.
[Globules][Globules] are frequently the birthplaces of stars, and many show very young [stars][stars] in their heads.
The reason for the rupture in the head of this object is not yet known.
The [galaxy][galaxy] to the left of the globule is huge, very far in the distance, and only placed near [CG4][CG4] by [chance superposition][chance superposition].



## 詞彙學習

|漢羅|POJ|KIP|華語|English|
|-|-|-|-|-|
|彗星雲球|hūi-chhiⁿ hûn-kiû|huī-tshinn hûn-kiû|彗星雲球|cometary globule|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[featured photo]:https://www.astrobin.com/full/oa9ky4/0/
[cometary globule]:https://en.wikipedia.org/wiki/cometary_globule
[has ruptured]:https://ui.adsabs.harvard.edu/abs/1995A%26A...293..493G/abstract
[globules 1]:https://apod.nasa.gov/apod/ap020325.html
[dusty]:https://apod.nasa.gov/apod/fap/lib/glossary.html#dust
[tails]:https://ui.adsabs.harvard.edu/abs/1996ApJ...463L.105M/abstract
[globules 2]:https://apod.nasa.gov/apod/ap140414.html
[comet]:https://apod.nasa.gov/apod/ap170409.html
[Globules]:https://en.wikipedia.org/wiki/Dark_nebula
[stars]:https://science.nasa.gov/astrophysics/focus-areas/how-do-stars-form-and-evolve
[galaxy]:http://en.wikipedia.org/wiki/Galaxy
[CG4]:https://en.wikipedia.org/wiki/CG_4
[chance superposition]:https://blogmais.files.wordpress.com/2008/04/imagem_ht_07-04-23.jpg
