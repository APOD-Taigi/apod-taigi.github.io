---
title: IC 4592：藍色馬頭反射星雲
date: 2021-07-05
publishdate: 2021-07-05T12:00:00+0800
tags: [IC 4592, 獵戶座, 馬頭星雲, 天蠍座 Nu 星群, 天蠍座, IC 4601]
hero: https://apod.nasa.gov/apod/fap/image/2107/ic4592_block_960.jpg
summary: 你敢有看著馬頭？毋閣你看著 ê 毋是 tī 獵戶座內底彼个有名 ê 馬頭星雲，是一个閣較暗 ê 星雲。
categories: [podcast]
vocals: [阿錕]
---

{{% apod %}}

- 原始文章：[IC 4592: The Blue Horsehead Reflection Nebula](https://apod.nasa.gov/apod/ap210705.html)
- 影像提供 kah 版權：[Adam Block](https://www.adamblockphotos.com/), [Steward Observatory, University of Arizona](http://www.as.arizona.edu/)
- **Almost Hyperspace:** [Random APOD Generator](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckrtco7326at90806vbcwtest" >}}

## [漢羅] IC 4592：藍色馬頭反射星雲
你敢有看著馬頭？
毋閣你看著 ê 毋是 tī [獵戶座][Orion] 內底彼个有名 ê [馬頭星雲][Horsehead nebula]，是一个閣較暗 ê 星雲。
愛用閣較深 ê 顯像才會當看著 [咱熟似 ê 形式][familiar form t]。
[這幅圖][here imaged] 內底 ê [分子雲複合體][molecular cloud] ê 主要部份是一个 [反射星雲][reflection nebula]，伊 ê 編號是 [IC 4592][IC 4592]。
反射星雲實際上是 ùi 足幼 ê [塗粉][dust] 組成 ê。
一般來講 in 是有較暗，毋閣 in 看起來嘛有較藍。
這是反射附近較高能恆星發出 ê [可見光][visible light]。
Tī 這幅圖內底，發射光主要 ê 來源是 tī [馬][horse] [眼][eye] ê 一粒恆星。
這粒恆星是 [天蠍座 Nu 星群][Nu Scorpii] ê 一部份，是蠍仔星座（天蠍座）內底足光 ê 恆星系統內底 ê 其中一粒。
你閣會當看著第二 [反射星雲是][reflection nebula] [IC 4601][IC 4601]，伊 to̍h tī 這幅圖中央倚正爿彼兩粒恆星 ê 外圍。



## [POJ] IC sù-ngó͘-kiú-jī: Nâ-sek Bé-thâu hoán-siā-seng-hûn
Lí kám-ū khòaⁿ-tio̍h bé-thâu?
M̄-koh lí khòaⁿ-tio̍h ê m̄-sī tī La̍h-hō͘-chō lāi-té hit-ê ū-miâ ê Bé-thâu seng-hûn, sī chi̍t-ê koh-khah àm ê seng-hûn.
Ài iōng koh-khah chhim ê hián-siōng chiah ē-tàng khòaⁿ-tio̍h lán se̍k-sāi ê hêng-sek.
Chit-pak-tô͘ lāi-té ê hun-chú-hûn ho̍k-ha̍p-thé ê chú-iàu pō͘-hūn sī chi̍t-ê hoat-siā-seng-hûn, i ê pian-hō sī IC-sù-ngó͘-kiú-jī.
Hoán-siā-seng-hûn si̍t-chè-siōng sī ùi chiok-iù ê thô͘-hún cho͘-sêng ê.
It-poaⁿ lâi-kóng in sī ū khah-àm, m̄-koh in khòaⁿ--khí-lâi mā ū khah-nâ.
Che sī hoán-siā hū-kīn khah ko-lêng hêng-chhiⁿ hoat--chhut-ê khó-kiàn-kng.
Tī chit-pak-tô͘ lāi-té, hoat-siā-kng chú-iàu ê lâi-goân sī tī bé-gán ê chi̍t-lia̍p hêng-chhiⁿ.
Chit-lia̍p hêng-chhiⁿ sī Thian-giat-chō Nu seng-kûn ê chi̍t-pō͘-hūn, sī Giat-á-seng-chè (Thian-giat-chō) lāi-té chiok-kng ê hêng-chhiⁿ hē-thóng lāi-té ê kî-tiong chi̍t-lia̍p.
Lí koh ē-tàng khòaⁿ-tio̍h tē-jī hoán-siā seng-hûn sī IC sù-lio̍k-khòng-it, i to̍h tī chit-pak-tô͘ tiong-ng óa chiàⁿ-pêng hit nn̄g-lia̍p hêng-chhiⁿ ê gōa-ûi.



## [KIP] IC sù-ngóo-kiú-jī: Nâ-sik Bé-thâu huán-siā-sing-hûn
Lí kám-ū khuànn-tio̍h bé-thâu?
M̄-koh lí khuànn-tio̍h ê m̄-sī tī La̍h-hōo-tsō lāi-té hit-ê ū-miâ ê Bé-thâu sing-hûn, sī tsi̍t-ê koh-khah àm ê sing-hûn.
Ài iōng koh-khah tshim ê hián-siōng tsiah ē-tàng khuànn-tio̍h lán si̍k-sāi ê hîng-sik.
Tsit-pak-tôo lāi-té ê hun-tsú-hûn ho̍k-ha̍p-thé ê tsú-iàu pōo-hūn sī tsi̍t-ê huat-siā-sing-hûn, i ê pian-hō sī IC-sù-ngóo-kiú-jī.
Huán-siā-sing-hûn si̍t-tsè-siōng sī uì tsiok-iù ê thôo-hún tsoo-sîng ê.
It-puann lâi-kóng in sī ū khah-àm, m̄-koh in khuànn--khí-lâi mā ū khah-nâ.
Tse sī huán-siā hū-kīn khah ko-lîng hîng-tshinn huat--tshut-ê khó-kiàn-kng.
Tī tsit-pak-tôo lāi-té, huat-siā-kng tsú-iàu ê lâi-guân sī tī bé-gán ê tsi̍t-lia̍p hîng-tshinn.
Tsit-lia̍p hîng-tshinn sī Thian-giat-tsō Nu sing-kûn ê tsi̍t-pōo-hūn, sī Giat-á-sing-tsè (Thian-giat-tsō) lāi-té tsiok-kng ê hîng-tshinn hē-thóng lāi-té ê kî-tiong tsi̍t-lia̍p.
Lí koh ē-tàng khuànn-tio̍h tē-jī huán-siā sing-hûn sī IC sù-lio̍k-khòng-it, i to̍h tī tsit-pak-tôo tiong-ng uá tsiànn-pîng hit nn̄g-lia̍p hîng-tshinn ê guā-uî.




## [English] IC 4592: The Blue Horsehead Reflection Nebula
Do you see the horse's head?
What you are seeing is not the famous [Horsehead nebula][Horsehead nebula] toward [Orion][Orion] but rather a fainter nebula that only takes on a [familiar form][familiar form e] with deeper imaging.
The main part of the [here imaged][here imaged] [molecular cloud][molecular cloud] complex is a [reflection nebula][reflection nebula] cataloged as [IC 4592][IC 4592].
Reflection nebulas are actually made up of very fine [dust][dust] that normally appears dark but can look quite blue when reflecting the [visible light][visible light] of energetic nearby stars.
In this case, the source of much of the reflected light is a star at the [eye][eye] of the [horse][horse].
That star is part of [Nu Scorpii][Nu Scorpii], one of the brighter star systems toward the constellation of the Scorpion ([Scorpius][Scorpius]).
A second [reflection nebula][reflection nebula] dubbed [IC 4601][IC 4601] is visible surrounding two stars to the right of the image center.


## 詞彙學習（台語漢字/POJ/KIP/華語漢字/English）


- 【馬頭星雲】Bé-thâu seng-hûn/Bé-thâu sing-hûn/馬頭星雲/Horsehead nebula
- 【獵戶座】La̍h-hō͘-chō/La̍h-hōo-tsō/獵戶座/Orion
- 【分子雲複合體】hun-chú-hûn ho̍k-ha̍p-thé/hun-tsú-hûn ho̍k-ha̍p-thé/分子雲複合體/molecular cloud complex
- 【天蠍座 Nu 星群】Thian-giat-chō Nu seng-kûn/Thian-giat-tsō Nu sing-kûn/天蠍座 Nu/Nu Scorpii
- 【天蠍座】Thian-giat-chō/Thian-giat-tsō/天蠍座/the constellation of the Scorpion
- 【蠍仔】giat-á/giat-á/蠍子/Scorpius
- 【反射星雲】hoán-siā-seng-hûn/huán-siā-sing-hûn/反射星雲/reflection nebula

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[Horsehead nebula]:https://apod.nasa.gov/apod/ap121021.html
[Orion]:https://apod.nasa.gov/apod/ap120909.html
[familiar form e]:https://apod.nasa.gov/apod/ap210704.html
[familiar form t]:https://apod.tw/daily/20210704/
[here imaged]:https://www.adamblockphotos.com/ic4592.html
[molecular cloud]:https://apod.nasa.gov/apod/ap201122.html
[reflection nebula]:https://en.wikipedia.org/wiki/Reflection_nebula
[IC 4592]:https://en.wikipedia.org/wiki/IC_4592
[dust]:https://apod.nasa.gov/apod/ap030706.html
[visible light]:https://science.nasa.gov/ems/09_visiblelight
[eye]:https://www.youtube.com/watch?v=tw0VJ1K93PM
[horse]:http://3.bp.blogspot.com/-DYPBo1QCnls/UBAUokUjOFI/AAAAAAAAAck/gSVevljIUUc/s640/funnyface.jpg
[Nu Scorpii]:http://en.wikipedia.org/wiki/Nu_Scorpii
[Scorpius]:https://en.wikipedia.org/wiki/Scorpius
[reflection nebula]:https://apod.nasa.gov/apod/fap/reflection_nebulae.html
[IC 4601]:http://wise.ssl.berkeley.edu/gallery_ic4601.html
