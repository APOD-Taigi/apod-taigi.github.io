---
title: 土星 kah 伊 ê 六粒衛星
date: 2021-07-06
publishdate: 2021-07-06T12:00:00+0800
tags: [土星, 衛星, 土衛, 土衛六 Titan, 土衛八 Iapetus]
hero: https://apod.nasa.gov/apod/fap/image/2107/SaturnAndMoons_Ranjbaran_960_annotated.jpg
summary: 土星有幾粒衛星？這馬已經揣著 82 粒矣。上細粒 ê 根本無夠一公里闊。
categories: [podcast]
vocals: [蔡老師]
---

{{% apod %}}

- 原始文章：[Saturn and Six Moons](https://apod.nasa.gov/apod/ap210706.html)
- 影像來源 kah 版權：[Mohammad Ranjbaran](https://www.instagram.com/mohammad.rnjbrn/); *MR Thanks:* Amir Ehteshami
- 台文翻譯：[An-Li Tsai][An-Li Tsai] ([NCU][NCU])

{{< podcast "ckrxmpo227ko00807h7hvldsv" >}}

## [漢羅] 土星 kah 伊 ê 六粒衛星
土星有幾粒衛星？
[這馬已經揣著 82 粒矣][So far 82 have been confirmed]。
上細粒 ê 根本無夠一公里闊。
這幅圖內底有上大粒 ê [六粒][Six] 衛星，是 13 張 tùi 較光 ê 行星短時間感光，kah 13 張 tùi 較光 ê 衛星長時間感光 ê [組合圖][composite image]。
這是頂個月 [開][taken over] 兩禮拜 ê 時間翕 ê。
In 比月球較大，嘛比 [金星][Mercury] 閣較大淡薄仔。
土星上大粒 ê 衛星，土衛六 [Titan][Titan] ê 直徑是 5150 公里闊。
伊踅土星這粒 [有環母行星][ringed parent planet] ê 完整運行軌道，差不多攏有翕著。
土星第一粒予人知影 ê 衛星是 Titan，伊是 [1655 年][discovered in 1655] 荷蘭天文學家 [Christiaan Huygens][Christiaan Huygens] 發現 ê。
毋閣 [最近發現 ê 幾若粒新 ê 衛星][newly discovered moons] 是 tī 2019 年發現 ê。
Tī 軌道上正爿彼粒是土星第三大 ê 衛星，土衛八 [Iapetus][Iapetus]。
[畫出來 ê Iapetus][painted Iapetus'] 軌道半徑實在是足大 ê，所以 tī 遮干焦看會著一部份爾爾。
[這個月][this month] [土星會 chhōa 木星][Saturn leads Jupiter] 行過夜空，tī 日頭落山了後 ùi 東南爿 peh--起來，到 [天光][dawn] 進前攏看會著。



## [POJ] Thó͘-chhiⁿ kah i ê la̍k-lia̍p ūi-chhiⁿ
Thó͘-chhiⁿ ū kúi-lia̍p ūi-chhiⁿ?
Chit-má í-keng chhōe-tio̍h poeh-cha̍p-jī lia̍p ah.
Siōng-sè-lia̍p ê kin-pún bô-kàu chi̍t-kong-lí khoah.
Chit-pak-tô͘ lāi-té ū tōa-lia̍p ê la̍k-lia̍p ūi-chhiⁿ, sī cha̍p-saⁿ tiuⁿ tùi khah-kng ê kiâⁿ-chhiⁿ té sî-kan kám-kng, kah cha̍p-saⁿ tiuⁿ tùi khah-kng ê ūi-chhiⁿ tn̂g sî-kan kám-kng ê cho͘-ha̍p-tô͘.
Che sī téng-kò-goe̍h khai nn̄g-lé-pài ê sî-kan hip--ê.
In pí Goe-kiú khah-tōa, mā pí Kim-chhiⁿ koh-khah tōa tām-po̍h-á.
Thó͘-chhiⁿ siōng tōa-lia̍p ê ūi-chhiⁿ, Thó͘-ūi-la̍k Titan ê ti̍t-kèng sī gō͘-chheng-gō͘-pah kong-lí khoah.
I se̍h Thó͘-chhiⁿ chit-lia̍p ū-khoân bú-kiâⁿ-chhiⁿ ê oân-chéng ūn-hêng kúi-tō, chha-put-to lóng-ū hip-tio̍h.
Thó͘-chhiⁿ tē-it-lia̍p hō͘ lâng chai-iáⁿ ê ūi-chhiⁿ sī Titan, i sī it-lio̍k-ngó͘-ngó͘ nî Hô-lân thian-bûn-ha̍k-ka Christiaan Huygens hoat-hiān--ê.
M̄-koh chòe-kīn hoat-hiān ê kúi-ā-lia̍p sin--ê ūi-chhiⁿ sī tī jī-khòng-i̍t-kiú nî hoat-hiān--ê.
Tī kúi-tō siōng chiàⁿ-pêng hit-lia̍p sī Thó͘-chhiⁿ tē-saⁿ-tōa ê ūi-chhiⁿ, Thó͘-ūi-poeh Iapetus.
Ōe--chhut-lâi ê Iapetus kúi-tō pòaⁿ-kèng si̍t-chāi sī chiok-tōa--ê, só͘-í tī chiah kan-na khòaⁿ-ē-tio̍h chi̍t-pō͘-hūn niā-niā.
Chi̍t-kò-goe̍h Thó͘-chhiⁿ ē chhōa Bo̍k-chhiⁿ kiâⁿ-kòe iā-khong, tī ji̍t-thâu lo̍h-soaⁿ liáu-āu ùi tang-lâm-pêng peh--khí-lâi, kàu thiⁿ-khì chìn-chêng lóng khòaⁿ-ē-tio̍h.

## [KIP] Thóo-tshinn kah i ê la̍k-lia̍p uī-tshinn
Thóo-tshinn ū kuí-lia̍p uī-tshinn?
Tsit-má í-king tshuē-tio̍h pueh-tsa̍p-jī lia̍p ah.
Siōng-sè-lia̍p ê kin-pún bô-kàu tsi̍t-kong-lí khuah.
Tsit-pak-tôo lāi-té ū tuā-lia̍p ê la̍k-lia̍p uī-tshinn, sī tsa̍p-sann tiunn tuì khah-kng ê kiânn-tshinn té sî-kan kám-kng, kah tsa̍p-sann tiunn tuì khah-kng ê uī-tshinn tn̂g sî-kan kám-kng ê tsoo-ha̍p-tôo.
Tse sī tíng-kò-gue̍h khai nn̄g-lé-pài ê sî-kan hip--ê.
In pí Gue-kiú khah-tuā, mā pí Kim-tshinn koh-khah tuā tām-po̍h-á.
Thóo-tshinn siōng tuā-lia̍p ê uī-tshinn Titan ê ti̍t-kìng sī gōo-tshing-gōo-pah kong-lí khuah.
I se̍h Thóo-tshinn tsit-lia̍p ū-khuân bú-kiânn-tshinn ê uân-tsíng ūn-hîng kuí-tō, tsha-put-to lóng-ū hip-tio̍h.
Thóo-tshinn tē-it-lia̍p hōo lâng tsai-iánn ê uī-tshinn sī Titan, i sī it-lio̍k-ngóo-ngóo nî Hô-lân thian-bûn-ha̍k-ka Tsristiaan Huygens huat-hiān--ê.
M̄-koh tsuè-kīn huat-hiān ê kuí-ā-lia̍p sin--ê uī-tshinn sī tī jī-khòng-i̍t-kiú nî huat-hiān--ê.
Tī kuí-tō siōng tsiànn-pîng hit-lia̍p sī Thóo-tshinn tē-sann-tuā ê uī-tshinn, Iapetus.
Uē--tshut-lâi ê Iapetus kuí-tō puànn-kìng si̍t-tsāi sī tsiok-tuā--ê, sóo-í tī tsiah kan-na khuànn-ē-tio̍h tsi̍t-pōo-hūn niā-niā.
Tsi̍t-kò-gue̍h Thóo-tshinn ē tshuā Bo̍k-tshinn kiânn-kuè iā-khong, tī ji̍t-thâu lo̍h-suann liáu-āu uì tang-lâm-pîng peh--khí-lâi, kàu thinn-khì tsìn-tsîng lóng khuànn-ē-tio̍h.



## [English] Saturn and Six Moons
How many moons does Saturn have?
[So far 82 have been confirmed][So far 82 have been confirmed], the smallest being only a fraction of a kilometer across.
[Six][Six] of its largest satellites can be seen here in a [composite image][composite image] with 13 short exposure of the bright planet, and 13 long exposures of the brightest of its faint moons, [taken over][taken over] two weeks last month.
[Larger][Larger] than Earth's Moon and even slightly larger than [Mercury][Mercury], Saturn's largest moon [Titan][Titan] has a diameter of 5,150 kilometers and was captured making nearly a complete orbit around its [ringed parent planet][ringed parent planet].
Saturn's first known natural satellite, Titan was [discovered in 1655][discovered in 1655] by Dutch astronomer [Christiaan Huygens][Christiaan Huygens], in contrast with several [newly discovered moons][newly discovered moons] announced in 2019.
The trail on the far right belongs to [Iapetus][Iapetus], Saturn's third largest moon.
The radius of [painted Iapetus'][painted Iapetus'] orbit is so large that only a portion of it was captured here.
[Saturn leads Jupiter][Saturn leads Jupiter] across the night sky [this month][this month], rising soon after sunset toward the southeast, and remaining visible until [dawn][dawn].





## 詞彙學習（漢羅/POJ/KIP/華語/English）


- 【土衛】Thó͘-ūi/Thóo-uī/土衛/Saturn's Moon
- 【半徑】pòaⁿ-kèng/puànn-kèng/半徑/radius




{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[So far 82 have been confirmed]:https://en.wikipedia.org/wiki/Moons_of_Saturn#Confirmed_moons
[Six]:https://apod.nasa.gov/apod/ap120414.html
[composite image]:https://www.instagram.com/p/CQrB9u6g9kM/
[taken over]:https://www.instagram.com/p/CQuclL8HhBs/
[Larger]:https://preview.redd.it/o9qhygvnt8m41.png?width=960&crop=smart&auto=webp&s=dcb20af670a475de7f0395ed628a06039a89bc31
[Mercury]:https://apod.nasa.gov/apod/ap170723.html
[Titan]:https://solarsystem.nasa.gov/moons/saturn-moons/titan/overview/
[ringed parent planet]:https://apod.nasa.gov/apod/ap200419.html
[discovered in 1655]:https://apod.nasa.gov/apod/ap050325.html
[Christiaan Huygens]:https://en.wikipedia.org/wiki/Christiaan_Huygens
[newly discovered moons]:https://sites.google.com/carnegiescience.edu/sheppard/home/newsaturnmoons2019
[Iapetus]:https://solarsystem.nasa.gov/moons/saturn-moons/iapetus/in-depth/
[painted Iapetus']:https://apod.nasa.gov/apod/ap180603.html
[Saturn leads Jupiter]:https://earthsky.org/astronomy-essentials/visible-planets-tonight-mars-jupiter-venus-saturn-mercury/
[this month]:https://solarsystem.nasa.gov/whats-up-skywatching-tips-from-nasa/
[dawn]:https://i.redd.it/t8k7f6nvr8j31.jpg
