---
title: 英仙座火球 kah 銀河
date: 2021-08-03
publishdate: 2021-08-03T12:00:00+0800
tags: [英仙座, 火球, 流星雨, 銀河]
hero: https://apod.nasa.gov/apod/fap/image/2108/PerseusFireball_Dandan_960.jpg
summary: 這个爍青光 ê，to̍h 綴銀河 ê 方向 leh 走。伊留一條尾溜，愛 30 分鐘才會無去。
categories: [podcast]
vocals: [阿錕]
---

{{% apod %}}

- 原始文章：[A Perseid Fireball and the Milky Way](https://apod.nasa.gov/apod/ap210803.html)
- 影像提供 kah [版權][copyright]：[Dandan Huang](mailto:1599005@gmail.com)
- APOD 英語版 ê [Facebook](https://www.facebook.com/AstronomyPictureOfTheDay), [Instagram](https://www.instagram.com/astronomypicturesdaily/), 抑是 [Twitter](http://twitter.com/apod/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cksytv6v5pljm0897t290hyrf" >}}

## [漢羅] 英仙座火球 kah 銀河
這个爍青光 ê，to̍h 綴銀河 ê 方向 leh 走。
伊留 [一條尾溜][a trail]，愛 30 分鐘才會無去。
這工是 8 月 12，伊離 [英仙座][from Perseus] ê 方向較遠，表示伊較有可能是 ùi 迵過 [地球大氣][Earth's atmosphere] ê [彗星 Swift-Tuttle][Comet Swift-Tuttle] ê 彗核來 ê。
所以這應該是逐年攏有 ê [英仙座流星雨][Perseids meteor shower] ê 一部份。
這粒火球 tī 2018 年行過天頂 ê 時陣，去予天文攝影師 tī [中國][China] [湖北省宜昌][Yichang, Hubei] ê 山谷面頂翕著。
流星 ê 光跡嘛去予 [攝影機][on video] 翕著，光跡上尾 ê 部份 to̍h tī [火星][direction of Mars] ê 倒爿下跤。
[後禮拜][Next week] to̍h 是 2021 年英仙座流星雨 [又閣上濟 ê 時陣][peak again]。
今年 ê [月娘][the Moon t] 會 tī [日頭][the Sun] 落山了後，隨綴日頭 lòe--去。
按呢會當予咱 tī [地球][planet Earth] 晴和 ê 暗暝看著 [足濟 ê 英仙座流星][lots of Perseids]。

## [POJ] Eng-sian-chō hóe-kiû kah Gîn-hô
Chi̍t-ê sih chheⁿ-kng ê, to̍h tòe Gîn-hô ê hong-hiòng leh chàu.
I lâu chi̍t-tiâu bóe-liu, ài saⁿ-cha̍p hun-cheng chiah ē bô-khì.
Chit-kang sī poeh-goe̍h cha̍p-jī, i lî Eng-sian-chō ê hong-hiòng khah-hn̄g, piáu-sī i khah ū khó-lêng sī ùi thàng-kòe Tē-kiû tōa-khì ê hui-chhiⁿ Swift-Tuttle ê hūi-he̍k lâi ê.
Só͘-í che eng-kai sī ta̍k-nî lóng ū ê Eng-sian-chō liû-chhiⁿ-hō͘ ê chi̍t-pō͘-hūn.
Chi̍t-lia̍p hóe-kiû tī jī-khòng-it-pat nî kiâⁿ-kòe thiⁿ-téng ê sî-chūn, khì hō͘ thian-bûn liap-iánn-su tī Tiong-kok Ôo-pak-síng Gî-tshiang ê suann-kok bīn-tíng hip-tio̍h.
Liû-chhiⁿ ê kng-jiah mā khì hō͘ liap-iáⁿ-ki hip-tio̍h, kng-jiah siōng-bóe ê pō͘-hūn to̍h tī Hóe-chhiⁿ ê tò-pêng ē-kha.
Āu-lé-pài to̍h sī jī-khòng-jī-it nî Eng-sian-chō liû-chhiⁿ-hō͘ iū-koh siōng-chōe ê sî-chūn.
Kin-nî ê goe̍h-niû ē tī ji̍t-thâu lo̍h-soaⁿ liáu-āu, sûi tòe ji̍t-thâu lòe--khì.
Án-ni ē-tàng hō͘ lán tī Tē-kiû chêng-hô ê àm-mî khòaⁿ-tio̍h chiok-chōe ê Eng-sian-chō liû-chhiⁿ.

## [KIP] Ing-sian-tsō hué-kiû kah Gîn-hô
Tsi̍t-ê sih tshenn-kng ê, to̍h tuè Gîn-hô ê hong-hiòng leh tsàu.
I lâu tsi̍t-tiâu bué-liu, ài sann-tsa̍p hun-tsing tsiah ē bô-khì.
Tsit-kang sī pueh-gue̍h tsa̍p-jī, i lî Ing-sian-tsō ê hong-hiòng khah-hn̄g, piáu-sī i khah ū khó-lîng sī uì thàng-kuè Tē-kiû tuā-khì ê hui-tshinn Swift-Tuttle ê huī-hi̍k lâi ê.
Sóo-í tse ing-kai sī ta̍k-nî lóng ū ê Ing-sian-tsō liû-tshinn-hōo ê tsi̍t-pōo-hūn.
Tsi̍t-lia̍p hué-kiû tī jī-khòng-it-pat nî kiânn-kuè thinn-tíng ê sî-tsūn, khì hōo thian-bûn liap-iánn-su tī Tiong-kok Ôo-pak-síng Gî-tshiang ê suann-kok bīn-tíng hip-tio̍h.
Liû-tshinn ê kng-jiah mā khì hōo liap-iánn-su hip-tio̍h, kng-jiah siōng-bué ê pōo-hūn to̍h tī Hué-tshinn ê tò-pîng ē-kha.
Āu-lé-pài to̍h sī jī-khòng-jī-it nî Ing-sian-tsō liû-tshinn-hōo iū-koh siōng-tsuē ê sî-tsūn.
Kin-nî ê gue̍h-niû ē tī ji̍t-thâu lo̍h-suann liáu-āu, suî tuè ji̍t-thâu luè--khì.
Án-ni ē-tàng hōo lán tī Tē-kiû tsîng-hô ê àm-mî khuànn-tio̍h tsiok-tsuē ê Ing-sian-tsō liû-tshinn.

## [English] A Perseid Fireball and the Milky Way
It was bright and green and flashed as it moved quickly along the Milky Way.
It left [a trail][a trail] that took 30 minutes to dissipate.
Given the day, August 12, and the direction, away [from Perseus][from Perseus], it was likely a small bit from the nucleus of [Comet Swift-Tuttle][Comet Swift-Tuttle] plowing through the [Earth's atmosphere][Earth's atmosphere] -- and therefore part of the annual [Perseids meteor shower][Perseids meteor shower].
The astrophotographer captured the fireball as it shot across the sky in 2018 above a valley in [Yichang, Hubei][Yichang, Hubei], [China][China].
The meteor's streak, also caught [on video][on video], ended near the [direction of Mars][direction of Mars] on the lower left.
[Next week][Next week], the 2021 Perseids meteor shower will [peak again][peak again].
This year [the Moon][the Moon e] will set shortly after [the Sun][the Sun], leaving a night sky ideal for seeing [lots of Perseids][lots of Perseids] from dark and clear locations across [planet Earth][planet Earth].

## 詞彙學習（台語漢字/POJ/KIP/華語漢字/English）
- 【英仙座】Eng-sian-chō/Ing-sian-tsō/英仙座/Perseus
- 【流星雨】liû-chhiⁿ-hō͘/liû-tshinn-hōo/流星雨/meteor shower
- 【彗核】hūi-he̍k/huī-hi̍k/彗核/nucleus of comet
- 【攝影機】liap-iáⁿ-ki/liap-iánn-ki/攝影機/video

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[a trail]:https://apod.nasa.gov/apod/ap190430.html
[from Perseus]:https://apod.nasa.gov/apod/ap200810.html
[Comet Swift-Tuttle]:https://apod.nasa.gov/apod/ap960219.html
[Earth's atmosphere]:https://spaceplace.nasa.gov/atmosphere/en/
[Perseids meteor shower]:https://blogs.nasa.gov/Watch_the_Skies/2021/07/30/the-perseids-are-on-the-rise/
[Yichang, Hubei]:https://youtu.be/Gd7RAfuFRDY
[China]:https://en.wikipedia.org/wiki/China
[on video]:https://apod.nasa.gov/apod/fap/image/2108/PerseusFireball_Dandan.mp4
[direction of Mars]:https://apod.nasa.gov/apod/ap180709.html
[Next week]:https://www.nasa.gov/mediacast/jpl/whats-up-august-2021/
[peak again]:https://delavanlakesvet.com/images/uploads/general_images/smiling-cat-for-web.jpg
[the Moon e]:https://apod.nasa.gov/apod/ap210111.html
[the Moon t]:https://apod.tw/daily/20210111/
[the Sun]:https://solarsystem.nasa.gov/solar-system/sun/overview/
[lots of Perseids]:https://earthsky.org/astronomy-essentials/everything-you-need-to-know-perseid-meteor-shower/
[planet Earth]:https://apod.nasa.gov/apod/ap171204.html
