---
title: PDS 70 ê 行星盤、行星、kah 衛星
date: 2021-08-24
publishdate: 2021-08-24T12:00:00+0800
tags: [PDS 70, 行星盤, 行星, 衛星, PDS 70c, ALMA, 電波望遠鏡, 行星形成, 系外行星]
hero: https://apod.nasa.gov/apod/fap/image/2108/PDS70_ALMA_960.jpg
summary: 這个大行星盤毋是上出名 ê。踅恆星 PDS 70 ê 大行星形成盤 ê 影像遮爾清楚 koh 遮爾趣味。
categories: [podcast]
vocals: [阿錕]
---

{{% apod %}}

- 原始文章：[PDS 70: Disk, Planets, and Moons](https://apod.nasa.gov/apod/ap210824.html)
- 影像來源：[ALMA](https://www.eso.org/public/usa/teles-instr/alma/) ([ESO](https://www.eso.org/public/)/[NAOJ](https://www.nao.ac.jp/en/)/[NRAO](https://public.nrao.edu/)); [M. Benisty](https://sites.google.com/view/mbenisty) [et al.](https://ui.adsabs.harvard.edu/abs/2021arXiv210807123B/abstract)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckttq9b741vqb0827ar2jlbgo" >}}

## [漢羅] PDS 70 ê 行星盤、行星、kah 衛星
這个大行星盤毋是上出名 ê。
踅恆星 [PDS 70][PDS 70 1] ê 大行星形成盤 ê 影像遮爾清楚 koh 遮爾趣味。
這幅圖予人討論上濟 ê，嘛毋是正爿彼粒 tī [大行星盤][big disk] 內底 ê 行星。
行星 [PDS 70][PDS 70 2]c 是一个新形成 ê 行星，伊 ê 寸尺 kah 質量，kah [木星][Jupiter] 差不多。
是 [行星 PDS 70c][planet PDS 70c] 邊仔霧霧彼塊 [引起注意][causing the commotion]。
這塊霧霧 ê，以前猶是 [厚塗粉 ê 行星盤][dusty disk]。
這馬已經形成衛星，而且是第一擺予人揣著。
這張 [影像][featured image] 是 tī [智利][Chile] 北部高海拔 [Atacama 沙漠][Atacama Desert] ê 66 台 [電波望遠鏡][radio telescopes] [Atacama 大型毫米波陣列][Atacama Large Millimeter Array] (ALMA) 翕 ê。
根據 ALMA ê 資料，[天文學家推算][astronomers infer]，系外行星形成衛星 ê 時，若是伊 ê 行星盤半徑 kah 地球軌道差不多，可能會當一工形成三粒 kah [月娘][Luna] 大細差不多 ê 衛星。
這 kah 咱 [木星][Jupiter] ê [四大衛星][four] 有成。

## [POJ] PDS chhit-cha̍p ê kiâⁿ-chhiⁿ-pôaⁿ, kiâⁿ-chhiⁿ, kah ūi-chhiⁿ
Chit-ê tōa kiâⁿ-chhiⁿ-pôaⁿ m̄-koh siōng chhut-miâ ê.
Se̍h hêng-chhiⁿ PDS chhit-cha̍p ê tōa-kiâⁿ-chhiⁿ hêng-sêng-pôaⁿ ê iáⁿ-siōng chiah-nī chheng-chhó͘ koh chiah-nī chhù-bī.
Chit-pak-tô͘ hō͘ lâng thó-lūn siōng-chōe ê, mā m̄-sī chiàⁿ-pêng hit-lia̍p  tī tōa kiâⁿ-chhiⁿ-pôaⁿ lāi-té ê kiâⁿ-chhiⁿ.
Kiâⁿ-chhiⁿ PDS chhit-cha̍p-c sī chi̍t-ê sin hêng-sêng ê kiâⁿ-chhiⁿ, i ê chhùn-chhioh kah chit-liōng, kah Bo̍k-chhiⁿ chha-put-to.
Sī kiâⁿ-chhiⁿ PDS chhit-cha̍p-c piⁿ-á bū-bū hit-tè ín-khí chù-ì.
Chit-tè bū-bū-ê, í-chêng iáu-sī kāu-thô͘-hún ê kiâⁿ-chhiⁿ-pôaⁿ.
Chit-má í-keng hêng-sêng ūi-chhiⁿ, jî-chhiáⁿ sī tē-it-pái hō͘-lâng chhōe-tio̍h.
Chit-tiuⁿ iáⁿ-siōng sī tī Tì-lī pak-pō͘ ko hái-poa̍t Atacama soa-bo̍k ê la̍k-cha̍p-la̍k tâi tiān-pho-bōng-oán-kiàⁿ Atacama tōa-hêng hô-bí-pho tīn-lia̍t (ALMA) hip--ê.
Kun-kù ALMA ê chu-liāu, thian-bûn-ha̍k-ka thui-sǹg, hē-gōa-kiâⁿ-chhiⁿ hêng-sêng ūi-chhiⁿ ê sî, nā-sī i ê kiâⁿ-chhiⁿ-pôaⁿ pòaⁿ-kèng kah Tē-kiû kúi-tō chha-put-to, khó-lêng ē-tàng chi̍t-kang hêng-sêng saⁿ-lia̍p kah goe̍h-niû tōa-sè chha-put-to ê ūi-chhiⁿ.
Che kah lán Bo̍k-chhiⁿ ê sì-tōa-ūi-chhiⁿ ū-sêng.

## [KIP] PDS tshit-tsa̍p ê kiânn-tshinn-puânn, kiânn-tshinn, kah uī-tshinn
Tsit-ê tuā kiânn-tshinn-puânn m̄-koh siōng tshut-miâ ê.
Se̍h hîng-tshinn PDS tshit-tsa̍p ê tuā-kiânn-tshinn hîng-sîng-puânn ê iánn-siōng tsiah-nī tshing-tshóo koh tsiah-nī tshù-bī.
Tsit-pak-tôo hōo lâng thó-lūn siōng-tsuē ê, mā m̄-sī tsiànn-pîng hit-lia̍p  tī tuā kiânn-tshinn-puânn lāi-té ê kiânn-tshinn.
Kiânn-tshinn PDS tshit-tsa̍p-c sī tsi̍t-ê sin hîng-sîng ê kiânn-tshinn, i ê tshùn-tshioh kah tsit-liōng, kah Bo̍k-tshinn tsha-put-to.
Sī kiânn-tshinn PDS tshit-tsa̍p-c pinn-á bū-bū hit-tè ín-khí tsù-ì.
Tsit-tè bū-bū-ê, í-tsîng iáu-sī kāu-thôo-hún ê kiânn-tshinn-puânn.
Tsit-má í-king hîng-sîng uī-tshinn, jî-tshiánn sī tē-it-pái hōo-lâng tshuē-tio̍h.
Tsit-tiunn iánn-siōng sī tī Tì-lī pak-pōo ko hái-pua̍t Atacama sua-bo̍k ê la̍k-tsa̍p-la̍k tâi tiān-pho-bōng-uán-kiànn Atacama tuā-hîng hô-bí-pho tīn-lia̍t (ALMA) hip--ê.
Kun-kù ALMA ê tsu-liāu, thian-bûn-ha̍k-ka thui-sǹg, hē-guā-kiânn-tshinn hîng-sîng uī-tshinn ê sî, nā-sī i ê kiânn-tshinn-puânn puànn-kìng kah Tē-kiû kuí-tō tsha-put-to, khó-lîng ē-tàng tsi̍t-kang hîng-sîng sann-lia̍p kah gue̍h-niû tuā-sè tsha-put-to ê uī-tshinn.
Tse kah lán Bo̍k-tshinn ê sì-tuā-uī-tshinn ū-sîng.

## [English] PDS 70: Disk, Planets, and Moons
It's not the big disk that's attracting the most attention.
Although the big planet-forming disk around the star [PDS 70][PDS 70 1] is clearly imaged and itself quite interesting.
It's also not the planet on the right, just inside the [big disk][big disk], that's being talked about the most.
Although the planet [PDS 70][PDS 70 2]c is a newly formed and, interestingly, similar in size and mass to [Jupiter][Jupiter].
It's the fuzzy patch around the [planet PDS 70c][planet PDS 70c] that's [causing the commotion][causing the commotion].
That fuzzy patch is thought to be itself a [dusty disk][dusty disk] that is now forming into moons -- and that has never been seen before.
The [featured image][featured image] was taken by the [Atacama Large Millimeter Array][Atacama Large Millimeter Array] (ALMA) of 66 [radio telescopes][radio telescopes] in the high [Atacama Desert][Atacama Desert] of northern [Chile][Chile].
Based on ALMA data, [astronomers infer][astronomers infer] that the moon-forming exoplanetary disk has a radius similar to our Earth's orbit, and may one day form three or so [Luna][Luna]-sized moons -- not very different from our [Jupiter][Jupiter]'s [four][four].

## 詞彙學習

|漢羅|POJ|KIP|華語|English|
|-|-|-|-|-|
|行星盤|kiâⁿ-chhiⁿ-pôaⁿ|kiânn-tshinn-puânn|行星盤|planetary disk|
|行星形成|kiâⁿ-chhiⁿ hêng-sêng|kiânn-tshinn hîng-sîng|行星形成|planet-forming|
|系外行星|hē-gōa-kiâⁿ-chhiⁿ|hē-guā-kiânn-tshinn|系外行星|exoplanet|
|Atacama 大型毫米波陣列|Atacama tōa-hêng hô-bí-pho tīn-lia̍t|Atacama tuā-hîng hô-bí-pho tīn-lia̍t|阿塔卡瑪大型毫米波陣列|Atacama Large Millimeter Array (ALMA)|
|半徑|pòaⁿ-kèng|puànn-kìng|半徑|radius|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[PDS 70 1]:https://youtu.be/Cslrr2koNvU
[big disk]:https://apod.nasa.gov/apod/ap041019.html
[PDS 70 2]:https://en.wikipedia.org/wiki/PDS_70
[Jupiter]:https://apod.nasa.gov/apod/ap190908.html
[planet PDS 70c]:https://exoplanets.nasa.gov/exoplanet-catalog/7414/pds-70-c/
[causing the commotion]:https://static.boredpanda.com/blog/wp-content/uploads/2014/09/animals-looking-through-the-window-201.jpg
[dusty disk]:https://www.eso.org/public/news/eso2111/
[featured image]:https://www.eso.org/public/images/eso2111b/
[Atacama Large Millimeter Array]:https://en.wikipedia.org/wiki/Atacama_Large_Millimeter_Array
[radio telescopes]:https://apod.nasa.gov/apod/ap140526.html
[Atacama Desert]:https://youtu.be/o5JfmFSBDgE
[Chile]:https://en.wikipedia.org/wiki/Chile
[astronomers infer]:https://ui.adsabs.harvard.edu/abs/2021arXiv210807123B/abstract
[Luna]:https://en.wiktionary.org/wiki/Luna#Proper_noun
[Jupiter]:https://solarsystem.nasa.gov/planets/jupiter/overview/
[four]:https://www.jpl.nasa.gov/images/the-galilean-satellites
