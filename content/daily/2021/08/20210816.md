---
title: 英仙座流星、紅色精靈、kah 新星 蛇夫座 RS
date: 2021-08-16
publishdate: 2021-08-16T12:00:00+0800
tags: [英仙座, 流星雨, 英仙座流星雨, 紅色精靈, 新星, 蛇夫座 RS, 銀河]
hero: https://apod.nasa.gov/apod/fap/image/2108/PerseidNovaSprites_Korona_960.jpg
summary: 這寡現象攏 tī 仝一暗、仝一个夜空翕著。這个無四常 ê 夜空 to̍h tī 墨西哥 Zacatecas ê 天頂。
categories: [podcast]
vocals: [阿錕]
---

{{% apod %}}

- 原始文章：[Perseid Meteor, Red Sprites, and Nova RS Ophiuchus](https://apod.nasa.gov/apod/ap210816.html)
- 影像提供 kah 版權：[Daniel Korona](mailto:dakoko_minera@live.com.ar)
- 投稿予 APOD：[2021 年 ê 英仙座流星雨](https://www.facebook.com/media/set/?vanity=APOD.Sky&set=a.3855532511217606)
- 台文翻譯：[An-Li Tsai][An-Li Tsai] ([NCU][NCU])

{{< podcast "cktd4cfnmnsc00962kmgfhdw7" >}}

## [漢羅] 英仙座流星、紅色精靈、kah 新星 蛇夫座 RS
這个夜空無四常。
[銀河系][Milky Way Galaxy] ê 中央帶 tī 相片倒爿看會著，是真四常。
大部份 ê 烏暗夜空是 [銀河][Milky Way] ê 一部份。
Tī 正爿頂懸看著 ê [足光 ê 流星][bright meteor] ，嘛真四常。
足濟頂禮拜翕著 ê [英仙座流星雨][Perseid Meteor Shower] 相片，攏有翕著流星。
是講這个 [英仙座流星][Perseid t] 干焦一部份 [較光][bright t]。
出現 tī 這个夜空正爿下跤 ê 紅色 [精靈][sprite]，嘛真四常。
[紅色精靈][sprites] 最近幾若十年予人注意著了後，[這款爍爁][this type of lightning] [ê][of t] [相片][images] 才開始愈來愈濟。
出現 tī 影像中央面頂 ê [新星][nova]，嘛真四常。
新星 [蛇夫座 RS][RS Ophiuchus] 是 [頂禮拜][week ago] 發現 ê，伊會 [幾若][few] [年][years] [一改][every t]。
[光到][Novas bright] 直接用目睭 to̍h 看有。
上無四常 ê 是這寡現象攏 tī 仝一暗、仝一个夜空翕著。
這个 [無四常 ê 夜空][unusual sky] to̍h tī [墨西哥][Mexico] [Zacatecas][Zacatecas] ê 天頂。





## [POJ] Eng-sian-chō liû-chhiⁿ, Âng-sek-cheng-lêng, kah Sin-seng Siâ-hu-chō RS
Chi̍t-ê iā-khong bô sù-siông.
Gîn-hô-hē ê tiong-ng-tòa tī siòng-phìⁿ tò-pêng khòaⁿ-ē-tio̍h, sī chin sù-siông.
Tōa-pō͘-hūn ê o͘-àm iā-khong sī Gîn-hô ê chi̍t-pō͘-hūn.
Tī chiàⁿ-pêng téng-koân khòaⁿ--tio̍h ê chiok-kng ê liû-chhiⁿ, mā chin sù-siông.
Chiok-chōe téng-lé-pài hip-tio̍h ê Eng-sian-chō liû-chhiⁿ-hō͘ siòng-phìⁿ, lóng-ū hip-tio̍h liû-chhiⁿ.
Sī-kóng chit-ê Eng-sian-chō liû-chhiⁿ kan-na ū chi̍t-pō͘-hūn khah-kng.
Chhut-hiān tī chit-ê iā-khong chiàⁿ-pêng ē-kha ê âng-sek-cheng-lêng, mā chin sù-siông.
Âng-sek-cheng-lêng chòe-kīn kúi-ā-cha̍p-nî hō͘ lâng chù-ì--tio̍h liáu-āu, chit-khoán sih-nà ê siòng-phìⁿ chiah khai-sí lú-lâi-lú-chōe.
Chhut-hiān tī iáⁿ-siōng tiong-ng bīn-téng ê sin-seng, mā chin sù-siông.
Sin-seng Siâ-hu-chō RS sī téng-lé-pài hoat-hiān ê.
I ē kúi-ā-nî chi̍t-kái, kng kàu ti̍t-chiap iōng ba̍k-chiu to̍h khòaⁿ-ū.
Siōng-bô sù-siông ê sī chi̍t-kóa hiān-siōng lóng tī kâng-chi̍t-àm, kâng-chi̍t-ê iā-khong hip-tio̍h.
Chit-ê bô-sù-siông ê iā-khong to̍h tī Be̍k-se-ko Zacatecas ê thiⁿ-téng.


## [KIP] Ing-sian-tsō liû-tshinn, Âng-sik-tsing-lîng, kah Sin-sing Siâ-hu-tsō RS
Tsi̍t-ê iā-khong bô sù-siông.
Gîn-hô-hē ê tiong-ng-tuà tī siòng-phìnn tò-pîng khuànn-ē-tio̍h, sī tsin sù-siông.
Tuā-pōo-hūn ê oo-àm iā-khong sī Gîn-hô ê tsi̍t-pōo-hūn.
Tī tsiànn-pîng tíng-kuân khuànn--tio̍h ê tsiok-kng ê liû-tshinn, mā tsin sù-siông.
Tsiok-tsuē tíng-lé-pài hip-tio̍h ê Ing-sian-tsō liû-tshinn-hōo siòng-phìnn, lóng-ū hip-tio̍h liû-tshinn.
Sī-kóng tsit-ê Ing-sian-tsō liû-tshinn kan-na ū tsi̍t-pōo-hūn khah-kng.
Tshut-hiān tī tsit-ê iā-khong tsiànn-pîng ē-kha ê âng-sik-tsing-lîng, mā tsin sù-siông.
Âng-sik-tsing-lîng tsuè-kīn kuí-ā-tsa̍p-nî hōo lâng tsù-ì--tio̍h liáu-āu, tsit-khuán sih-nà ê siòng-phìnn tsiah khai-sí lú-lâi-lú-tsuē.
Tshut-hiān tī iánn-siōng tiong-ng bīn-tíng ê sin-sing, mā tsin sù-siông.
Sin-sing Siâ-hu-tsō RS sī tíng-lé-pài huat-hiān ê.
I ē kuí-ā-nî tsi̍t-kái, kng kàu ti̍t-tsiap iōng ba̍k-tsiu to̍h khuànn-ū.
Siōng-bô sù-siông ê sī tsi̍t-kuá hiān-siōng lóng tī kâng-tsi̍t-àm, kâng-tsi̍t-ê iā-khong hip-tio̍h.
Tsit-ê bô-sù-siông ê iā-khong to̍h tī Bi̍k-se-ko Zacatecas ê thinn-tíng.



## [English] Perseid Meteor, Red Sprites, and Nova RS Ophiuchus
This was an unusual sky.
It wasn't unusual because of the central band the [Milky Way Galaxy][Milky Way Galaxy], visible along the image left.
Most dark skies show part of the [Milky Way][Milky Way].
It wasn't unusual because of the [bright meteor][bright meteor] visible on the upper right.
Many images taken during last week's [Perseid Meteor Shower][Perseid Meteor Shower] show meteors, although this [Perseid][Perseid e] was particularly [bright][bright e].
This sky wasn't unusual because of the red [sprite][sprite]s, visible on the lower right.
Although [this type of lightning][this type of lightning] has only been noted in the past few decades, [images][images] [of][of e] [sprites][sprites] are becoming more common.
This sky wasn't unusual because of the [nova][nova], visible just above the image center.
[Novas bright][Novas bright] enough to be seen with the unaided eye occur [every][every e] [few][few] [years][years], with pictured Nova [RS Ophiuchus][RS Ophiuchus] discovered about a [week ago][week ago].
What was most unusual, though, was to capture all these things together, in a single night, on a single sky.
The [unusual sky][unusual sky] occurred above [Zacatecas][Zacatecas], [Mexico][Mexico].



## 詞彙學習（台語漢字/POJ/KIP/華語漢字/English）
- 【英仙座流星】Eng-sian-chō liû-chhiⁿ/Ing-sian-tsō liû-tshinn/英仙座流星/Perseid
- 【英仙座流星雨】Eng-sian-chō liû-chhiⁿ-hō͘/Ing-sian-tsō liû-tshinn-hōo/英仙座流星雨/Perseid Meteor Shower
- 【紅色精靈】Âng-sek-cheng-lêng/Âng-sik-tsing-lîng/紅色精靈/red sprite
- 【新星 蛇夫座 RS】Sin-seng Siâ-hu-chō RS/Sin-sing Siâ-hu-tsō RS/新星 蛇夫座 RS/NOVA RS Ophiuchus

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[Milky Way Galaxy]:http://www.atlasoftheuniverse.com/galaxy.html
[Milky Way]:https://imagine.gsfc.nasa.gov/science/objects/milkyway1.html
[bright meteor]:https://apod.nasa.gov/apod/ap081125.html
[Perseid Meteor Shower]:https://en.wikipedia.org/wiki/Perseids
[Perseid e]:https://apod.nasa.gov/apod/ap210803.html
[Perseid t]:https://apod.tw/daily/20210803/
[bright e]:https://apod.nasa.gov/apod/ap210814.html
[bright t]:https://apod.tw/daily/20210814/
[sprite]:https://en.wikipedia.org/wiki/Sprite_(lightning)
[this type of lightning]:https://earthsky.org/earth/definition-what-are-lightning-sprites/
[images]:https://apod.nasa.gov/apod/ap191008.html
[of e]:https://apod.nasa.gov/apod/ap210330.html
[of t]:https://apod.tw/daily/20210330/
[sprites]:https://apod.nasa.gov/apod/ap150821.html
[nova]:https://en.wikipedia.org/wiki/Nova
[Novas bright]:https://apod.nasa.gov/apod/ap060726.html
[every e]:https://apod.nasa.gov/apod/ap210607.html
[every t]:https://apod.tw/daily/20210607/
[few]:https://apod.nasa.gov/apod/ap180325.html
[years]:https://apod.nasa.gov/apod/ap150325.html
[RS Ophiuchus]:https://en.wikipedia.org/wiki/RS_Ophiuchi
[week ago]:http://ooruri.kusastro.kyoto-u.ac.jp/mailarchive/vsnet-alert/26131
[unusual sky]:https://media.istockphoto.com/photos/egyptian-mau-cat-amazed-picture-id494955611?s=612x612
[Zacatecas]:https://youtu.be/JiIIAFeW56E
[Mexico]:https://en.wikipedia.org/wiki/Mexico
