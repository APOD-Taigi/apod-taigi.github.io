---
title: 強化色彩 ê 冥王星
date: 2021-08-01
publishdate: 2021-08-01T12:00:00+0800
tags: [Tombaugh 區, Sputnik 高原, 矮行星, 新視野號太空船, 冥王星, Arrokoth 小行星]
hero: https://apod.nasa.gov/apod/fap/image/2108/PlutoEnhancedHiRes_NewHorizons_960.jpg
summary: 冥王星 ê 色彩是比咱看著 ê 閣較濟。伊是咱太陽系上有名 ê 矮行星。
categories: [podcast]
vocals: [蔡老師]
---

{{% apod %}}

- 原始文章：[Pluto in Enhanced Color](https://apod.nasa.gov/apod/ap210801.html)
- 影像提供：[NASA](https://www.nasa.gov/), [Johns Hopkins Univ./APL](https://www.jhuapl.edu/), [Southwest Research Inst.](https://www.swri.edu/)
- Kah 冥王星有關 ê 影像 kah in ê 說明：[揣 APOD ê Pluto](http://apod.nasa.gov/cgi-bin/apod/apod_search?tquery=Pluto)
- 台文翻譯：[An-Li Tsai][An-Li Tsai] ([NCU][NCU])

{{< podcast "cku5pfg9b287c0952gh85kccy" >}}

## [漢羅] 強化色彩 ê 冥王星
[冥王星][Pluto] ê 色彩是比咱看著 ê 閣較濟。
伊是咱太陽系內底上有名 ê [矮行星][dwarf planet]。
這張是 [2015 年 7 月][flyby in 2015 July] [新視野號機器人太空船][New Horizons spacecraft] 飛過冥王星 ê 時陣 翕 ê 彩色懸解析度影像資料。
這是用數位合成來 [加強色彩 ê 影像][enhanced-color view]，會當 tī 這个古早世界看著異常少年 ê 表面。
這張 [強化色彩 ê 影像][featured enhanced color image] 毋若干焦 [媠][esthetically pretty] 爾爾，嘛有 [科學用途][scientifically useful]。
會當予無仝化學成份 ê 表面看起來無仝。
比論講，這个 tī 正爿下跤淺色心形 ê [Tombaugh 區][Tombaugh Regio] to̍h 按 [無仝地質][geologically different] 分做兩區。
上倒爿彼爿是 [Sputnik 高原][Sputnik Planitia]，看起來是異常光滑。
到冥王星了後，新視野號太空船會繼續駛。
伊 tī 2019 年 [行過 Arrokoth 小行星][past asteroid Arrokoth] 了後 to̍h 有 [夠額 ê 速度完全走離][enough speed to escape] 咱 ê [太陽][Solar] [系][System]。




## [POJ] Kiông-hòa sek-chhái ê Bêng-ông-chhiⁿ
Bêng-ông-chhiⁿ ê sek-chhái sī pí lán khòaⁿ-tio̍h ê koh-khah chōe.
I sī lán Thài-iông-hē lāi-té siōng ū-miâ ê é-kiâⁿ-chhiⁿ.
Chit-tiuⁿ sī jī-khòng-it-ngó͘ nî chhit goe̍h Sin-sī-iá-hō ke-khì-lâng thài-khong-chûn poe-kòe Bêng-ông-chhiⁿ ê sî-chūn hip ê chhái-sek koân kái-sek-tō͘ iáⁿ-siōng chu-liāu.
Che sī iōng só͘-ūi ha̍p-sêng lâi ka-kiông sek-chhái ê iáⁿ-siōng, ē-tàng tī chi̍t-ê kó͘-chá sè-kài khòaⁿ-tio̍h ī-siông siàu-liân ê piáu-bīn.
Chit-tiuⁿ kiông-hòa sek-chhái ê iáⁿ-siōng m̄-nā kan-na súi niā-niā, mā ū kho-ha̍k iōng-tô͘.
Ē-tàng hō͘ bô-kâng hòa-ha̍k sêng-hūn ê piáu-bīn khòaⁿ-khí-lâi bô-kâng.
Pí-lūn-kóng, chit-ê tī chiàⁿ-pêng ē-kha chhián-sek sim-hêng ê Tombaugh khu to̍h àn bô-kâng tē-chit pun-chò nn̄g-khu.
Siōng tò-pêng hit-pēng sī Sputnik ko-goân, khòaⁿ-khí-lâi sī ī-siông kng-ku̍t.
Kàu Bêng-ông-chhiⁿ liáu-āu, Sin-sī-iá-hō thài-khong-chûn ē kè-sio̍k sái.
I tī jī-khòng-i̍t-kiú nî kiâⁿ-kòe Arrokoth sió-kiâⁿ-chhiⁿ liáu-āu to̍h ū kàu-gia̍h ê sok-tō͘ oân-choân chàu-lî lán ê Thài-iông-hē.


## [KIP] Kiông-huà sik-tshái ê Bîng-ông-tshinn
Bîng-ông-tshinn ê sik-tshái sī pí lán khuànn-tio̍h ê koh-khah tsuē.
I sī lán Thài-iông-hē lāi-té siōng ū-miâ ê é-kiânn-tshinn.
Tsit-tiunn sī jī-khòng-it-ngóo nî tshit gue̍h Sin-sī-iá-hō ke-khì-lâng thài-khong-tsûn pue-kuè Bîng-ông-tshinn ê sî-tsūn hip ê tshái-sik kuân kái-sik-tōo iánn-siōng tsu-liāu.
Tse sī iōng sóo-uī ha̍p-sîng lâi ka-kiông sik-tshái ê iánn-siōng, ē-tàng tī tsi̍t-ê kóo-tsá sè-kài khuànn-tio̍h ī-siông siàu-liân ê piáu-bīn.
Tsit-tiunn kiông-huà sik-tshái ê iánn-siōng m̄-nā kan-na suí niā-niā, mā ū kho-ha̍k iōng-tôo.
Ē-tàng hōo bô-kâng huà-ha̍k sîng-hūn ê piáu-bīn khuànn-khí-lâi bô-kâng.
Pí-lūn-kóng, tsit-ê tī tsiànn-pîng ē-kha tshián-sik sim-hîng ê Tombaugh khu to̍h àn bô-kâng tē-tsit pun-tsò nn̄g-khu.
Siōng tò-pîng hit-pīng sī Sputnik ko-guân, khuànn-khí-lâi sī ī-siông kng-ku̍t.
Kàu Bîng-ông-tshinn liáu-āu, Sin-sī-iá-hō thài-khong-tsûn ē kè-sio̍k sái.
I tī jī-khòng-i̍t-kiú nî kiânn-kuè Arrokoth sió-kiânn-tshinn liáu-āu to̍h ū kàu-gia̍h ê sok-tōo uân-tsuân tsàu-lî lán ê Thài-iông-hē.



## [English] Pluto in Enhanced Color
[Pluto][Pluto] is more colorful than we can see.
Color data and high-resolution images of our Solar System's most famous [dwarf planet][dwarf planet], taken by the robotic [New Horizons spacecraft][New Horizons spacecraft] during its [flyby in 2015 July][flyby in 2015 July], have been digitally combined to give an [enhanced-color view][enhanced-color view] of this ancient world sporting an unexpectedly young surface.
The [featured enhanced color image][featured enhanced color image] is not only [esthetically pretty][esthetically pretty] but [scientifically useful][scientifically useful], making surface regions of differing chemical composition visually distinct.
For example, the light-colored heart-shaped [Tombaugh Regio][Tombaugh Regio] on the lower right is clearly shown here to be divisible into two regions that are [geologically different][geologically different], with the leftmost lobe [Sputnik Planitia][Sputnik Planitia] also appearing unusually smooth.
After Pluto, New Horizons continued on, shooting [past asteroid Arrokoth][past asteroid Arrokoth] in 2019 and has [enough speed to escape][enough speed to escape] our [Solar][Solar] [System][System] completely.




## 詞彙學習（台語漢字/POJ/KIP/華語漢字/English）


- 【冥王星】Bêng-ông-chhiⁿ/Bîng-ông-tshinn/冥王星/Pluto
- 【新視野號機器人太空船】Sin-sī-iá-hō ke-khì-lâng thài-khong-chûn/Sin-sī-iá-hō ke-khì-lâng thài-khong-tsûn/新視野號機器人太空船/the robotic New Horizons spacecraft
- 【矮行星】é-kiâⁿ-chhiⁿ/é-kiânn-tshinn/矮行星/dwarf planetwor
- 【小行星】sió-kiâⁿ-chhiⁿ/sió-kiânn-tshinn/小行星/asteroid




{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Pluto]:https://solarsystem.nasa.gov/planets/dwarf-planets/pluto/overview/
[dwarf planet]:https://en.wikipedia.org/wiki/Dwarf_planet
[New Horizons spacecraft]:https://www.nasa.gov/mission_pages/newhorizons/spacecraft/index.html
[flyby in 2015 July]:https://apod.nasa.gov/apod/ap150714.html
[enhanced-color view]:https://solarsystem.nasa.gov/planets/dwarf-planets/pluto/in-depth/
[featured enhanced color image]:https://photojournal.jpl.nasa.gov/catalog/PIA19952
[esthetically pretty]:https://apod.nasa.gov/apod/ap130401.html
[scientifically useful]:http://littleheroes.s3.amazonaws.com/website_images/blog/science-project-a-3.jpg
[Tombaugh Regio]:https://en.wikipedia.org/wiki/Geography_of_Pluto#Tombaugh_Regio
[geologically different]:https://www.youtube.com/channel/UC7yXXCSR3_UB12gNWETiygA
[Sputnik Planitia]:https://en.wikipedia.org/wiki/Sputnik_Planitia
[past asteroid Arrokoth]:https://apod.nasa.gov/apod/ap191118.html
[enough speed to escape]:https://en.wikipedia.org/wiki/New_Horizons#Speed
[Solar]:https://solarsystem.nasa.gov/solar-system/our-solar-system/in-depth/
[System]:https://spaceplace.nasa.gov/menu/solar-system/
