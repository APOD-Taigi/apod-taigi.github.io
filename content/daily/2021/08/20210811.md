---
title: Saskatchewan 省天頂 ê 奶仔雲
date: 2021-08-11
publishdate: 2021-08-11T12:00:00+0800
tags: [雲橐仔, 奶仔雲]
hero: https://apod.nasa.gov/apod/fap/image/2108/Mammatus_Johnston_960.jpg
summary: 雲底當時看起來會親像氣泡？一般來講，雲底是平 ê。若是拄著一寡狀況，to̍h 會產生有大粒水滴抑是冰滴 ê 雲橐仔。
categories: [podcast]
vocals: [阿錕]
---

{{% apod %}}

- 原始文章：[Mammatus Clouds over Saskatchewan](https://apod.nasa.gov/apod/ap210811.html)
- 影像提供 kah 版權：[Michael F Johnston](https://www.instagram.com/beautyandruin/)
- 今仔日 ê 流星雨：[英仙座流星今仔日上濟](https://blogs.nasa.gov/Watch_the_Skies/2021/07/30/the-perseids-are-on-the-rise/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckt1qflcharvd08414fa1dw0i" >}}

## [漢羅] Saskatchewan 省 天頂 ê 奶仔雲
雲底當時看起來會親像氣泡？
一般來講，[雲底是平 ê][cloud bottoms are flat]。
這是因為澹溼溫暖 ê 空氣 tī peh-升 冷卻 ê 過程會 tī 特別 ê [溫度][temperature] [凝][condense] 做水滴，這通常是 tī 特別 ê 懸度形成 ê。
水 [滴結愈大粒][droplets grow]，to̍h 會產生袂透光 ê 雲。
若是拄著一寡狀況，to̍h 會產生有大粒水滴抑是 [冰][ice] 滴 ê [雲][cloud] 橐仔。
這寡水滴抑是冰滴是 ùi 清氣 ê 空氣蒸發閣 lo̍h-lòe。
這款 [雲橐仔][pockets] 可能會 tī [雷雨][thunderstorm] 附近 ê [掣流][turbulent] 空氣出現。
若是邊仔有 [太陽光][sunlit] kā 照，to̍h 會出現予人特別 [注目][dramatic] ê [奶仔雲][mammatus clouds]。
[這張相片][pictured here] ê [奶仔][mammatus] 雲干焦出現幾若分鐘久爾爾。
是 2012 年 tī [加拿大][Canada] [Saskatchewan 省][Saskatchewan] [Regina][Regina] 一个風暴出現了後翕 ê。

## [POJ] Saskatchewan séng thiⁿ-téng ê leng-á-hûn
Hûn-té tang-sî khòaⁿ--khí-lâi ē chhiⁿ-chhiūⁿ khì-phàu?
It-poaⁿ-lâi-kóng, hûn-té sī pêⁿ-ê.
Che sī in-ūi tâm-sip un-loán ê khong-khì tī peh-seng léng-khiok ê kòe-têng ē tī te̍k-pia̍t ê un-tō͘ gêng chò chúi-tih, che thong-siông sī tī te̍k-pia̍t ê koân-tō͘ hêng-sêng ê.
Chúi-tih kiat lú tōa-lia̍p, to̍h ē sán-seng bōe thàu-kng ê hûn.
Nā-sī tú-tio̍h chi̍t-kóa chōng-hóng, to̍h ē sán-seng ū tōa-lia̍p chúi-tih iah-sī peng-tih ê hûn-lok-á.
Chit-kóa chúi-tih iah-sī peng-tih sī ùi chheng-khì ê khong-khì cheng-hoat koh lo̍h-lòe.
Chit-khoán hûn-lok-á khó-lêng ē tī lûi-hō͘ hū-kūn ê chhoah-lâu khong-khì chhut-hiān.
Nā-sī piⁿ-á ū thài-iông-kng kā chiò, to̍h ē chhut-hiān hō͘ lâng te̍k-pia̍t chù-bo̍k ê leng-á-hûn.
Chit-tiuⁿ siòng-phìⁿ ê leng-á-hûn kan-na chhut-hiān kúi-ā hun-cheng kú niā-niā.
Sī jī-khòng-it-jī nî tī Ka-ná-tà Saskatchewan séng Regina chi̍t-ê hong-pō chhut-hiān liáu-āu hip--ê.

## [KIP] Saskatchewan síng thinn-tíng ê ling-á-hûn
Hûn-té tang-sî khuànn-khí-lâi ē tshinn-tshiūnn khì-phàu?
It-puann-lâi-kóng, hûn-té sī pênn-ê.
Tse sī in-uī tâm-sip un-luán ê khong-khì tī peh-sing líng-khiok ê kuè-tîng ē tī ti̍k-pia̍t ê un-tōo gîng tsò tsuí-tih, tse thong-siông sī tī ti̍k-pia̍t ê kuân-tōo hîng-sîng ê.
Tsuí-tih kiat lú tuā-lia̍p, to̍h ē sán-sing buē thàu-kng ê hûn.
Nā-sī tú-tio̍h tsi̍t-kuá tsōng-hóng, to̍h ē sán-sing ū tuā-lia̍p tsuí-tih iah-sī ping-tih ê hûn-lok-á.
Tsit-kuá tsuí-tih iah-sī ping-tih sī uì tshing-khì ê khong-khì tsing-huat koh lo̍h-luè.
Tsit-khuán hûn-lok-á khó-lîng ē tī luî-hōo hū-kūn ê tshuah-lâu khong-khì tshut-hiān.
Nā-sī pinn-á ū thài-iông-kng kā tsiò, to̍h ē tshut-hiān hōo lâng ti̍k-pia̍t tsù-bo̍k ê ling-á-hûn.
Tsit-tiunn siòng-phìnn ê ling-á-hûn kan-na tshut-hiān kuí-ā hun-tsing kú niā-niā.
Sī jī-khòng-it-jī nî tī Ka-ná-tà Saskatchewan síng Regina tsi̍t-ê hong-pō tshut-hiān liáu-āu hip--ê.

## [English] Mammatus Clouds over Saskatchewan
When do cloud bottoms appear like bubbles?
Normally, [cloud bottoms are flat][cloud bottoms are flat].
This is because moist warm air that rises and cools will [condense][condense] into water droplets at a specific [temperature][temperature], which usually corresponds to a very specific height.
As water [droplets grow][droplets grow], an opaque cloud forms.
Under some conditions, however, [cloud][cloud] pockets can develop that contain large droplets of water or [ice][ice] that fall into clear air as they evaporate.
Such [pockets][pockets] may occur in [turbulent][turbulent] air near a [thunderstorm][thunderstorm].
Resulting [mammatus clouds][mammatus clouds] can appear especially [dramatic][dramatic] if [sunlit][sunlit] from the side.
The [mammatus][mammatus] clouds [pictured here][pictured here], lasting only a few minutes, were photographed over [Regina][Regina], [Saskatchewan][Saskatchewan], [Canada][Canada], just after a storm in 2012.

## 詞彙學習（台語漢字/POJ/KIP/華語漢字/English）
- 【奶仔雲】leng-á-hûn/ling-á-hûn/乳狀雲/mammatus clouds
- 【雲橐仔】hûn-lok-á/hûn-lok-á/雲袋/cloud pockets

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[cloud bottoms are flat]:https://www.quora.com/Why-do-some-clouds-have-flat-bottoms-What-causes-them-to-be-fluffy-on-top-but-flat-and-even-on-the-underside
[condense]:http://www.weatherquestions.com/What_are_condensation_nuclei.htm
[temperature]:https://apod.nasa.gov/apod/ap130731.html
[droplets grow]:http://earthobservatory.nasa.gov/Library/GlobalClouds/
[cloud]:https://scijinks.gov/clouds/
[ice]:https://www.atoptics.co.uk/halosim.htm
[pockets]:https://en.wikipedia.org/wiki/Pocket
[turbulent]:https://en.wikipedia.org/wiki/Turbulence
[thunderstorm]:https://apod.nasa.gov/apod/ap170226.html
[mammatus clouds]:http://ww2010.atmos.uiuc.edu/(Gh)/guides/mtr/cld/cldtyp/oth/mm.rxml
[dramatic]:http://www.youtube.com/watch?v=Mt0zXfEktuQ
[sunlit]:https://i.pinimg.com/originals/11/dd/61/11dd6174e69c390dc90be5a517e9fb1c.jpg
[mammatus]:https://en.wikipedia.org/wiki/Mammatus_clouds
[pictured here]:https://www.instagram.com/p/CC_CxJxgJDq/
[Regina]:https://youtu.be/LLDnB5n2YQA
[Saskatchewan]:https://en.wikipedia.org/wiki/Saskatchewan
[Canada]:https://en.wikipedia.org/wiki/Canada
