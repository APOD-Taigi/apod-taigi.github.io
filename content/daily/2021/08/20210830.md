---
title: 西 Virginia 州 ê 火虹
date: 2021-08-30
publishdate: 2021-08-30T02:00:00+0800
tags: [火虹, 環地平線弧, 捲雲, 毛捲雲]
hero: https://apod.nasa.gov/apod/fap/image/2108/FireRainbow_Harbig_960.jpg
summary: 這个雲是發生啥物代誌？伊 ê 環地平線弧 kah 地平線 平行，外形敢若是火舌仝款，所以有人私底下 to̍h kā 叫做 火虹。
categories: [podcast]
vocals: [阿錕]
---

{{% apod %}}

- 原始文章：[A Fire Rainbow over West Virginia](https://apod.nasa.gov/apod/ap210830.html)
- 影像來源：[Christa Harbig](https://www.facebook.com/christina.harbig)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckucuh9850l9a08705xsolpvv" >}}

## [漢羅] 西 Virginia 州 ê 火虹
這个雲是發生啥物代誌？
遠方捲雲 ê 冰晶 to̍h 親像是浮 tī 天頂 ê 細片 [稜鏡][prisms]。
伊 ê [環地平線弧][circumhorizon arc] kah 地平線 平行，外形敢若是火舌仝款，所以有人私底下 kā 叫做 火虹。
若是欲看著 [環地平線弧][circumhorizontal arc]，[太陽][the Sun] 上無愛 tī 天頂 58 度懸、捲雲愛 tī 下跤，to̍h 親像是這幅圖內底 ê 毛捲雲按呢。
足濟扁扁 ê、六角形 ê 冰晶是組成捲雲 ê 原料。
In 愛 [照水平方向排好勢][aligned horizontally]，才會當用仝款 ê 方式好好仔 [反射太陽光][refract sunlight]。
所以這款 [環地平線][circumhorizontal] [弧][arcs] [較罕得][somewhat unusual] 看著。
[這个火虹][featured fire rainbow] 是這個月初 tī [美國][USA] [西 Virginia 州][West Virginia] ê [North Fork 山][North Fork Mountain] 附近 翕 ê。

## [POJ] Sai Virginia chiu ê Hóe-khēng
Chit-ê hûn sī hoat-seng siáⁿ-mih tāi-chì?
Oán-hong kńg-hûn ê peng-chiⁿ to̍h chhiⁿ-chhiūⁿ sī phû tī thiⁿ-téng ê sè-phìⁿ lêng-kiàⁿ.
I ê khoân-tē-pêng-sòaⁿ-hô͘ kah tē-pêng-sòaⁿ pêng-hêng, gōa-hêng ká-ná sī hóe-chi̍h kāng-khoán, só͘-í ū-lâng su-té-hā kā kiò-chò hóe-khēng.
Nā-sī beh khòaⁿ-tio̍h khoân-tē-pêng-sòaⁿ-hô͘, thài-iông siōng-bô ài tī thiⁿ-téng gō͘-cha̍p-poeh tō͘ koân, kńg-hûn ài tī ē-kha, to̍h chhiⁿ-chhiūⁿ sī chit-pak-tô͘ lāi-té ê mo͘-kńg-hûn án-ne.
Chiok-chōe píⁿ-píⁿ ê, la̍k-kak-hêng ê peng-chiⁿ sī cho͘-sêng kńg-hûn ê goân-liāu.
In ài chiàu chúi-pêng hong-hiòng pâi hó-sè, chiah ē-tàng iōng kāng-khoán ê hong-sek hó-hó-á hoán-siā thài-iông-kng.
Só͘-í chit-khoán khoân-tē-pêng-sòaⁿ-hô͘ khah hán-tit khòaⁿ-tio̍h.
Chit-ê hóe-khēng sī chit-kò-goe̍h-chhoe tī Bí-kok sai Virginia chiu ê North Fork soaⁿ hū-kīn hip--ê.

## [KIP] Sai Virginia tsiu ê Hué-khīng
Tsit-ê hûn sī huat-sing siánn-mih tāi-tsì?
Uán-hong kńg-hûn ê ping-tsinn to̍h tshinn-tshiūnn sī phû tī thinn-tíng ê sè-phìnn lîng-kiànn.
I ê khuân-tē-pîng-suànn-hôo kah tē-pîng-suànn pîng-hîng, guā-hîng ká-ná sī hué-tsi̍h kāng-khuán, sóo-í ū-lâng su-té-hā kā kiò-tsò hué-khīng.
Nā-sī beh khuànn-tio̍h khuân-tē-pîng-suànn-hôo, thài-iông siōng-bô ài tī thinn-tíng gōo-tsa̍p-pueh tōo kuân, kńg-hûn ài tī ē-kha, to̍h tshinn-tshiūnn sī tsit-pak-tôo lāi-té ê moo-kńg-hûn án-ne.
Tsiok-tsuē pínn-pínn ê, la̍k-kak-hîng ê ping-tsinn sī tsoo-sîng kńg-hûn ê guân-liāu.
In ài tsiàu tsuí-pîng hong-hiòng pâi hó-sè, tsiah ē-tàng iōng kāng-khuán ê hong-sik hó-hó-á huán-siā thài-iông-kng.
Sóo-í tsit-khuán khuân-tē-pîng-suànn-hôo khah hán-tit khuànn-tio̍h.
Tsit-ê hué-khīng sī tsit-kò-gue̍h-tshue tī Bí-kok sai Virginia tsiu ê North Fork suann hū-kīn hip--ê.

## [English] A Fire Rainbow over West Virginia

What's happening to this cloud?
Ice crystals in a distant cirrus cloud are acting like little floating [prisms][prisms].
Known informally as a fire rainbow for its flame-like appearance, a [circumhorizon arc][circumhorizon arc] appears parallel to the horizon.
For a [circumhorizontal arc][circumhorizontal arc] to be visible, [the Sun][the Sun] must be at least 58 degrees high in a sky where [cirrus clouds][cirrus clouds] present below -- in this case [cirrus fibrates][cirrus fibrates].
The numerous, flat, [hexagonal ice-crystals][hexagonal ice-crystals] that compose the [cirrus cloud][cirrus clouds] must be [aligned horizontally][aligned horizontally] to properly [refract sunlight][refract sunlight] in a collectively similar manner.
Therefore, [circumhorizontal][circumhorizontal] [arcs][arcs] are [somewhat unusual][somewhat unusual] to see.
The [featured fire rainbow][featured fire rainbow] was photographed earlier this month near [North Fork Mountain][North Fork Mountain] in [West Virginia][West Virginia], [USA][USA].

## 詞彙學習

|漢羅|POJ|KIP|華語|English|
|-|-|-|-|-|
|火虹|hóe-khēng|hué-khīng|火彩虹|fire rainbow|
|環地平線弧|khoân-tē-pêng-sòaⁿ-hô͘|khuân-tē-pîng-suànn-hôo|環地平線弧|circumhorizon arc|
|稜鏡|lêng-kiāⁿ|lîng-kiānn|稜鏡|prism|
|捲雲|kńg-hûn|kńg-hûn|捲雲|cirrus cloud|
|毛捲雲|mo͘-kńg-hûn|moo-kńg-hûn|毛捲雲|cirrus fibrate|
|冰晶|peng-chiⁿ|ping-tsinn|冰晶|ice crystal|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[prisms]:http://micro.magnet.fsu.edu/primer/java/scienceopticsu/newton/
[circumhorizon arc]:https://en.wikipedia.org/wiki/Circumhorizon_arc
[circumhorizontal arc]:https://www.atoptics.co.uk/halo/cha2.htm
[the Sun]:https://solarsystem.nasa.gov/solar-system/sun/overview/
[cirrus clouds]:https://en.wikipedia.org/wiki/Cirrus_cloud
[cirrus fibrates]:https://www.colweather.org.uk/gal-clouds-cirrus.php#Cirrus%20fibratus
[hexagonal ice-crystals]:http://www.atoptics.co.uk/halo/orplate.htm
[cirrus cloud]:https://en.wikipedia.org/wiki/Cirrus_cloud
[aligned horizontally]:https://www.atoptics.co.uk/halo/platcol.htm
[refract sunlight]:http://youtube.com/watch?v=U98KPM2b9IA
[circumhorizontal]:https://apod.nasa.gov/apod/ap190519.html
[arcs]:https://apod.nasa.gov/apod/ap151215.html
[somewhat unusual]:https://i.pinimg.com/550x/81/21/c0/8121c0291fa14d1fe52b9eb007741cac.jpg
[featured fire rainbow]:https://www.facebook.com/photo?fbid=4794142133932422
[North Fork Mountain]:https://youtu.be/kROh8JwKnOk
[West Virginia]:https://en.wikipedia.org/wiki/West_Virginia
[USA]:https://en.wikipedia.org/wiki/United_States
