---
title: Tī 太陽系內底落一粒球
date: 2021-08-25
publishdate: 2021-08-25T12:00:00+0800
tags: [太陽系, 自由落體, 地球, 木星, 天王星]
hero: https://www.youtube.com/watch?v=uHhQrplIm8g
summary: 這个動畫顯示 tī 太陽系 ê 天體面頂，假設無空氣阻力 ê 影響，若是有一粒球 ùi 表面 1 公里懸 ê 所在落-loài，會是按怎。
---

{{% apod %}}

- 原始文章：[Solar System Ball Drop](https://apod.nasa.gov/apod/ap210825.html)
- 影像提供 kah 版權：[James O'Donoghue](https://www.youtube.com/user/jayphys85/about) ([JAXA](https://global.jaxa.jp/) & [Rami Mandow](https://twitter.com/CosmicRami) ([Space Australia](https://spaceaustralia.com/); 文稿：[James O'Donoghue](https://jamesodonoghue.wixsite.com/home)
- 台文翻譯：[An-Li Tsai][An-Li Tsai] ([NCU][NCU])

## [漢羅] Tī 太陽系內底落一粒球
一粒球落 tī 地球、木星、抑是天王星，是佗位會落較緊？
這个動畫展示 tī [太陽系內底幾个有名 ê 天體][famous solar system bodies] 面頂，假設無 [空氣阻力][air resistance] ê 影響，若是有一粒球 ùi 表面 1 公里懸 ê 所在落-loài，會是按怎。
[引力][gravity] kah [天體][attracting object] ê 質量有關。若是較大質量 ê 天體，[引力 to̍h 較大][greater forces]。
毋閣 [引力][gravitational force] 嘛 kah 天體距離有關。
距離愈短，球 to̍h 落愈緊。
Kā 質量 kah 距離 ê 影響合起來，可能會予你看著一个意外 ê 現象：
[天王星][Uranus] ê 質量雖然是 [地球][Earth] ê 14 倍以上，球落 tī 伊面頂，比落 tī 地球面頂較慢。
會發生這款現象，是因為天王星 ê 密度足低 ê。
低到伊 ê 雲離伊大部份 ê 質量較遠。
雖然講 [落-loài ê 球][falling ball] 會加速，毋閣你若是 tī 球頂，你袂感覺球 leh 加速。
這是因為你 tī [自由落體][free-fall] ê 狀況。
上開始講著 ê 三粒行星 ê 問題，tī [影片][the video] 內底演予你看。
一粒球落 tī [木星][Jupiter] ê 速度，是比 落 tī 地球 抑是 天王星 較緊。

## [POJ] Tī Thài-iông-hē lāi-té lak chi̍t-lia̍p-kiû
Chi̍t-lia̍p-kiû lak tī Tē-kiû, Bo̍k-chhiⁿ, iah-sī Thian-ông-chhiⁿ, sī tó-ūi ē lak khah-kín?
Chit-ê tōng-ōe tiān-sī tī Thài-iông-hē lāi-té kúi-ê ū-miâ ê thian-thé bīn-téng, ká-siat bô khong-khì-chó͘-le̍k ê éng-hióng, nā-sī ū chi̍t-lia̍p kiû ùi piáu-bīn chi̍t-kong-lí koân ê só͘-chāi lak-loài, ē sī án-ná.
Ín-le̍k kah thian-thé ê chit-liōng ū-koan.
Nā-sī khah-tōa chit-liōng ê thian-thé, ín-le̍k to̍h khah-tōa.
M̄-koh ín-le̍k mā kah thian-thé kū-lî ū-koan.
kū-lî lú té, kiû to̍h lak lú kín.
Kā chit-liōng kah kū-lî ê éng-hióng ha̍p--khí-lâi, khó-lêng ē hō͘ lí khòaⁿ-tio̍h chi̍t-ê ì-gōa ê hiān-siōng:
Thian-ông-chhiⁿ ê chit-liōng sui-jiân sī Tē-kiû ê cha̍p-sì pōe í-siōng, kiû lak tī i bīn-téng, pí lak tī Tē-kiû bīn-téng khah bān.
Ē hoat-seng chit-khoán hiān-siōng, sī in-ūi Thian-ông-chhiⁿ ê bi̍t-tō͘ chiok-kē ê.
Kē kàu i ê hûn lî i tōa-pō͘-hūn ê chit-liōng khah hn̄g.
Sui-jiân-kóng lak-loài ê kiû ē ka-sok, m̄-koh lí nā-sī tī kiû-téng, lí bōe kám-kak kiû leh ka-sok.
Che sī in-ūi lí tī chū-iû-lo̍h-thé ê chōng-hóng.
Siōng khai-sí kóng-tio̍h ê saⁿ-lia̍p kiâⁿ-chhiⁿ ê būn-tê, tī iáⁿ-phìⁿ lāi-té ián hō͘ lí khòaⁿ.
Chi̍t-lia̍p-kiû lak tī Bo̍k-chhiⁿ ê sok-tō͘, sī pí lak tī Tē-kiû iah-sī Thian-ông-chhiⁿ khah kín.

## [KIP] Tī Thài-iông-hē lāi-té lak tsi̍t-lia̍p-kiû
Tsi̍t-lia̍p-kiû lak tī Tē-kiû, Bo̍k-tshinn, iah-sī Thian-ông-tshinn, sī tó-uī ē lak khah-kín?
Tsit-ê tōng-uē tiān-sī tī Thài-iông-hē lāi-té kuí-ê ū-miâ ê thian-thé bīn-tíng, ká-siat bô khong-khì-tsóo-li̍k ê íng-hióng, nā-sī ū tsi̍t-lia̍p kiû uì piáu-bīn tsi̍t-kong-lí kuân ê sóo-tsāi lak-luài, ē sī án-ná.
Ín-li̍k kah thian-thé ê tsit-liōng ū-kuan.
Nā-sī khah-tuā tsit-liōng ê thian-thé, ín-li̍k to̍h khah-tuā.
M̄-koh ín-li̍k mā kah thian-thé kū-lî ū-kuan.
kū-lî lú té, kiû to̍h lak lú kín.
Kā tsit-liōng kah kū-lî ê íng-hióng ha̍p--khí-lâi, khó-lîng ē hōo lí khuànn-tio̍h tsi̍t-ê ì-guā ê hiān-siōng:
Thian-ông-tshinn ê tsit-liōng sui-jiân sī Tē-kiû ê tsa̍p-sì puē í-siōng, kiû lak tī i bīn-tíng, pí lak tī Tē-kiû bīn-tíng khah bān.
Ē huat-sing tsit-khuán hiān-siōng, sī in-uī Thian-ông-tshinn ê bi̍t-tōo tsiok-kē ê.
Kē kàu i ê hûn lî i tuā-pōo-hūn ê tsit-liōng khah hn̄g.
Sui-jiân-kóng lak-luài ê kiû ē ka-sok, m̄-koh lí nā-sī tī kiû-tíng, lí buē kám-kak kiû leh ka-sok.
Tse sī in-uī lí tī tsū-iû-lo̍h-thé ê tsōng-hóng.
Siōng khai-sí kóng-tio̍h ê sann-lia̍p kiânn-tshinn ê būn-tê, tī iánn-phìnn lāi-té ián hōo lí khuànn.
Tsi̍t-lia̍p-kiû lak tī Bo̍k-tshinn ê sok-tōo, sī pí lak tī Tē-kiû iah-sī Thian-ông-tshinn khah kín.

## [English] Solar System Ball Drop
Does a ball drop faster on Earth, Jupiter, or Uranus?
The featured animation shows a ball dropping from one kilometer high toward the surfaces of [famous solar system bodies][famous solar system bodies], assuming no [air resistance][air resistance].
The force of [gravity][gravity] depends on the mass of the [attracting object][attracting object], with higher masses pulling down with [greater forces][greater forces].
But [gravitational force][gravitational force] also depends on distance from most of the mass, with shorter distances causing the ball to drop faster.
Combining both mass and distance, it might be surprising to see that [Uranus][Uranus] pulls the ball down slightly slower than [Earth][Earth], despite containing over 14 times more mass.
This happens because [Uranus][Uranus] has a much lower density, which puts its cloud tops further away from most of its mass.
Although the [falling ball][falling ball] always speeds up, if you were on the ball you would not feel this acceleration because you would be in [free-fall][free-fall].
Of the three planets mentioned, [the video][the video] demonstrates a ball drops even faster on [Jupiter][Jupiter] than either Earth and Uranus.

## 詞彙學習（台語漢字/POJ/KIP/華語漢字/English）

- 【空氣阻力】khong-khì chó͘-le̍k/khong-khì tsóo-li̍k/空氣阻力/air resistance
- 【自由落體】chū-iû lo̍h-thé/tsū-iû lo̍h-thé/自由落體/free-fall

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[famous solar system bodies]:https://nssdc.gsfc.nasa.gov/planetary/factsheet/
[air resistance]:https://www.grc.nasa.gov/www/k-12/airplane/falling.html
[gravity]:https://spaceplace.nasa.gov/what-is-gravity/en/
[attracting object]:https://m.media-amazon.com/images/I/41NxxwsUPCL.jpg
[greater forces]:https://phet.colorado.edu/sims/html/gravity-force-lab/latest/gravity-force-lab_en.html
[gravitational force]:https://en.wikipedia.org/wiki/Gravity
[Uranus]:https://solarsystem.nasa.gov/planets/uranus/overview/
[Earth]:https://apod.nasa.gov/apod/ap100713.html
[Uranus]:https://solarsystem.nasa.gov/planets/uranus/by-the-numbers/
[falling ball]:http://www.stefanom.org/spc/game.php
[free-fall]:https://www.grc.nasa.gov/www/k-12/airplane/ffall.html
[the video]:https://youtu.be/oIMMZl4n-uk
[Jupiter]:https://apod.nasa.gov/apod/ap190205.html
