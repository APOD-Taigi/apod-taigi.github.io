---
title: Tī 下底 ê 英仙座流星
date: 2021-08-08
publishdate: 2021-08-08T12:00:00+0800
tags: [英仙座, 英仙座流星雨, 流星雨, 國際太空站, 大角星, Swift-Tuttle 彗星]
hero: https://apod.nasa.gov/apod/fap/image/2108/perseid_iss_1080.jpg
summary: Tī 地球 ê 人通常是攑頭看流星雨。毋閣太空人 Ron Garan tī 2011 年 8 月 13 翕 ê 這張出眾 ê 相片，是 àⁿ-頭看 ê 英仙座流星雨。
categories: [podcast]
vocals: [阿錕]
---

{{% apod %}}

- 原始文章：[A Perseid Below](https://apod.nasa.gov/apod/ap210808.html)
- 影像來源：[NASA](https://www.nasa.gov/) [ISS Expedition 28 Crew](https://www.nasa.gov/mission_pages/station/expeditions/expedition28/index.html), [Ron Garan](https://www.nasa.gov/sites/default/files/atoms/files/garan_ronald.pdf)
- 投稿予 APOD ê 英仙座流星雨相片：[2018](https://www.facebook.com/media/set/?vanity=APOD.Sky&set=a.1543789772391903), [2019](https://www.facebook.com/media/set/?vanity=APOD.Sky&set=a.2051847908252751), [2020](https://www.facebook.com/media/set/?vanity=APOD.Sky&set=a.2859552167482317)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckt1q2md9arj50887oaltwdbh" >}}

## [漢羅] Tī 下底 ê 英仙座流星
Tī 地球 ê 人通常是攑頭看流星雨。
毋閣太空人 [Ron Garan][Ron Garan] tī 2011 年 8 月 13 翕 ê 這張 [出眾 ê 相片][remarkable view]，是 àⁿ-頭看 ê 英仙座流星。
Ùi Ron Garan tī 海拔 380 公里懸 ê 踅地 [國際太空站][International Space Station] 面頂 ê [視角][perspective] 來看，英仙座流星 ê 光巡是 tī 下底。
In 是 ùi Swift-Tuttle 彗星落落來、[掃過 ê 塗粉][swept up dust]，去予加溫 [燒出白光][incandescence] ê 結果。
這寡 [發光 ê 彗星塗粉][glowing comet dust] 粒，用一秒鐘 60 公里緊 ê 速度，迵過地球面頂 100 公里懸、厚厚 ê 大氣層。
Tī 這幅圖內底，[流星閃光][meteor flash] to̍h tī 中央倚正爿，tī 地球發光邊界弧 kah 青光 [氣輝][airglow] 層 ê 下底，拄仔好 tī 足光 ê [大角星][Arcturus] 下跤。
你有想欲 [攑頭看][look up] 流星雨無？
[你足好運 ê][You're in luck]！
2021 年 [英仙座流星雨][Perseids meteor shower] 變上濟 ê 時陣，to̍h tī 這禮拜。
[今年][This year] to̍h 算是 [足暗 ê 流星][faint meteors]，嘛會當 tī 晴和 ê 夜空下，踮烏暗 ê 所在看著。
因為月娘無-tī--lih。



## [POJ] Tī ē-té ê Eng-sian-chō liû-chhiⁿ
Tī Tē-kiû ê lâng thong-siông sī gia̍h-thâu khòaⁿ liû-chhiⁿ-hō͘.
M̄-koh thài-khong-jîn Ron Garan tī jī-khòng-it-it nî poeh goe̍h cha̍p-saⁿ hip--ê chit-tiuⁿ chhut-chiòng ê siòng-phìⁿ, sī àⁿ-thâu khòaⁿ ê Eng-sian-chō liû-chhiⁿ.
Ùi Ron Garan tī hái-poa̍t saⁿ-pah-poeh-cha̍p kong-lí koân ê se̍h-tē Kok-chè-thài-khong-chām bīn-téng ê sī-kak lâi khòaⁿ, Eng-sian-chō liû-chhiⁿ ê kng-sûn sī tī ē-té.
In sī ùi Swift-Tuttle hūi-chhiⁿ lak-lo̍h-lâi, sàu--kòe ê thô͘-hún, khì hō͘ ka-ūn sio-chhut pe̍h-kng ê kiat-kó.
Chit-kóa hoat-kng ê hūi-chhiⁿ thô͘-hún-lia̍p, iōng chi̍t-bió-cheng la̍k-cha̍p kong-lí kín ê sok-tō͘, thàng-kòe Tē-kiû bīn-téng chi̍t-pah kong-lí koân, kāu-kāu ê tōa-khì-chân.
Tī chit-pak-tô͘ lāi-té, liû-chhiⁿ siám-kng to̍h tī tiong-ng óa chiàⁿ-pêng, tī Tē-kiû hoat-kng pian-kài-hô͘ kah chheⁿ-kng khì-hui ê ē-té, tú-á-hó tī chiok-kng ê Tōa-kak-chhiⁿ ē-kha.
Lí ū siūⁿ-beh gia̍h-thâu khòaⁿ liû-chhiⁿ-hō͘ bô?
Lí chiok hó-ūn ê!
jī-khòng-jī-it nî Eng-sian-chō liû-chhiⁿ-hō͘ piàn siōng-chōe ê sî-chūn, to̍h tī chit-lé-pài.
Kin-nî to̍h-sǹg-sī chiok-àm ê liû-chhiⁿ, mā ē-tàng tī chêng-hô ê iā-khong hā, tiám o͘-àm ê só͘-chāi khòaⁿ-tio̍h.
In-ūi goe̍h-niû bô-tī--lih.




## [KIP] Tī ē-té ê Ing-sian-tsō liû-tshinn
Tī Tē-kiû ê lâng thong-siông sī gia̍h-thâu khuànn liû-tshinn-hōo.
M̄-koh thài-khong-jîn Ron Garan tī jī-khòng-it-it nî pueh gue̍h tsa̍p-sann hip--ê tsit-tiunn tshut-tsiòng ê siòng-phìnn, sī ànn-thâu khuànn ê Ing-sian-tsō liû-tshinn.
Uì Ron Garan tī hái-pua̍t sann-pah-pueh-tsa̍p kong-lí kuân ê se̍h-tē Kok-tsè-thài-khong-tsām bīn-tíng ê sī-kak lâi khuànn, Ing-sian-tsō liû-tshinn ê kng-sûn sī tī ē-té.
In sī uì Swift-Tuttle huī-tshinn lak-lo̍h-lâi, sàu--kuè ê thôo-hún, khì hōo ka-ūn sio-tshut pe̍h-kng ê kiat-kó.
Tsit-kuá huat-kng ê huī-tshinn thôo-hún-lia̍p, iōng tsi̍t-bió-tsing la̍k-tsa̍p kong-lí kín ê sok-tōo, thàng-kuè Tē-kiû bīn-tíng tsi̍t-pah kong-lí kuân, kāu-kāu ê tuā-khì-tsân.
Tī tsit-pak-tôo lāi-té, liû-tshinn siám-kng to̍h tī tiong-ng uá tsiànn-pîng, tī Tē-kiû huat-kng pian-kài-hôo kah tshenn-kng khì-hui ê ē-té, tú-á-hó tī tsiok-kng ê Tuā-kak-tshinn ē-kha.
Lí ū siūnn-beh gia̍h-thâu khuànn liû-tshinn-hōo bô?
Lí tsiok hó-ūn ê!
jī-khòng-jī-it nî Ing-sian-tsō liû-tshinn-hōo piàn siōng-tsuē ê sî-tsūn, to̍h tī tsit-lé-pài.
Kin-nî to̍h-sǹg-sī tsiok-àm ê liû-tshinn, mā ē-tàng tī tsîng-hô ê iā-khong hā, tiám oo-àm ê sóo-tsāi khuànn-tio̍h.
In-uī gue̍h-niû bô-tī--lih.



## [English] A Perseid Below
Earthlings typically watch meteor showers by looking up.
But this [remarkable view][remarkable view], captured on August 13, 2011 by astronaut [Ron Garan][Ron Garan], caught a Perseid meteor by looking down.
From Garan's [perspective][perspective] onboard the [International Space Station][International Space Station] orbiting at an altitude of about 380 kilometers, the Perseid meteors streak below, [swept up dust][swept up dust] left from comet Swift-Tuttle heated to [incandescence][incandescence].
The [glowing comet dust][glowing comet dust] grains are traveling at about 60 kilometers per *second* through the denser atmosphere around 100 kilometers above Earth's surface.
In this case, the foreshortened [meteor flash][meteor flash] is right of frame center, below the curving limb of the Earth and a layer of greenish [airglow][airglow], just below bright star [Arcturus][Arcturus].
Want to [look up][look up] at a meteor shower?
[You're in luck][You're in luck], as the 2021 [Perseids meteor shower][Perseids meteor shower] peaks this week.
[This year][This year], even relatively [faint meteors][faint meteors] should be visible through clear skies from a dark location as the bright Moon will mostly absent.



## 詞彙學習（漢羅/POJ/KIP/華語/English）


- 【英仙座】Eng-sian-chō/Ing-sian-tsō/英仙座/Perseid
- 【流星雨】liû-chhiⁿ-hō͘/liû-tshinn-hōo/流星雨/meteor showers
- 【海拔】hái-poa̍t/hái-pua̍t/海拔/altitude
- 【國際太空站】Kok-chè-thài-khong-chām/Kok-tsè-thài-khong-tsām/國際太空站/International Space Station
- 【大角星】Tōa-kak-chhiⁿ/Tuā-kak-tshinn/大角星/Arcturus
- 【氣輝】khì-hui/khì-hui/氣輝/airglow



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[remarkable view]:https://www.nasa.gov/image-feature/watching-meteors-from-the-space-station
[Ron Garan]:https://en.wikipedia.org/wiki/Ronald_J._Garan_Jr.
[perspective]:https://apod.nasa.gov/apod/ap001129.html
[International Space Station]:https://apod.nasa.gov/apod/ap160418.html
[swept up dust]:https://spaceplace.nasa.gov/meteor-shower/en/
[incandescence]:https://en.wikipedia.org/wiki/Incandescence
[glowing comet dust]:http://science.nasa.gov/science-news/science-at-nasa/2011/09aug_perseids2011/
[meteor flash]:https://solarsystem.nasa.gov/asteroids-comets-and-meteors/meteors-and-meteorites/perseids/in-depth/
[airglow]:https://www.nasa.gov/feature/goddard/2018/why-nasa-watches-airglow-the-colors-of-the-upper-atmospheric-wind
[Arcturus]:http://www.solstation.com/stars2/arcturus.htm
[look up]:https://youtu.be/-_VeXBhQh08
[You're in luck]:https://media.istockphoto.com/photos/astonished-funny-dog-with-big-eyes-picture-id480540092
[Perseids meteor shower]:https://en.wikipedia.org/wiki/Perseids
[This year]:https://blogs.nasa.gov/Watch_the_Skies/2021/07/30/the-perseids-are-on-the-rise/
[faint meteors]:https://apod.nasa.gov/apod/ap200810.html
