---
title: "M57：哈伯翕 ê 環形星雲"
date: 2021-08-17
publishdate: 2021-08-17T12:00:00+0800
tags: [M57, 環形星雲, 行星形星雲]
hero: https://apod.nasa.gov/apod/fap/image/2108/Ring_HubbleSchmidt_960.jpg
summary: 除了土星環，環形星雲 (M57) 嘛是足有名 ê 環形天體。這張最近翕 ê 影像，是這个擴散星雲 ê 3-D 結構。
---

{{% apod %}}

- 原始文章：[M57: The Ring Nebula from Hubble](https://apod.nasa.gov/apod/ap210817.html)
- 影像提供：[NASA](https://www.nasa.gov/), [ESA](https://www.esa.int/), [Hubble Legacy Archive](http://hla.stsci.edu/); 資料處理：[Judy Schmidt](https://geckzilla.com/)
- 來做伙分享咱 ê 夜空：NASA [為 逐工一幅天文圖 寫 ê](https://github.com/nasa/apod-api) [Open API](https://api.nasa.gov/)
- 台文翻譯：[An-Li Tsai][An-Li Tsai] ([NCU][NCU])

## [漢羅] M57：哈伯翕 ê 環形星雲
除了 [土星][of Saturn] 環，[環形星雲][Ring Nebula 1] (M57) 嘛是足有名 ê 環形天體。
毋閣這个經典外形，是 [按][understood] 咱 ê 角度來看。
這張最近翕 ê 影像，是這个 [擴散][expanding] 星雲 ê [3-D 結構][3-D structure]。
這一部份是 ùi [足清楚 ê 哈伯影像][this clear Hubble image] 來 ê。
影像顯示這个星雲是一个較厚 ê、像甜箍麭 ê 環，kā（美國）[跤球形][football-shaped] ê 發光雲 箍 tī 內底。
這个 ùi [地球][planet Earth] 看 ê 環面，親像是 àⁿ-頭看跤球 ê 長軸。
是講這个已經研究足濟 ê [行星形星雲][planetary nebula] ê 發光物質，[毋是][does not] ùi 行星來 ê。
伊是 ùi 這个在生 ê 時陣親像太陽 ê 恆星擲--出來 ê 氣體外殼。
伊 ê 性命已經行到上尾 ê 坎站，這馬干焦賰一个光點 tī 星雲內底。
Ùi 中央恆星發--出 ê 強烈 [紫外光][ultraviolet]，kā 氣體內底 ê [原子離子化][ionizes atoms]。
這个 [環形星雲][Ring Nebula 2] 差不多有 1 [光年][light-year] 闊，離咱有 2500 光年遠。

## [POJ] M-gō͘-cha̍p-chhit: Hap-peh hip--ê Khoân-hêng-seng-hûn
Tî-liáu Thó͘-chhiⁿ-khoân, Khoân-hêng-seng-hûn (M-gō͘-cha̍p-chhit) mā sī chiok ū-miâ ê khoân-hêng thian-thé.
M̄-koh chit-ê keng-tián gōa-hêng, sī àn lán-ê kak-tō͘ lâi khòaⁿ.
Chit-tiuⁿ chòe-kīn hip--ê iáⁿ-siōng, sī chit-ê khok-sàn-seng-hûn ê saⁿ-D kiat-kò͘.
Che chi̍t-pō͘-hūn sī ùi chiok chheng-chhó͘ ê Ha-peh iáⁿ-siōng lâi--ê.
Iáⁿ-siōng hián-sī chit-ê seng-hûn sī chi̍t-ê khah-kāu ê, chhiūⁿ tiⁿ-kho͘-pháng ê khoân, kā (Bí-kok) kha-kiû-hêng ê hoat-kng-hûn kho͘ tī lāi-té.
Chit-ê ùi Tē-kiû khòaⁿ ê khoân-bīn, chhiⁿ-chhiūⁿ sī àⁿ-thâu khòaⁿ kha-kiû ê tn̂g-te̍k.
Sī-kóng chit-ê í-keng gián-kiù chiok-chōe ê kiâⁿ-chhiⁿ-hêng-seng-hûn ê hoat-kng bu̍t-chit, m̄-sī ùi kiâⁿ-chhiⁿ lâi-ê.
I sī ùi chit-ê chāi-siⁿ ê sî-chūn chhiⁿ-chhiūⁿ thài-iông ê hêng-chhiⁿ tàn--chhut-lâi ê khì-thé-gōa-khak.
I ê sìⁿ-miā í-keng kiâⁿ-kàu siōng-bóe ê khám-chām, chit-má kan-na chhun chi̍t-ê kng-tiám tī seng-hûn lāi-té.
Ùi tiong-ng hêng-chhiⁿ hoat--chhut ê kiông-lia̍t chí-gōa-kng, kā khì-thé lāi-té ê goân-chú lî-chú-hòa.
Chit-ê Khoân-hêng-seng-hûn chha-put-to ū chi̍t kng-nî khoah, lî lán ū nn̄g-chheng-gō͘-pah kng-nî hn̄g.

## [KIP] M-gō͘-cha̍p-chhit: Hap-peh hip--ê Khoân-hêng-seng-hûn
Tî-liáu Thó͘-chhiⁿ-khoân, Khoân-hêng-seng-hûn (M-gō͘-cha̍p-chhit) mā sī chiok ū-miâ ê khoân-hêng thian-thé.
M̄-koh chit-ê keng-tián gōa-hêng, sī àn lán-ê kak-tō͘ lâi khòaⁿ.
Chit-tiuⁿ chòe-kīn hip--ê iáⁿ-siōng, sī chit-ê khok-sàn-seng-hûn ê saⁿ-D kiat-kò͘.
Che chi̍t-pō͘-hūn sī ùi chiok chheng-chhó͘ ê Ha-peh iáⁿ-siōng lâi--ê.
Iáⁿ-siōng hián-sī chit-ê seng-hûn sī chi̍t-ê khah-kāu ê, chhiūⁿ tiⁿ-kho͘-pháng ê khoân, kā (Bí-kok) kha-kiû-hêng ê hoat-kng-hûn kho͘ tī lāi-té.
Chit-ê ùi Tē-kiû khòaⁿ ê khoân-bīn, chhiⁿ-chhiūⁿ sī àⁿ-thâu khòaⁿ kha-kiû ê tn̂g-te̍k.
Sī-kóng chit-ê í-keng gián-kiù chiok-chōe ê kiâⁿ-chhiⁿ-hêng-seng-hûn ê hoat-kng bu̍t-chit, m̄-sī ùi kiâⁿ-chhiⁿ lâi-ê.
I sī ùi chit-ê chāi-siⁿ ê sî-chūn chhiⁿ-chhiūⁿ thài-iông ê hêng-chhiⁿ tàn--chhut-lâi ê khì-thé-gōa-khak.
I ê sìⁿ-miā í-keng kiâⁿ-kàu siōng-bóe ê khám-chām, chit-má kan-na chhun chi̍t-ê kng-tiám tī seng-hûn lāi-té.
Ùi tiong-ng hêng-chhiⁿ hoat--chhut ê kiông-lia̍t chí-gōa-kng, kā khì-thé lāi-té ê goân-chú lî-chú-hòa.
Chit-ê Khoân-hêng-seng-hûn chha-put-to ū chi̍t kng-nî khoah, lî lán ū nn̄g-chheng-gō͘-pah kng-nî hn̄g.

## [English] M57: The Ring Nebula from Hubble
Except for the rings [of Saturn][of Saturn], the [Ring Nebula][Ring Nebula 1] (M57) is probably the most famous celestial circle.
Its classic appearance is [understood][understood] to be due to our own perspective, though.
The recent mapping of the [expanding][expanding] nebula's [3-D structure][3-D structure], based in part on [this clear Hubble image][this clear Hubble image], indicates that the nebula is a relatively dense, donut-like ring wrapped around the middle of a (American) [football-shaped][football-shaped] cloud of glowing gas.
The view from [planet Earth][planet Earth] looks down the long axis of the football, face-on to the ring.
Of course, in this well-studied example of a [planetary nebula][planetary nebula], the glowing material [does not][does not] come from planets.
Instead, the gaseous shroud represents outer layers expelled from the dying, [once sun-like star][once sun-like star], now a tiny pinprick of light seen at the nebula's center.
Intense [ultraviolet][ultraviolet] light from the hot central star [ionizes atoms][ionizes atoms] in the gas.
The [Ring Nebula][Ring Nebula 2] is about one [light-year][light-year] across and 2,500 light-years away.

## 詞彙學習（台語漢字/POJ/KIP/華語漢字/English）
- 【環形星雲】khoân-hêng-seng-hûn/khuân-hîng-sing-hûn/環形星雲/Ring Nebula
- 【行星形星雲】kiâⁿ-chhiⁿ-hêng-seng-hûn/kiânn-tshinn-hîng-sing-hûn/行星形星雲/planetary nebula
- 【擴散星雲】khok-sàn-seng-hûn/khok-sàn-sing-hûn/擴散星雲/expanding nebula
- 【長軸】tn̂g-te̍k/tn̂g-ti̍k/長軸/long axis
- 【紫外光】chí-gōa-kng/tsí-guā-kng/紫外光/ultraviolet
- 【甜箍麭】tiⁿ-kho͘-pháng/tinn-khoo-pháng/甜甜圈/donut

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[of Saturn]:https://solarsystem.nasa.gov/planets/saturn/overview/
[Ring Nebula 1]:http://messier.seds.org/m/m057.html
[understood]:https://cdn.pixabay.com/photo/2019/09/04/08/24/cat-4451003_960_720.jpg
[expanding]:https://ui.adsabs.harvard.edu/abs/2013AJ....145..170O/abstract
[3-D structure]:https://svs.gsfc.nasa.gov/31045
[this clear Hubble image]:https://www.flickr.com/photos/geckzilla/10055992403/
[football-shaped]:https://en.wikipedia.org/wiki/Ball_(gridiron_football)
[planet Earth]:https://solarsystem.nasa.gov/planets/earth/in-depth/
[planetary nebula]:https://apod.nasa.gov/apod/ap110218.html
[does not]:https://apod.nasa.gov/apod/ap110901.html
[once sun-like star]:https://en.wikipedia.org/wiki/Planetary_nebula
[ultraviolet]:https://science.nasa.gov/ems/10_ultravioletwaves
[ionizes atoms]:http://hyperphysics.phy-astr.gsu.edu/hbase/mod4.html#c3
[Ring Nebula 2]:https://apod.nasa.gov/apod/ap140813.html
[light-year]:https://spaceplace.nasa.gov/light-year/en/
