---
title: 奢颺 ê 藍月
date: 2021-08-31
publishdate: 2021-08-31T12:00:00+0800
tags: [藍月, 月圓, 隕石坑, Tycho, 寧靜之海]
hero: https://apod.nasa.gov/apod/fap/image/2108/Luna_Fedez_960.jpg
summary: 這張用望遠鏡 tī 月圓時翕 ê 多彩月景，是刁故意 kā 本來 to̍h 看會出差別 ê 色彩調甲差足濟 ê。
categories: [podcast]
vocals: [阿錕]
---

{{% apod %}}

- 原始文章：[A Blue Moon in Exaggerated Colors](https://apod.nasa.gov/apod/ap210831.html)
- 影像來源 kah [版權][copyright]：[Robert Fedez](https://www.facebook.com/RobertFedezz)
- 超空間：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "cktrcrpxotlvd0b259lyx874k" >}}

## [漢羅] 奢颺 ê 藍月
你看著 ê 月娘一般攏是暗殕色抑是暗 [金色][gold]。
毋閣這張用望遠鏡 tī 月圓時翕 ê 多彩 [月景][moonscape]，是刁故意 kā 本來 to̍h 看會出 [差別 ê 色彩][color differences] [調甲差足濟 ê][greatly exaggerated]。
這个色彩 ê 差別是欲用來 kah [月球表面][lunar surface] 真正 ê 化學成份做比較。
藍色色調是 [鈦足濟 ê][titanium rich] 所在，柑仔色 kah 茄仔色是鈦 kah [鐵][iron] 較少 ê 所在。
咱足熟似 ê [寧靜之海][Sea of Tranquility] 抑是 [靜海][Mare Tranquillitatis]，是正爿頂懸 ê 藍色區域。
正爿下跤彼个 ùi 85 公里闊 ê [輻射形隕石坑 Tycho][ray-crater Tycho] 伸出來 ê 線，to̍h 迒過柑仔色 ê 月球南部高地。
這個月初 ê 月圓會使當做是 [季節性 ê 藍月][seasonal blue moon]。
因為這較特別，是北半球熱天（抑就是南半球寒天）ê 時，[四改月圓 ê 第三改][third of four full moons]。
這張是 272 張 ê 合成相片。
你會當看著 [月娘][full Moon] 一直是藍色 ê，毋閣袂藍甲 [按呢][ooh]。

## [POJ] Chhia-iāⁿ ê Nâ-goe̍h
Lí khòaⁿ-tio̍h ê goe̍h-niû it-poaⁿ lóng-sī àm-phú-sek iah-sī àm-kim-sek.
M̄-koh chit-tiuⁿ iōng bōng-oán-kiàⁿ tī goe̍h-îⁿ-sî hip--ê to-chhái goe̍h-kéng, sī thiau-kò͘-ì kā pún-lâi to̍h khòaⁿ-ē-chhut chha-pia̍t ê sek-chhái tiâu-kah chha chiok-chōe ê.
Chi̍t-ê sek-chhái ê chha-pia̍t sī beh iōng-la kah Goe̍h-kiû piáu-bīn chin-chiàⁿ ê hòa-ha̍k-sêng-hūn chò pí-kàu.
Nâ-sek sek-tiāu sī thài chiok-chōe ê só͘-chāi, kam-á-sek kah kiô-á-sek sī thài kah thih khah-chió ê só͘-chāi.
Lán chiok se̍k-sāi ê Lêng-chēng-chi-hái iah-sī Chēng-hái, sī chiàⁿ-pêng téng-koân ê nâ-sek khu-he̍k.
Chiàⁿ-pêng ē-kha hit-ê ùi poeh-cha̍p-gō͘ kong-lí khoah ê hok-siā-hêng ún-se̍k-kheⁿ Tycho chhun--chhut-lâi ê sòaⁿ, to̍h hāⁿ-kòe kam-á-sek ê Goe̍h-kiû lâm-pō͘ ko-tē.
Chit-kò-goe̍h-chhe ê goe̍h-îⁿ ē-sái tòng-chòe sī kùi-chat-sèng ê nâ-goe̍h.
In-ūi che khah te̍k-pia̍t, sī pak-pòaⁿ-kiû joa̍h-thiⁿ (ia̍h to̍h sī（lâm-pòaⁿ-kiû kôaⁿ-thiⁿ) ê sî, sì-kái goe̍h-îⁿ ê tē-saⁿ-kái.
Chit-tiuⁿ sī nn̄g-pah-chhit-cha̍p-jī tiuⁿ ê ha̍p-sêng siòng-phìⁿ.
Lí ē-tàng khòaⁿ-tio̍h goe̍h-niû it-ti̍t sī nâ-sek ê, m̄-koh bōe nâ-kah án-ne.

## [KIP] Tshia-iānn ê Nâ-gue̍h
Lí khuànn-tio̍h ê gue̍h-niû it-puann lóng-sī àm-phú-sik iah-sī àm-kim-sik.
M̄-koh tsit-tiunn iōng bōng-uán-kiànn tī gue̍h-înn-sî hip--ê to-tshái gue̍h-kíng, sī thiau-kòo-ì kā pún-lâi to̍h khuànn-ē-tshut tsha-pia̍t ê sik-tshái tiâu-kah tsha tsiok-tsuē ê.
Tsi̍t-ê sik-tshái ê tsha-pia̍t sī beh iōng-la kah Gue̍h-kiû piáu-bīn tsin-tsiànn ê huà-ha̍k-sîng-hūn tsò pí-kàu.
Nâ-sik sik-tiāu sī thài tsiok-tsuē ê sóo-tsāi, kam-á-sik kah kiô-á-sik sī thài kah thih khah-tsió ê sóo-tsāi.
Lán tsiok si̍k-sāi ê Lîng-tsīng-tsi-hái iah-sī Tsīng-hái, sī tsiànn-pîng tíng-kuân ê nâ-sik khu-hi̍k.
Tsiànn-pîng ē-kha hit-ê uì pueh-tsa̍p-gōo kong-lí khuah ê hok-siā-hîng ún-si̍k-khenn Tycho tshun--tshut-lâi ê suànn, to̍h hānn-kuè kam-á-sik ê Gue̍h-kiû lâm-pōo ko-tē.
Tsit-kò-gue̍h-tshe ê gue̍h-înn ē-sái tòng-tsuè sī kuì-tsat-sìng ê nâ-gue̍h.
In-uī tse khah ti̍k-pia̍t, sī pak-puànn-kiû jua̍h-thinn (ia̍h to̍h sī（lâm-puànn-kiû kuânn-thinn) ê sî, sì-kái gue̍h-înn ê tē-sann-kái.
Tsit-tiunn sī nn̄g-pah-tshit-tsa̍p-jī tiunn ê ha̍p-sîng siòng-phìnn.
Lí ē-tàng khuànn-tio̍h gue̍h-niû it-ti̍t sī nâ-sik ê, m̄-koh buē nâ-kah án-ne.

## [English] A Blue Moon in Exaggerated Colors
The Moon is normally seen in subtle shades of grey or [gold][gold].
But small, measurable [color differences][color differences] have been [greatly exaggerated][greatly exaggerated] to make this telescopic, multicolored, [moonscape][moonscape] captured during the Moon's full phase.
The different colors are recognized to correspond to real differences in the chemical makeup of the [lunar surface][lunar surface].
Blue hues reveal [titanium rich][titanium rich] areas while orange and purple colors show regions relatively poor in titanium and [iron][iron].
The familiar [Sea of Tranquility][Sea of Tranquility], or [Mare Tranquillitatis][Mare Tranquillitatis], is the blue area toward the upper right.
White lines radiate across the orange-hued southern [lunar highlands][lunar highlands] from 85-kilometer wide [ray-crater Tycho][ray-crater Tycho] at bottom right.
The full moon that occurred earlier this month could be counted as a [seasonal blue moon][seasonal blue moon] because it was, unusually, the [third of four full moons][third of four full moons] to occur during northern summer (and hence southern winter).
The featured 272-image composite demonstrates that the [full Moon][full Moon] is always blue, but usually not blue enough in hue to [ooh][ooh].

## 詞彙學習（漢羅/POJ/KIP/華語/English）
- 【寧靜之海】Lêng-chēng-chi-hái/Lîng-tsīng-tsi-hái/寧靜之海/Sea of Tranquility
- 【靜海】Chēng-hái/Tsīng-hái/靜海/Mare Tranquillitatis
- 【鈦】thài/thài/鈦/titanium
- 【殕色】phú-sek/phú-sik/灰色/grey

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[gold]:https://apod.nasa.gov/apod/ap201111.html
[color differences]:https://apod.nasa.gov/apod/ap030829.html
[greatly exaggerated]:https://e4p7c9i3.stackpathcdn.com/wp-content/uploads/2016/03/25-60.jpg
[moonscape]:https://apod.nasa.gov/apod/ap031109.html
[lunar surface]:https://solarsystem.nasa.gov/moons/earths-moon/in-depth/
[titanium rich]:http://www.psrd.hawaii.edu/Dec00/highTi.html
[iron]:https://www.usgs.gov/science-support/osqi/yes/resources-teachers/find-a-feature-red-rocks
[Sea of Tranquility]:https://www.nasa.gov/exploration/home/19jul_seaoftranquillity.html
[Mare Tranquillitatis]:https://en.wikipedia.org/wiki/Mare_Tranquillitatis
[lunar highlands]:https://upload.wikimedia.org/wikipedia/commons/6/61/Moon_names.svg
[ray-crater Tycho]:https://solarsystem.nasa.gov/resources/2264/tycho-crater-on-the-moon-labeled/
[seasonal blue moon]:https://en.wikipedia.org/wiki/Blue_moon#Seasonal
[third of four full moons]:https://skyandtelescope.org/astronomy-news/true-blue-moon/
[full Moon]:https://earthsky.org/astronomy-essentials/when-is-the-next-blue-moon/
[ooh]:https://en.wiktionary.org/wiki/ooh#Interjection
