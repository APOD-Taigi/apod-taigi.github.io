---
title: 海䖳星雲 kah 火星
date: 2021-05-19
publishdate: 2021-05-19T12:00:00+0800
tags: [海䖳星雲, 火星, 雙生仔座, 雙生仔座 μ, 雙生仔座 η, 紅巨星, IC 443, 超新星殘骸, 毛蟹星雲, 中子星]
hero: https://apod.nasa.gov/apod/fap/image/2105/Guenzel-JellyfishMars30APR2021.jpg
summary: 一般來講，海䖳星雲較暗嘛較歹翕，毋閣這馬咱翕著伊迷人 ê 姿態矣！
categories: [podcast]
vocals: [阿錕]
---

{{% apod %}}

- 原始文章：[The Jellyfish and Mars](https://apod.nasa.gov/apod/ap210519.html)
- 影像來源 kah [版權][copyright]：[Jason Guenzel](https://www.facebook.com/TheVastReaches)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckq141szy408q0864985gju6b" >}}

## [漢羅] 海䖳星雲 kah 火星

一般來講，海䖳星雲較暗嘛較歹翕，毋閣這馬咱翕著 [這張迷人][this alluring] ê 景色矣！
Tī 這張望遠鏡視場內底，有兩粒較光 ê 黃色恆星，雙生仔座 [μ][Mu] kah 雙生仔座 [η][Eta]，to̍h tī 倒爿海䖳星雲 ê 下跤 kah 面頂。
In 是較冷 ê 紅巨星，to̍h chhāi tī 這个 [天頂雙生仔][celestial twin] ê 跤底。
海䖳星雲 to̍h 浮 tī 這幅圖中心 ê 倒爿下跤，是一个較光 ê 弓形發射雲，下跤掛幾若條鬚鬚。
實際上，這个宇宙海䖳是 [超新星殘骸 IC 443][supernova remnant IC 443] 氣波形體 ê 一部份，是 [大質量恆星爆炸了後][massive star that exploded] 脹大 ê 雲屑仔。
爆炸光拄行到地球已經是 3 萬年進前 ê 代誌矣。
To̍h 親像是 [天文物理][astrophysical] 海內底 ê 親情仝款，[毛蟹星雲][Crab Nebula] ê 超新星殘骸，to̍h 叫做海䖳星雲。
[Tī 這个海內底停][known to harbor] 一粒中子星，是恆星核崩塌 ê 殘骸。
這張影像是 tī 4 月 30 翕 ê。
這張望遠鏡快照嘛翕著火星。
伊這馬 to̍h tī 暗頭仔 ê 天頂 [行來行去][Now wandering]。
這粒紅色行星嘛 tī 視場正爿 leh 發黃光。
當然，海䖳星雲離咱差不多有 5000 光年遠, 毋閣 [火星這馬][Mars is currently] 離地球干焦差不多有 18 光分遠。




## [POJ] Hái-thē seng-hûn kah Hóe-chhiⁿ

It-poaⁿ-lâi-kóng, Hái-thē seng-hûn khah-àm mā kha-pháiⁿ-hip, m̄-koh chit-má lán hip-tio̍h chit-tiuⁿ bê-lâng ê kéng-sek ah!
Tī chit-tiuⁿ bōng-oán-kiàⁿ sī-tiûⁿ lāi-té, ū nn̄g-lia̍p khah-kng ê n̂g-sek hêng-chhiⁿ, Siang-siⁿ-á-chō Mu kah Siang-siⁿ-á-chō Eta, to̍h tī tò-pêng Hái-thē-seng-hûn ê ē-kha kah bīn-téng.
In sī khah-léng ê âng-kū-chhiⁿ, to̍h chhāi tī chi̍t-ê thiⁿ-téng siang-siⁿ-á ê kha-té.
Hái-thē seng-hûn to̍h phû tī chit-pak-tô͘ tiong-sim ê tò-pêng ē-kha, sī chi̍t-ê khah-kng ê kiong-hêng hoat-siā-hûn, ē-kha kòa kúi-ā-tiâu chhiu-chhiu.
Si̍t-chè-siōng, chit-ê ú-tiū hái-thē sī chhiau-sin-seng chân-hâi IC sù-sù-sam khí-pho hêng-thé ê chi̍t-pō͘-hūn, sī tōa-chit-liōng hêng-chhiⁿ po̍k-chà liáu-āu tiùⁿ-tōa ê hûn-sap-á.
Po̍k-chà-kng tú kiâⁿ-kàu Tē-kiû í-keng sī san-bān nî chìn-chêng ê tāi-chì ah.
To̍h chhiⁿ-chhiūⁿ sī thian-bûn-bu̍t-lí-hái lāi-té ê chhin-chiâⁿ kāng-khoán, Mô͘-hē seng-hûn ê chhiau-sin-seng chân-hâi, to̍h kiò-chò Hái-thē seng-hûn.
Tī chit-ê hái lāi-té thêng chi̍t-lia̍p tiong-chú-chhiⁿ, sī hêng-chhiⁿ-he̍k pang-thap ê chân-hâi.
Chit-tiuⁿ iáⁿ-siōng sī tī sì goe̍h saⁿ-cha̍p hip ê.
Chit-tiuⁿ bōng-oán-kiàⁿ khoài-chiò mā hip-tio̍h Hóe-chhiⁿ.
I chit-má to̍h tī àm-thâu-á ê thiⁿ-téng kiâⁿ-lâi-kiâⁿ-khì.
Chi̍t-lia̍p âng-sek kiâⁿ-chhiⁿ mā tī sī-thiuⁿ chiàⁿ-pêng leh hoat n̂g-kng.
Tong-jiân, Hái-thē seng-hûn lî lán chha-put-to ū gō͘-chheng kng-nî hn̄g, m̄-koh Hóe-chhiⁿ chit-má lî Tē-kiû kan-na chha-put-to ū cha̍p-poeh kng-hun hn̄g.



## [KIP] Hái-thē sing-hûn kah Hué-tshinn

It-puann-lâi-kóng, Hái-thē sing-hûn khah-àm mā kha-pháinn-hip, m̄-koh tsit-má lán hip-tio̍h tsit-tiunn bê-lâng ê kíng-sik ah!
Tī tsit-tiunn bōng-uán-kiànn sī-tiûnn lāi-té, ū nn̄g-lia̍p khah-kng ê n̂g-sik hîng-tshinn, Siang-sinn-á-tsō Mu kah Siang-sinn-á-tsō Eta, to̍h tī tò-pîng Hái-thē-sing-hûn ê ē-kha kah bīn-tíng.
In sī khah-líng ê âng-kū-tshinn, to̍h tshāi tī tsi̍t-ê thinn-tíng siang-sinn-á ê kha-té.
Hái-thē sing-hûn to̍h phû tī tsit-pak-tôo tiong-sim ê tò-pîng ē-kha, sī tsi̍t-ê khah-kng ê kiong-hîng huat-siā-hûn, ē-kha kuà kuí-ā-tiâu tshiu-tshiu.
Si̍t-tsè-siōng, tsit-ê ú-tiū hái-thē sī tshiau-sin-sing tsân-hâi IC sù-sù-sam khí-pho hîng-thé ê tsi̍t-pōo-hūn, sī tuā-tsit-liōng hîng-tshinn po̍k-tsà liáu-āu tiùnn-tuā ê hûn-sap-á.
Po̍k-tsà-kng tú kiânn-kàu Tē-kiû í-king sī san-bān nî tsìn-tsîng ê tāi-tsì ah.
To̍h tshinn-tshiūnn sī thian-bûn-bu̍t-lí-hái lāi-té ê tshin-tsiânn kāng-khuán, Môo-hē sing-hûn ê tshiau-sin-sing tsân-hâi, to̍h kiò-tsò Hái-thē sing-hûn.
Tī tsit-ê hái lāi-té thîng tsi̍t-lia̍p tiong-tsú-tshinn, sī hîng-tshinn-hi̍k pang-thap ê tsân-hâi.
Tsit-tiunn iánn-siōng sī tī sì gue̍h sann-tsa̍p hip ê.
Tsit-tiunn bōng-uán-kiànn khuài-tsiò mā hip-tio̍h Hué-tshinn.
I tsit-má to̍h tī àm-thâu-á ê thinn-tíng kiânn-lâi-kiânn-khì.
Tsi̍t-lia̍p âng-sik kiânn-tshinn mā tī sī-thiunn tsiànn-pîng leh huat n̂g-kng.
Tong-jiân, Hái-thē sing-hûn lî lán tsha-put-to ū gōo-tshing kng-nî hn̄g, m̄-koh Hué-tshinn tsit-má lî Tē-kiû kan-na tsha-put-to ū tsa̍p-pueh kng-hun hn̄g.



## [English] The Jellyfish and Mars

Normally faint and elusive, the Jellyfish Nebula is caught in [this alluring][this alluring] scene. In the telescopic field of view two bright yellowish stars, [Mu][Mu] and [Eta][Eta] Geminorum, stand just below and above the Jellyfish Nebula at the left. Cool red giants, they lie at the foot of the [celestial twin][celestial twin]. The Jellyfish Nebula itself floats below and left of center, a bright arcing ridge of emission with dangling tentacles. In fact, the cosmic jellyfish is part of bubble-shaped [supernova remnant IC 443][supernova remnant IC 443], the expanding debris cloud from a [massive star that exploded][massive star that exploded]. Light from that explosion first reached planet Earth over 30,000 years ago. Like its cousin in [astrophysical][astrophysical] waters the [Crab Nebula][Crab Nebula] supernova remnant, the Jellyfish Nebula is [known to harbor][known to harbor] a neutron star, the remnant of the collapsed stellar core. Composed on April 30, this telescopic snapshot also captures Mars. [Now wandering][Now wandering] through early evening skies, the Red Planet also shines with a yellowish glow on the right hand side of the field of view. Of course, the Jellyfish Nebula is about 5,000 light-years away, while [Mars is currently][Mars is currently] almost 18 light-minutes from Earth.

## 詞彙學習

|漢羅|POJ|KIP|華語|English|
|-|-|-|-|-|
|海䖳星雲|Hái-thē seng-hûn|Hái-thē sing-hûn|水母星雲|Jellyfish Nebula|
|雙生仔座 μ|Siang-siⁿ-á-chō Mu|Siang-sinn-á-tsō Mu|雙子座 μ|Mu Geminorum|
|雙生仔座 η|Siang-siⁿ-á-chō Eta|Siang-sinn-á-tsō Eta|雙子座 η|Eta Geminorum|
|紅巨星|âng-kū-chhiⁿ|âng-kū-tshinn|紅巨星|red giant|
|超新星殘骸|chhiau-sin-seng chân-hâi|tshiau-sin-sing tsân-hâi|超新星殘骸|supernova remnant|
|中子星|tiong-chú-chhiⁿ|tiong-tsú-tshinn|中子星|neutron star|
|毛蟹星雲|Mô͘-hē seng-hûn|Môo-hē sing-hûn|蟹狀星雲|zodiacal light|
|視場|sī-tiûⁿ|sī-tiûnn|視場|field of view|
|光年|kng-nî|kng-nî|光年|light-year|
|光分|kng-hun|kng-hun|光分|light-minute|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[this alluring]:https://twitter.com/TheVastReaches/status/1390351755465084930
[Mu]:http://stars.astro.illinois.edu/sow/tejat.html
[Eta]:http://stars.astro.illinois.edu/sow/propus.html
[celestial twin]:http://www.hawastsoc.org/deepsky/gem/index.html
[supernova remnant IC 443]:https://apod.nasa.gov/apod/ap060602.html
[massive star that exploded]:http://chandra.harvard.edu/xray_sources/supernovas.html
[astrophysical]:http://arxiv.org/abs/1002.2198
[Crab Nebula]:https://apod.nasa.gov/apod/ap180317.html
[known to harbor]:http://chandra.harvard.edu/photo/2000/1083/index.html
[Now wandering]:https://earthsky.org/astronomy-essentials/why-is-mars-sometimes-bright-and-sometimes-faint
[Mars is currently]:https://www.nasa.gov/feature/jpl/perseverance-s-robotic-arm-starts-conducting-science
