---
title: 阿波羅 11 號：地球、月球、太空船
date: 2021-05-03
publishdate: 2021-05-03T12:00:00+0800
tags: [阿波羅 11 號, Neil Armstrong, Buzz Aldrin, Michael Collins, 月球, 太空船]
hero: https://apod.nasa.gov/apod/image/2105/EarthMoonSpaceship_Apollo11Ord_960.jpg
summary: Tī 現代歷史上有名 ê 太空旅程行煞了後，差不多 to̍h 是應該愛轉來 ê 時陣矣。

---

{{% apod %}}

- 原始文章：[Apollo 11: Earth, Moon, Spaceship](https://apod.nasa.gov/apod/ap210503.html)
- 影像提供：[NASA](https://www.nasa.gov/), [Apollo 11](https://www.nasa.gov/mission_pages/apollo/missions/apollo11.html)
- 影像修復：[Toby Ord](http://www.tobyord.com/earth)
- 台文翻譯：[An-Li Tsai][An-Li Tsai] ([NCU][NCU])
- [NASA Remembers Michael Collins](https://www.nasa.gov/michael-collins)

## [漢羅] 阿波羅 11 號：地球、月球、太空船

Tī 現代歷史上有名 ê 太空旅程行煞了後，差不多 to̍h 是應該愛轉來 ê 時陣矣。
Tī 證明 [人類][humanity] 有才調超越 [地球][planet Earth]  ê 束縛了後，第一个 tī 地球以外 ê 世界行踏 ê 人類是 [Neil Armstrong][Neil Armstrong] kah [Buzz Aldrin][Buzz Aldrin]。
In kā [登月艙][Lunar Module] 飛轉來到踅月 ê [指揮服務艙][Command and Service Module] kah [Michael Collins][Michael Collins] 會合。
[這張相片][Pictured here] 是 tī 1969 年 7 月 21 翕，最近才 [數位修復][digitally restored] ê。
太空船升空 ê 模樣 [去予 Collins 翕著][captured by Collins]，下跤有月球，[遠方有地球][Earth far]。
Tī 月球面頂這个金滑 koh 烏暗 ê 所在是 [Mare Smythii][Mare Smythii]，to̍h tī 月球倚地球這爿上東爿邊仔 ê 赤道下跤。
Tī [這張代表性 ê 相片][this iconic image]，逐家攏 tī lih，干焦一个無 tī 鏡頭頭前。


## [POJ] A-pho-lô cha̍p-it hō: Tē-kiû, Goe̍h-kiû, Thài-khong-chûn

Tī hiān-tāi le̍k-sú-siōng ū-miâ ê thài-khong-lú-hêng kiâⁿ-soah liáu-āu, chha-put-to to̍h sī eng-kai ài tńg--lâi ê sî-chūn ah.
Tī chèng-bêng jîn-lūi chiah ū châi-tiāu chhiau-oa̍t Tē-kiû ê sok-pa̍k liáu-āu, tē-it-ê tī Tē-kiû ì-gōa ê sè-kài kiâⁿ-ta̍h ê jîn-lūi sī Neil Armstrong kah Buzz Aldrin.
In kā Teng-goe̍h-chhong poe tńg-lâi kàu se̍h-goe̍h ê Chí-hui Ho̍k-bū-chhong kah Michael Collins hōe-ha̍p.
Chit-tiuⁿ siòng-phìⁿ 是 tī i̍t-kiú-lio̍k-kiú nî chhit goe̍h jī-it hip, chòe-kīn chiah só͘-ūi siu-ho̍k ê.
Thài-khong-chûn seng-khong ê bô͘-iūⁿ khì hō͘ Collins hip-tio̍h, ē-kha ū Goe̍h-kiû, oán-hong ū Tē-kiû.
Tī Goe̍h-kiû bīn-téng chit-ê kng-ku̍t koh o͘-àm ê só͘-chāi sī Mare Smythii，to̍h tī Goe̍h-kiû óa Tē-kiû chit-pêng siōng tang-pêng piⁿ-á ê chhek-tō ē-kha.
Tī chit-tiuⁿ tāi-piáu-sèng ê siòng-phìⁿ, ta̍k-ke lóng tī lih, kan-na chi̍t-ê bô tī kiàⁿ-thâu thâu-chêng.

## [KIP] A-pho-lô tsa̍p-it hō: Tē-kîu, Gue̍h-kîu, Thài-khong-tsûn

Tī hiān-tāi li̍k-sú-siōng ū-miâ ê thài-khong-lú-hîng kiânn-suah liáu-āu, tsha-put-to to̍h sī ing-kai ài tńg--lâi ê sî-tsūn ah.
Tī tsìng-bîng jîn-luī tsiah ū tsâi-tiāu tshiau-ua̍t Tē-kîu ê sok-pa̍k liáu-āu, tē-it-ê tī Tē-kîu ì-guā ê sè-kài kiânn-ta̍h ê jîn-luī sī Neil Armstrong kah Buzz Aldrin.
In kā Ting-gue̍h-tshong pue tńg-lâi kàu se̍h-gue̍h ê Tsí-hui Ho̍k-bū-tshong kah Mitsael Collins huē-ha̍p.
Tsit-tiunn siòng-phìnn 是 tī i̍t-kíu-lio̍k-kíu nî tshit gue̍h jī-it hip, tsuè-kīn tsiah sóo-uī siu-ho̍k ê.
Thài-khong-tsûn sing-khong ê bôo-īunn khì hōo Collins hip-tio̍h, ē-kha ū Gue̍h-kîu, uán-hong ū Tē-kîu.
Tī Gue̍h-kîu bīn-tíng tsit-ê kng-ku̍t koh oo-àm ê sóo-tsāi sī Mare Smythii，to̍h tī Gue̍h-kîu uá Tē-kîu tsit-pîng siōng tang-pîng pinn-á ê tshik-tō ē-kha.
Tī tsit-tiunn tāi-piáu-sìng ê siòng-phìnn, ta̍k-ke lóng tī lih, kan-na tsi̍t-ê bô tī kiànn-thâu thâu-tsîng.


## [English] Apollo 11: Earth, Moon, Spaceship
After the most famous voyage of modern times, it was time to go home. After proving that [humanity][humanity] has the ability to go beyond the confines of [planet Earth][planet Earth], the first humans to walk on another world -- [Neil Armstrong][Neil Armstrong] and [Buzz Aldrin][Buzz Aldrin] -- flew the ascent stage of their [Lunar Module][Lunar Module] back to meet [Michael Collins][Michael Collins] in the moon-orbiting [Command and Service Module][Command and Service Module]. [Pictured here][Pictured here] on 1969 July 21 and recently [digitally restored][digitally restored], the ascending spaceship was [captured by Collins][captured by Collins] making its approach, with the Moon below, and [Earth far][Earth far] in the distance. The smooth, dark area on the lunar surface is [Mare Smythii][Mare Smythii] located just below the equator on the extreme eastern edge of the Moon's near side. It is said of [this iconic image][this iconic image] that every person but one was in front of the camera.

## 詞彙學習（台語漢字/POJ/KIP/華語漢字/English）

- 【阿波羅 11 號】A-pho-lô cha̍p-it hō/A-pho-lô tsa̍p-it hō/阿波羅 11 號/Apollo 11
- 【登月艙】Teng-goe̍h-chhong/Ting-gue̍h-tshong/登月艙/Apollo 11
- 【指揮服務艙】Chí-hui Ho̍k-bū-chhong/Tsí-hui Ho̍k-bū-tshong/指揮服務艙/Command and Service Module
- 【赤道】chhek-tō/tshek-tō/赤道/equator


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[humanity]:https://apod.nasa.gov/apod/ap200614.html
[planet Earth]:https://apod.nasa.gov/apod/ap070325.html
[Neil Armstrong]:https://www.nasa.gov/centers/glenn/about/bios/neilabio.html
[Buzz Aldrin]:https://er.jsc.nasa.gov/seh/aldrin.htm
[Lunar Module]:https://en.wikipedia.org/wiki/Apollo_Lunar_Module
[Michael Collins]:https://www.nasa.gov/michael-collins
[Command and Service Module]:https://en.wikipedia.org/wiki/Apollo_Command/Service_Module
[Pictured here]:https://eol.jsc.nasa.gov/SearchPhotos/photo.pl?mission=AS11&roll=44&frame=6642
[digitally restored]:http://www.tobyord.com/earth
[captured by Collins]:https://apod.nasa.gov/apod/ap190713.html
[Earth far]:https://apod.nasa.gov/apod/ap181224.html
[Mare Smythii]:https://en.wikipedia.org/wiki/Mare_Smythii
[this iconic image]:https://apod.nasa.gov/apod/ap090719.html
