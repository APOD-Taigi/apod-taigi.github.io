---
title: 近木軌道 11：飛過木星
date: 2022-08-28
publishdate: 2022-08-28T11:45:00+0800
tags: [free2share, 近木軌道 11, 木星, 光區, 暗帶, Juno 號太空船, 縮時攝影, 近木點]
hero: https://www.youtube.com/watch?v=OfM7VlonD5c
summary: 木星來矣！NASA ê 機器人太空船 Juno，是踅木星咧行 ê 太空船，伊 ê 運行軌道是搝長--ê。
categories: [podcast]
vocals: [阿錕]
---

{{% apod %}}

- 原始文章：[perijove 11: Passing Jupiter](https://apod.nasa.gov/apod/ap220828.html)
- 影片來源：[License](https://creativecommons.org/licenses/by-nc-nd/2.0/): [NASA](https://www.nasa.gov/), [Juno](https://www.nasa.gov/mission_pages/juno/main/index.html), [SwRI](http://www.swri.org/), [MSSS](http://www.msss.com/), [Gerald Eichstadt](http://www.planetary.org/connect/our-experts/profiles/
gerald-eichstdt.html)；[音樂](https://www.youtube.com/watch?v=q91NKLjxXyg)：[Moonlight Sonata](https://en.wikipedia.org/wiki/Piano_Sonata_No._14_(Beethoven)) ([Ludwig van Beethoven](https://en.wikipedia.org/wiki/Ludwig_van_Beethoven))
- 予老師 kah 學生：[愛按怎 tī 上課 ê 時陣用「逐工一幅天文圖」ê 文章](https://apod.nasa.gov/apod/lib/apodclass.html)
- 台文翻譯：[An-Li Tsai][An-Li Tsai] ([NCU][NCU])


{{< podcast "cl87klr1s03tn01wmdn2o45b3" >}}

## [漢羅] 近木軌道 11：飛過木星
木星來矣！
木星是太陽系內底上大粒 ê 行星。
[NASA][NASA] ê 機器人太空船 [Juno][Juno 1]，是踅木星咧行 ê 太空船，伊 ê [運行軌道是搝長--ê][elongated orbits]。
這支影片是 2018 前半年 翕--ê。
是 ùi 近木軌道 11，就是 [Juno][Juno 2] 第 11 擺飛過木星 彼陣翕--ê。
Juno 頭一擺飛到木星附近，是 2016 年中彼陣。
這支加強色彩 ê 縮時攝影影片，是 kā 4 點鐘內底 ê 影像 kah 36 張 JunoCam 翕 ê 相片鬥出來--ê。
[這支影片][The video] 上開始，是 Juno [飛到木星附近][approaches] 彼陣，木星 就 ùi [Juno][Juno 3] 北方出現。
等 Juno 足倚木星 ê 時陣，差不多是 [木星雲頂][over Jupiter's cloud tops] 3500 公里懸 ê 所在，太空船就翕著這粒大行星 足濟細節矣。
[Juno][Juno 4] 飛過踅木星雲 ê 光區 kah 暗帶，閣有一大堆 tī 木星表面 捲踅 ê 圓形風暴。
In 大部份攏比 [地球 ê 風颱][hurricanes on Earth] 較大。
等飛過 近木點 了後，[木星][Jupiter] 會愈來愈遠，紲落來咱會看著 木星南方 彼寡無四常 ê 雲。
等 Juno 提有夠伊欲愛 ê [科學資料][science data]，伊就會落落去 [木星][Jupiter] 內底。
時到伊 ê 儀器就會暴露 tī [超高能輻射][very high levels] ê 環境內底。


## [POJ] Kīn-bo̍k-kúi-tō 11: Poe kòe Bo̍k-chhiⁿ
Bo̍k-chhiⁿ lâi--ah!
Bo̍k-chhiⁿ sī Thài-iông-hē lāi-té siōng tōa-lia̍p ê kiâⁿ-chhiⁿ.
NASA ê ke-khì-lâng thài-khong-chûn Juno, sī se̍h Bo̍k-chhiⁿ leh kiâⁿ ê thài-khong-chûn, i ê ūn-hêng kúi-tō sī giú-tn̂g--ê.
Chit ki iáⁿ-phìⁿ sī 2018 nî chêng-pòaⁿ-nî hip--ê.
Sī ùi Kīn-bo̍k-kúi-tō 11, to̍h-sī Juno tē 11 pái poe kòe Bo̍k-chhiⁿ hit-chūn hip--ê.
Juno thâu-chi̍t-pái poe kàu Bo̍k-chhiⁿ hū-kīn, sī 2016 nî-tiong hit-chūn.
Chit-ki chhái-sek ka-kiông sek-chhái ê sok-sî-liap-iáⁿ iáⁿ-phìⁿ, sī kā 4 tiám-cheng lāi-té ê iáⁿ-siōng kah 36 tiuⁿ JunoCam hip ê siòng-phìⁿ tàu--chhut-lâi--ê.
Chit-ki iáⁿ-siōng siōng khai-sí, sī Juno poe kàu Bo̍k-chhiⁿ hū-kīn hit-chūn, Bo̍k-chhiⁿ to̍h ùi Juno pak-hong chhut-hiān.
Tán Juno chiok óa Bo̍k-chhiⁿ ê sî-chūn, chha-put-to sī Bo̍k-chhiⁿ hûn téng 3500 kong-lí koân ê só͘-chāi, thài-khong-chûn to̍h hip-thioh chit-lia̍p tōa-kiâⁿ-chhiⁿ chiok chōe sè-chiat--ah
Juno poe kòe se̍h Bo̍k-chhiⁿ hûn ê kng-khu kah àm-tòa, koh ū chi̍t tōa-tui tī Bo̍k-chhiⁿ piáu-bīn kńg-se̍h ê îⁿ-hêng hong-pō.
In tōa-pō͘-hūn lóng pí Tē-kiû ê hong-pō khah tōa.
Tán poe kòe kīn-bo̍k-tiám liáu-āu, Bo̍k-chhiⁿ ē lú lâi lú hn̄g, sòa--lo̍h-lâi lán ē khòaⁿ-tio̍h Bo̍k-chhiⁿ lâm-hong hit-kóa bô sù-siông ê hûn.
Tán Juno the̍h ū-kàu i beh ài ê kho-ha̍k chu-liāu, i to̍h ē la̍k--lo̍h-khì Bo̍k-chhiⁿ lāi-té.
Sî-kàu i ê gî-khì to̍h ē pō-lō͘ tī chhiau ko-lêng hok-siā ê khoân-kéng lāi-té.



## [KIP] Kīn-bo̍k-kuí-tō 11: Pue kuè Bo̍k-tshinn
Bo̍k-tshinn lâi--ah!
Bo̍k-tshinn sī Thài-iông-hē lāi-té siōng tuā-lia̍p ê kiânn-tshinn.
NASA ê ke-khì-lâng thài-khong-tsûn Juno, sī se̍h Bo̍k-tshinn leh kiânn ê thài-khong-tsûn, i ê ūn-hîng kuí-tō sī giú-tn̂g--ê.
Tsit ki iánn-phìnn sī 2018 nî tsîng-puànn-nî hip--ê.
Sī uì Kīn-bo̍k-kuí-tō 11, to̍h-sī Juno tē 11 pái pue kuè Bo̍k-tshinn hit-tsūn hip--ê.
Juno thâu-tsi̍t-pái pue kàu Bo̍k-tshinn hū-kīn, sī 2016 nî-tiong hit-tsūn.
Tsit-ki tshái-sik ka-kiông sik-tshái ê sok-sî-liap-iánn iánn-phìnn, sī kā 4 tiám-tsing lāi-té ê iánn-siōng kah 36 tiunn JunoCam hip ê siòng-phìnn tàu--tshut-lâi--ê.
Tsit-ki iánn-siōng siōng khai-sí, sī Juno pue kàu Bo̍k-tshinn hū-kīn hit-tsūn, Bo̍k-tshinn to̍h uì Juno pak-hong tshut-hiān.
Tán Juno tsiok uá Bo̍k-tshinn ê sî-tsūn, tsha-put-to sī Bo̍k-tshinn hûn tíng 3500 kong-lí kuân ê sóo-tsāi, thài-khong-tsûn to̍h hip-thioh tsit-lia̍p tuā-kiânn-tshinn tsiok tsuē sè-tsiat--ah
Juno pue kuè se̍h Bo̍k-tshinn hûn ê kng-khu kah àm-tuà, koh ū tsi̍t tuā-tui tī Bo̍k-tshinn piáu-bīn kńg-se̍h ê înn-hîng hong-pō.
In tuā-pōo-hūn lóng pí Tē-kiû ê hong-pō khah tuā.
Tán pue kuè kīn-bo̍k-tiám liáu-āu, Bo̍k-tshinn ē lú lâi lú hn̄g, suà--lo̍h-lâi lán ē khuànn-tio̍h Bo̍k-tshinn lâm-hong hit-kuá bô sù-siông ê hûn.
Tán Juno the̍h ū-kàu i beh ài ê kho-ha̍k tsu-liāu, i to̍h ē la̍k--lo̍h-khì Bo̍k-tshinn lāi-té.
Sî-kàu i ê gî-khì to̍h ē pō-lōo tī tshiau ko-lîng hok-siā ê khuân-kíng lāi-té.

## [English] perijove 11: Passing Jupiter
Here comes Jupiter!
[NASA][NASA]'s robotic spacecraft [Juno][Juno 1] is continuing on its highly-[elongated orbits][elongated orbits] around our Solar System's largest planet.
The featured video is from perijove 11 in early 2018, the eleventh time [Juno][Juno 2] has passed near Jupiter since it arrived in mid-2016.
This time-lapse, color-enhanced movie covers about four hours and morphs between 36 JunoCam images.
[The video][The video] begins with Jupiter rising as [Juno][Juno 3] [approaches][approaches] from the north.
As Juno reaches its closest view -- from about 3,500 kilometers [over Jupiter's cloud tops][over Jupiter's cloud tops] -- the spacecraft captures the great planet in tremendous detail.
[Juno][Juno 4] passes light zones and dark belt of clouds that circle the planet, as well as numerous swirling circular storms, many of which are larger than [hurricanes on Earth][hurricanes on Earth].
After the perijove, [Jupiter][Jupiter] recedes into the distance, then displaying the unusual clouds that appear over Jupiter's south.
To get desired [science data][science data], Juno swoops so close to [Jupiter][Jupiter] that its instruments are exposed to [very high levels][very high levels] of radiation.

## 詞彙學習（漢羅/POJ/KIP/華語/English）
- 【近木軌道 11】kīn-bo̍k kúi-tō 11/īn-bo̍k kuí-tō 11/近木軌道 11/perijove 11
- 【近木點】kīn-bo̍k-tiám/kīn-bo̍k-tiám/近木點/perijove
- 【光區】kng-khu/kng-khu/光區/light zone
- 【暗帶】àm-tòa/àm-tuà/暗帶/dark belt
- 【縮時攝影】sok-sî-liap-iáⁿ/sok-sî-liap-iánn/縮時攝影/time-lapse
- 【Juno 號太空船】Juno hō thài-khong-chûn/Juno hō thài-khong-tsûn/朱諾號/Juno spacecraft


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[NASA]:https://www.nasa.gov/
[Juno 1]:https://www.nasa.gov/mission_pages/juno/main/index.html
[elongated orbits]:https://en.wikipedia.org/wiki/Elliptic_orbit
[Juno 2]:https://www.missionjuno.swri.edu/spacecraft/
[The video]:https://www.youtube.com/watch?v=04Ai5evtWEc
[Juno 3]:https://en.wikipedia.org/wiki/Juno_(spacecraft)
[approaches]:https://apod.nasa.gov/apod/ap170523.html
[over Jupiter's cloud tops]:https://apod.nasa.gov/apod/ap190205.html
[Juno 4]:https://www.missionjuno.swri.edu/
[hurricanes on Earth]:https://apod.nasa.gov/apod/ap171127.html
[Jupiter e]:https://apod.nasa.gov/apod/ap220720.html
[Jupiter t]:https://apod.tw/daily/20220720/
[science data]:https://www.nasa.gov/press-release/a-whole-new-jupiter-first-science-results-from-nasa-s-juno-mission
[Jupiter]:https://solarsystem.nasa.gov/planets/jupiter/overview/
[very high levels]:https://media.istockphoto.com/photos/portrait-of-a-frightened-cat-closeup-breed-scottish-fold-picture-id614606664?k=20&m=614606664&s=612x612&w=0&h=KAn_QmEHFHxk8IvqySBkr6FfTYxVFVwq4kkwSnRJTTU=
