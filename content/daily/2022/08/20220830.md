---
title: Webb 太空望遠鏡 翕--ê 木星
date: 2022-08-30
publishdate: 2022-08-30T11:45:00+0800
tags: [木星, Webb 太空望遠鏡, 南極, 極光, 木衛五 Amalthea, 木衛十五 Adrastea, 木衛一 Io, 大紅斑, 木衛]
hero: https://apod.nasa.gov/apod/fap/image/2208/Jupiter2_WebbSchmidt_1080_annotated.jpg
summary: 這張木星 ê 新相片當咧發光。這是新 ê James Webb 太空望遠鏡 (Webb) 翕 ê 高解析度紅外線影像。
categories: [podcast]
vocals: [阿錕]
---

{{% apod %}}

- 原始文章：[Jupiter from the Webb Space Telescope](https://apod.nasa.gov/apod/ap220830.html)
- 影像來源：[NASA](https://www.nasa.gov/), [ESA](https://www.esa.int/), [CSA](https://www.asc-csa.gc.ca/eng/), [Jupiter ERS Team](https://www.stsci.edu/jwst/science-execution/approved-programs/dd-ers/program-1373)；資料處理：[Ricardo Hueso](https://www.ehu.eus/es/web/doktoregoa/doctorado-fisica/profesorado?p_redirect=fichaPDI&p_idp=195381) ([UPV/EHU](https://www.ehu.eus/es/home)) & [Judy Schmidt](https://geckzilla.com/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl8j0ga2l01ll01wfdvoifnhb" >}}

## [漢羅] Webb 太空望遠鏡 翕--ê 木星
這張木星 ê 新相片當咧發光。
這是新 ê [James Webb 太空望遠鏡][James Webb Space Telescope] (Webb) 翕 ê 高解析度 [紅外線][infrared] [木星][Jupiter] 影像。
咱會當看著咱進前毋知 ê 部份，比論講 浮懸較光 ê 雲（嘛包括 [大紅斑][Great Red Spot]）kah chhāi 低較暗 ê 雲 有啥物無仝。
[這張 Webb 影像][featured Webb image] 嘛會當清楚看著 [木星 ê 塗粉環][Jupiter's dust ring t]，[南北極較光 ê 極光][auroras at the poles]，閣有木星 ê 衛星，[木衛五 Amalthea][Amalthea] kah [木衛十五 Adrastea][Adrastea]。
有大火山 ê [木衛一 Io][Io]，伊頂懸 ê 帶電粒子 ùi 磁場漏仔送到 [木星][Jupiter t] ê 南極，就變做 咱看著 ê 極光。
有一寡天體是遮爾光，予光 tī [Webb ê 光學系統][Webb's optics] 附近出現 [繞射效應][diffracts]，產生 [光巡][streaks]。
Webb 是 tī 地球邊仔 [踅太陽咧行][orbits the Sun] ê 太空望遠鏡。
伊 ê 鏡是超過 6 公尺闊，是 [目前為止][ever] 發射出去 ê [天文望遠鏡內底上大--ê][largest astronomical telescope]，是 [Hubble][Hubble] [收集光線能力 ê 15 倍大][more light-collecting area]。


## [POJ] Webb Thài-khong-bōng-oán-kiàⁿ hip--ê Bo̍k-chhiⁿ
Chit-tiuⁿ Bo̍k-chhiⁿ ê sin siòng-phìⁿ tng-leh hoat-kng.
Che sī sin ê James Webb Thài-khong-bōng-oán-kiàⁿ (Webb) hip--ê ko kái-sek-tō͘ âng-gōa-sòaⁿ Bo̍k-chhiⁿ iáⁿ-siōng.
Lán ē-tàng khòaⁿ-tio̍h lán chìn-chêng m̄-chai ê pō͘-hūn, pí-lūn-kóng phû koân khah kng ê hûn (mā pau-koat Tōa-âng-pan) kah chhāi kē khah àm ê hûn ū siáⁿ-mih bô-kâng.
Chit tiuⁿ Webb iáⁿ-siōng mā ē-tàng chheng-chhó͘ khòaⁿ-tio̍h Bo̍k-chhiⁿ ê thô͘-hún-khoân, lâm-pak-ke̍k khah kng ê ke̍k-kng, koh-ū Bo̍k-chhiⁿ ê ūi-chhiⁿ, Bo̍k-ūi gō͘ Amalthea kah Bo̍k-ūi cha̍p-gō͘ Adrastea.
Ū tōa hóe-soaⁿ ê Bo̍k-ūi it Io, i téng-koân ê tài-tiān lia̍p-chú ùi chû-tiûⁿ lāu-á sàng kàu Bo̍k-chhiⁿ ê lâm-ke̍k, to̍h piàn-chò lán khòaⁿ-tio̍h ê ke̍k-kng.
Ū chi̍t-kóa thian-thé sī chiah-nī kng, hō͘ kng tī Webb ê kng-ha̍k hē-thóng hū-kīn chhut-hiān jiàu-siā hāu-èng, sán-seng kng-sûn.
Webb sī tī Tē-kiû piⁿ-á se̍h Thài-iông leh kiâⁿ ê Thài-khong-bōng-oán-kiàⁿ.
I ê kiàⁿ sī chhiau-kòe 6 kong-chhioh khoah, sī bo̍k-chêng ûi-chí hoat-siā--chhut-khì ê thian-bûn-bōng-oán-kiàⁿ lāi-té siōng tōa--ê, sī Hubble siu-chi̍p kng-sòaⁿ lêng-le̍k ê 15 pōe tōa.

## [KIP] Webb Thài-khong-bōng-uán-kiànn hip--ê Bo̍k-tshinn
Tsit-tiunn Bo̍k-tshinn ê sin siòng-phìnn tng-leh huat-kng.
Tse sī sin ê James Webb Thài-khong-bōng-uán-kiànn (Webb) hip--ê ko kái-sik-tōo âng-guā-suànn Bo̍k-tshinn iánn-siōng.
Lán ē-tàng khuànn-tio̍h lán tsìn-tsîng m̄-tsai ê pōo-hūn, pí-lūn-kóng phû kuân khah kng ê hûn (mā pau-kuat Tuā-âng-pan) kah tshāi kē khah àm ê hûn ū siánn-mih bô-kâng.
Tsit tiunn Webb iánn-siōng mā ē-tàng tshing-tshóo khuànn-tio̍h Bo̍k-tshinn ê thôo-hún-khuân, lâm-pak-ki̍k khah kng ê ki̍k-kng, koh-ū Bo̍k-tshinn ê uī-tshinn, Bo̍k-uī gōo Amalthea kah Bo̍k-uī tsa̍p-gōo Adrastea.
Ū tuā hué-suann ê Bo̍k-uī it Io, i tíng-kuân ê tài-tiān lia̍p-tsú uì tsû-tiûnn lāu-á sàng kàu Bo̍k-tshinn ê lâm-ki̍k, to̍h piàn-tsò lán khuànn-tio̍h ê ki̍k-kng.
Ū tsi̍t-kuá thian-thé sī tsiah-nī kng, hōo kng tī Webb ê kng-ha̍k hē-thóng hū-kīn tshut-hiān jiàu-siā hāu-ìng, sán-sing kng-sûn.
Webb sī tī Tē-kiû pinn-á se̍h Thài-iông leh kiânn ê Thài-khong-bōng-uán-kiànn.
I ê kiànn sī tshiau-kuè 6 kong-tshioh khuah, sī bo̍k-tsîng uî-tsí huat-siā--tshut-khì ê thian-bûn-bōng-uán-kiànn lāi-té siōng tuā--ê, sī Hubble siu-tsi̍p kng-suànn lîng-li̍k ê 15 puē tuā.

## [English] Jupiter from the Webb Space Telescope
This new view of Jupiter is illuminating.
High-resolution [infrared][infrared] images of [Jupiter][Jupiter] from the new [James Webb Space Telescope][James Webb Space Telescope] (Webb) reveal, for example, previously unknown differences between high-floating bright clouds -- including the [Great Red Spot][Great Red Spot] -- and low-lying dark clouds.
Also clearly visible in the [featured Webb image][featured Webb image] are [Jupiter's dust ring][Jupiter's dust ring e], bright [auroras at the poles][auroras at the poles], and Jupiter's moons [Amalthea][Amalthea] and [Adrastea][Adrastea].
Large volcanic moon [Io][Io]'s magnetic funneling of charged particles onto [Jupiter][Jupiter e] is also visible in the southern aurora.
Some objects are so bright that light noticeably [diffracts][diffracts] around [Webb's optics][Webb's optics] creating [streaks][streaks].
Webb, which [orbits the Sun][orbits the Sun] near the Earth, has a mirror over 6 meters across making it the [largest astronomical telescope][largest astronomical telescope] [ever][ever] launched -- with 15 times [more light-collecting area][more light-collecting area] than [Hubble][Hubble].

## 詞彙學習（漢羅/POJ/KIP/華語/English）
- 【木星】Bo̍k-chhiⁿ/Bo̍k-tshinn/木星/Jupiter
- 【Webb 太空望遠鏡】Webb Thài-khong-bōng-oán-kiàⁿ/Webb Thài-khong-bōng-uán-kiànn/韋伯太空望遠鏡/the Webb Space Telescope
- 【南極極光】lâm-ke̍k ke̍k-kng/lâm-ki̍k ki̍k-kng/南極極光/southern auroras
- 【木衛五 Amalthea】Bo̍k-uī gō͘ Amalthea/Bo̍k-uī gōo Amalthea/木衛五阿馬爾塞/Amalthea
- 【木衛十五 Adrastea】Bo̍k-ūi cha̍p-gō͘ Adrastea/Bo̍k-uī tsa̍p-gōo Adrastea/木衛十五阿德剌斯忒亞/Adrastea
- 【木衛一 Io】Bo̍k-ūi it Io/Bo̍k-uī-it Io/木衛一埃歐/Io
- 【大紅斑】Tōa-âng-pan/Tuā-âng-pan/大紅斑/Great Red Spot


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[infrared]:https://science.nasa.gov/ems/07_infraredwaves
[Jupiter]:https://solarsystem.nasa.gov/planets/jupiter/in-depth/
[James Webb Space Telescope]:https://spaceplace.nasa.gov/james-webb-space-telescope/en/
[Great Red Spot]:https://en.wikipedia.org/wiki/Great_Red_Spot
[featured Webb image]:https://blogs.nasa.gov/webb/2022/08/22/webbs-jupiter-images-showcase-auroras-hazes/
[Jupiter's dust ring e]:https://apod.nasa.gov/apod/ap220720.html
[Jupiter's dust ring t]:https://apod.tw/daily/20220720/
[auroras at the poles]:https://apod.nasa.gov/apod/ap001219.html
[Amalthea]:https://solarsystem.nasa.gov/moons/jupiter-moons/amalthea/in-depth/
[Adrastea]:https://solarsystem.nasa.gov/moons/jupiter-moons/adrastea/in-depth/
[Io]:https://apod.nasa.gov/apod/ap140330.html
[Jupiter e]:https://apod.nasa.gov/apod/ap220828.html
[Jupiter t]:https://apod.tw/daily/20220828/
[diffracts]:https://en.wikipedia.org/wiki/Diffraction_spike
[Webb's optics]:https://www.jwst.nasa.gov/content/observatory/ote/index.html
[streaks]:https://webbtelescope.org/contents/media/images/01G529MX46J7AFK61GAMSHKSSN
[orbits the Sun]:https://webb.nasa.gov/content/about/orbit.html
[largest astronomical telescope]:https://en.wikipedia.org/wiki/List_of_largest_optical_reflecting_telescopes
[ever]:https://as2.ftcdn.net/v2/jpg/01/89/49/89/1000_F_189498933_OeutsN0mMlzJGaJZJvkXIsoSCUCFIO7W.jpg
[more light-collecting area]:https://youtu.be/j3mk6tUokm4
[Hubble]:https://apod.nasa.gov/apod/ap090525.html
