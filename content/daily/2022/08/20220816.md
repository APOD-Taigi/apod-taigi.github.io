---
title: 突尼西亞天頂 ê 流星風
date: 2022-08-16
publishdate: 2022-08-16T11:45:00+0800
tags: [流星風, 流星雨, 輻射點, 寶瓶座 δ 南流星雨, 英仙座流星雨, 彗星, 小行星]
hero: https://apod.nasa.gov/apod/fap/image/2208/MeteorWind_Larnaout_960_annotated.jpg
summary: 咱 ê 地球敢捌經過流星風？有呢！而且咱定定看著 in 成做流星雨。
categories: [podcast]
vocals: [阿錕]
---

{{% apod %}}

- 原始文章：[A Meteor Wind over Tunisia](https://apod.nasa.gov/apod/ap220816.html)
- 影像來源 kah 版權：[Makrem Larnaout](https://www.facebook.com/TheRoyalAstronomicalSociety)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl81tomfr00kn01wm03mnb2r8" >}}

## [漢羅] 突尼西亞天頂 ê 流星風
咱 ê 地球敢捌 ùi 流星風行過？
有呢！而且咱定定看著 in 成做 [流星雨][meteor showers] ê 形。
所有流星 ê 寸尺差不多攏 kah 沙 平大粒。
In 是 ùi [踅太陽咧行][orbit around the Sun] ê 彗星抑是小行星落落來 ê 石霎仔，會繼續以長株圓軌道踅太陽行。
咱 ê 地球 kah in 是踅 [仝一粒太陽][same Sun]，所以咱 tī 太空中，會去拄著這寡仝款 [踅太陽咧行 ê 石霎仔流][orbiting debris stream]。
In 若是出現 tī 地球天頂，因為時間咧行，所以 in 就會成做一个 [流星風][meteor wind t]。
這寡流星會 kā [地球大氣層][Earth's atmosphere] 照予光，毋閣 in ê 性命嘛定定到遮就結束矣。
咱 ùi [in ê 光跡][Their streaks t] 倒揣轉去，會當 tī 天頂揣著一點，就叫做 [輻射點][the radiant]。
[這張合成相片][featured image] 是 tī 7 月底 [寶瓶座 δ 南流星雨][Southern Delta Aquariids] 上濟彼陣，踮突尼西亞 Zriba El Al 古早以前 ê 庄仔 Berber 庄，開超過 2 工 ê 時間翕--ê。
輻射點就 tī 相片正爿遐。
是講 [幾若工前][A few days ago]，咱地球才拄仔拄著另外一个 [閣較有名][more famous] ê 流星風上強彼工，就是 [英仙座流星雨][the Perseids]。

## [POJ] Tunisia thiⁿ-téng ê Liû-chhiⁿ-hong
Lán ê Tē-kiû kám bat ùi liû-chhiⁿ-hong kiâⁿ kòe?
Ū neh! Jî-chhiáⁿ lán tiāⁿ-tiāⁿ khòaⁿ-ē-tio̍h in chiâⁿ chò liû-chhiⁿ-hō͘ ê hêng.
Só͘-ū liû-chhiⁿ ê chhùn-chhioh chha-put-to lóng kah soa pîⁿ tōa lia̍p.
In sī ùi se̍h Thài-iông leh kiâⁿ ê hui-chhiⁿ iah-sī sió-kiâⁿ-chhiⁿ lak-lo̍h-lâi ê chio̍h-sap-á, ē kè-sio̍k í tn̂g-tu-îⁿ kúi-tō se̍h Thài-iông kiâⁿ.
Lán ê Tē-kiû kah in sī se̍h kāng chi̍t-lia̍p Thài-iông, só͘-í lán tī thài-khong tiong, ē khì tú-tio̍h chit-kóa kāng-khoán se̍h Thài-iông leh kiâⁿ ê chio̍h-sap-á liu.
In nā-sī chhut-hiān tī Tē-kiû thiⁿ-téng, in-ūi sî-kan leh kiâⁿ, só͘-í in to̍h ē chiâⁿ-chò chi̍t-ê liû-chhiⁿ-hong.
Chit-kóa liû-chhiⁿ ē kā Tē-kiû tōa-khì-chân chiò hō͘ kng, m̄-koh in ê sìⁿ-miā mā tiāⁿ-tiāⁿ kàu chiah to̍h kiat-sok--ah.
Lán ùi in ê kng-jiah tò chhōe tńg-khì, ē-tàng tī thiⁿ-téng chhōe-tio̍h chi̍t-tiám, to̍h kiò-chò hok-siā-tiám.
Chit-tiuⁿ ha̍p-sêng siòng-phìⁿ sī tī 7 goe̍h-té Pó-pân-chō δ Lâm liû-chhiⁿ-hō͘ siōng-chōe hit-chūn, tiàm Tu̍t-nî-se-a Zriba El Al kó͘-chá í-chêng ê chng-á Berber chng, khai chhiau-kòe 2 kang ê sî-kan hip--ê.
Hok-siā-tiám to̍h tī siòng-phìⁿ chiàⁿ-pêng hiah.
Sī-kóng kúi-ā kang chêng, lán Tē-kiû chiah tú-á tú-tio̍h lēng-gōa chi̍t-ê koh-khah ū-miâ ê liû-chhiⁿ-hong siōng kiông hit-kang, to̍h sī Eng-sian-chō liû-chhiⁿ-hō͘.


## [KIP] Tunisia thinn-tíng ê Liû-tshinn-hong
Lán ê Tē-kiû kám bat uì liû-tshinn-hong kiânn kuè?
Ū neh! Jî-tshiánn lán tiānn-tiānn khuànn-ē-tio̍h in tsiânn tsò liû-tshinn-hōo ê hîng.
Sóo-ū liû-tshinn ê tshùn-tshioh tsha-put-to lóng kah sua pînn tuā lia̍p.
In sī uì se̍h Thài-iông leh kiânn ê hui-tshinn iah-sī sió-kiânn-tshinn lak-lo̍h-lâi ê tsio̍h-sap-á, ē kè-sio̍k í tn̂g-tu-înn kuí-tō se̍h Thài-iông kiânn.
Lán ê Tē-kiû kah in sī se̍h kāng tsi̍t-lia̍p Thài-iông, sóo-í lán tī thài-khong tiong, ē khì tú-tio̍h tsit-kuá kāng-khuán se̍h Thài-iông leh kiânn ê tsio̍h-sap-á liu.
In nā-sī tshut-hiān tī Tē-kiû thinn-tíng, in-uī sî-kan leh kiânn, sóo-í in to̍h ē tsiânn-tsò tsi̍t-ê liû-tshinn-hong.
Tsit-kuá liû-tshinn ē kā Tē-kiû tuā-khì-tsân tsiò hōo kng, m̄-koh in ê sìnn-miā mā tiānn-tiānn kàu tsiah to̍h kiat-sok--ah.
Lán uì in ê kng-jiah tò tshuē tńg-khì, ē-tàng tī thinn-tíng tshuē-tio̍h tsi̍t-tiám, to̍h kiò-tsò hok-siā-tiám.
Tsit-tiunn ha̍p-sîng siòng-phìnn sī tī 7 gue̍h-té Pó-pân-tsō δ Lâm liû-tshinn-hōo siōng-tsuē hit-tsūn, tiàm Tu̍t-nî-se-a Zriba El Al kóo-tsá í-tsîng ê tsng-á Berber tsng, khai tshiau-kuè 2 kang ê sî-kan hip--ê.
Hok-siā-tiám to̍h tī siòng-phìnn tsiànn-pîng hiah.
Sī-kóng kuí-ā kang tsîng, lán Tē-kiû tsiah tú-á tú-tio̍h līng-guā tsi̍t-ê koh-khah ū-miâ ê liû-tshinn-hong siōng kiông hit-kang, to̍h sī Ing-sian-tsō liû-tshinn-hōo.

## [English] A Meteor Wind over Tunisia

Does the Earth ever pass through a wind of meteors?
Yes, and they are frequently visible as [meteor showers][meteor showers].
Almost all meteors are sand-sized debris that escaped from a Sun-orbiting comet or asteroid, debris that continues in an elongated [orbit around the Sun][orbit around the Sun].
Circling the [same Sun][same Sun], our Earth can move through an [orbiting debris stream][orbiting debris stream], where it can appear, over time, as a [meteor wind][meteor wind e].
The meteors that light up in [Earth's atmosphere][Earth's atmosphere], however, are usually destroyed.
[Their streaks][Their streaks e], though, can all be traced back to a single point on the sky called [the radiant][the radiant].
The [featured image][featured image] composite was taken over two days in late July near the ancient [Berber][Berber] village [Zriba El Alia][Zriba El Alia] in [Tunisia][Tunisia], during the peak of the [Southern Delta Aquariids][Southern Delta Aquariids] meteor shower.
The radiant is to the right of the image.
[A few days ago][A few days ago] our Earth experienced the peak of a [more famous][more famous] meteor wind -- [the Perseids][the Perseids].

## 詞彙學習（漢羅/POJ/KIP/華語/English）
- 【流星風】liû-chhiⁿ-hong/liû-tshinn-hong/流星風/meteor wind
- 【流星雨】liû-chhiⁿ-hō͘/liû-tshinn-hōo/流星雨/meteor shower
- 【輻射點】hok-siā-tiám/hok-siā-tiám/輻射點/radiant
- 【寶瓶座 δ 南流星雨】Pó-pân-chō Delta Lâm liû-chhiⁿ-hō͘/Pó-pân-tsō Delta Lâm liû-tshinn-hōo/寶瓶座 δ 南流星雨/the Southern Delta Aquariids
- 【英仙座流星雨】Eng-sian-chō liû-chhiⁿ-hō͘/Ing-sian-tsō liû-tshinn-hō͘lta Lâm Liû-tshinn-hōo/英仙座流星雨/the Perseids
- 【突尼西亞】Tu̍t-nî-se-a/Tu̍t-nî-se-a/突尼西亞/Tunisia
- 【彗星】hui-chhiⁿ/hui-tshinn/彗星/comet
- 【小行星】sió-kiâⁿ-chhiⁿ/sió-kiânn-tshinn/小行星/asteroid


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[meteor showers]:https://spaceplace.nasa.gov/meteor-shower/en/
[orbit around the Sun]:https://apod.nasa.gov/apod/ap180808.html
[same Sun]:https://apod.nasa.gov/apod/ap200802.html
[orbiting debris stream]:https://www.meteorshowers.org/
[meteor wind e]:https://apod.nasa.gov/apod/ap210815.html
[meteor wind t]:https://apod.tw/daily/20210815/
[Earth's atmosphere]:https://climate.nasa.gov/news/2919/earths-atmosphere-a-multi-layered-cake/
[Their streaks e]:https://apod.nasa.gov/apod/ap211116.html
[Their streaks t]:https://apod.tw/daily/20211116/
[the radiant]:https://en.wikipedia.org/wiki/Radiant_(meteor_shower)
[featured image]:https://www.facebook.com/photo?fbid=482196980575868&set=a.459623809499852
[Berber]:https://en.wikipedia.org/wiki/Berbers
[Zriba El Alia]:https://youtu.be/vhOTGyA3Bbk
[Tunisia]:https://en.wikipedia.org/wiki/Tunisia
[Southern Delta Aquariids]:https://en.wikipedia.org/wiki/Southern_Delta_Aquariids
[A few days ago]:https://youtu.be/KdNHpX-u9w0?t=116
[more famous]:https://i.pinimg.com/236x/e9/1d/9c/e91d9c4bd7c0ae81975ac7d7b9695742.jpg
[the Perseids]:https://solarsystem.nasa.gov/asteroids-comets-and-meteors/meteors-and-meteorites/perseids/in-depth/
