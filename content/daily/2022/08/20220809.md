---
title: 離開地球
date: 2022-08-09
publishdate: 2022-08-09T11:45:00+0800
tags: [信使號太空船, 水星, 縮時攝影]
hero: https://www.youtube.com/watch?v=rFDjAfwmWKM
summary: 咱若是離開地球會看著啥物？這个詳細景色捌去予 信使號太空船 翕過。
categories: [podcast]
vocals: [阿錕]
---

{{% apod %}}

- 原始文章：[Leaving Earth](https://apod.nasa.gov/apod/ap220809.html)
- 影片來源：[NASA](https://www.nasa.gov/)/[JHU Applied Physics Lab](https://messenger.jhuapl.edu/)/[Carnegie Inst. Washington](https://carnegiescience.edu/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl7xgcrls02jx01wm56j3d2n9" >}}

## [漢羅] 離開地球
咱若是離開地球會看著啥物？
這个詳細景色捌去予 信使號太空船 [翕過][recorded visually]。
信使號太空船是欲去 [水星][planet Mercury] ê 太空船，伊飛去水星 ê 過程中，捌 tī 2005 年 幌轉來地球。
佇這个 [縮時攝影][this time-lapse video] 影片內底，咱看會著地球那飛遠，那咧自轉。
去予太陽照予光 ê 彼爿地球是 [遮爾光][so bright]，[背景星煞看無啥有][stars are not visible]。
[信使號 機器人 太空船][robotic MESSENGER spacecraft] 這馬當咧踅 [水星][Mercury]，伊最近才 [完成水星表面 ê 頭一張全球地圖][complete map of the surface]。
有當時仔，[信使號太空船][MESSENGER] 會 [看倒轉來][peer back] 咱 ê 地球。
信使號太空船是少數地球製造，毋閣 [永遠袂轉來][never return] [地球][Earth t] ê 物件。
信使號上尾 ê 任務，會踮 [水星表面][Mercury's surface] 墜落。

## [POJ] Lī-khui Tē-kiû
Lán nā-sī lī-khui Tē-kiû ē khòaⁿ-tio̍h siáⁿ-mih?
Chit-ê siông-sè kéng-sek bat khì hō͘ Sìn-sú-hō thài-khong-chûn hip-kòe.
Sìn-sú-hō thài-khong-chûn sī beh khì Chúi-chhiⁿ ê thài-khong-chûn, i poe khì Chúi-chhiⁿ ê kòe-têng tiong, bat tī 2005 nî hàiⁿ tńg-lâi Tē-kiû.
Tī chit-ê sok-sî-liap-iáⁿ iáⁿ-phìⁿ lāi-té, lán khòaⁿ-ē-tio̍h Tē-kiû ná poe hn̄g, ná leh chū-choán.
Khì hō͘ Thài-iông chiò hō͘ kng ê hit-pêng Tē-kiû sī chiah-nī kng, pōe-kéng chhiⁿ soah khòaⁿ bô sáⁿ ū.
Sìn-sú-hō ke-khì-lâng thài-khong-chûn chit-má tng-leh se̍h Chúi-chhiⁿ, i chòe-kīn chiah oân-sêng Chúi-chhiⁿ piáu-bīn ê thâu chi̍t tiuⁿ choân-kiû tē-tô͘.
Ū-tang-sî-á, Sìn-sú-hō thài-khong-chûn ē khòaⁿ tò-tńg-lâi lán ê Tē-kiû.
Sìn-sú-hō thài-khong-chûn sī chió-sò͘ Tē-kiû chè-chō, m̄-koh éng-oán bōe tńg-lâi Tē-kiû ê mi̍h-kiāⁿ.
Sìn-sú-hō siōng bóe ê jīm-bū, ē tiàm Chúi-chhiⁿ piáu-bīn tūi-lo̍h.

## [KIP] Lī-khui Tē-kiû
Lán nā-sī lī-khui Tē-kiû ē khuànn-tio̍h siánn-mih?
Tsit-ê siông-sè kíng-sik bat khì hōo Sìn-sú-hō thài-khong-tsûn hip-kuè.
Sìn-sú-hō thài-khong-tsûn sī beh khì Tsuí-tshinn ê thài-khong-tsûn, i pue khì Tsuí-tshinn ê kuè-tîng tiong, bat tī 2005 nî hàinn tńg-lâi Tē-kiû.
Tī tsit-ê sok-sî-liap-iánn iánn-phìnn lāi-té, lán khuànn-ē-tio̍h Tē-kiû ná pue hn̄g, ná leh tsū-tsuán.
Khì hōo Thài-iông tsiò hōo kng ê hit-pîng Tē-kiû sī tsiah-nī kng, puē-kíng tshinn suah khuànn bô sánn ū.
Sìn-sú-hō ke-khì-lâng thài-khong-tsûn tsit-má tng-leh se̍h Tsuí-tshinn, i tsuè-kīn tsiah uân-sîng Tsuí-tshinn piáu-bīn ê thâu tsi̍t tiunn tsuân-kiû tē-tôo.
Ū-tang-sî-á, Sìn-sú-hō thài-khong-tsûn ē khuànn tò-tńg-lâi lán ê Tē-kiû.
Sìn-sú-hō thài-khong-tsûn sī tsió-sòo Tē-kiû tsè-tsō, m̄-koh íng-uán buē tńg-lâi Tē-kiû ê mi̍h-kiānn.
Sìn-sú-hō siōng bué ê jīm-bū, ē tiàm Tsuí-tshinn piáu-bīn tuī-lo̍h.

## [English] Leaving Earth
What it would look like to leave planet Earth?
Such an event was [recorded visually][recorded visually] in great detail by the MESSENGER spacecraft as it swung back past the Earth in 2005 on its way in toward the [planet Mercury][planet Mercury].
Earth can be seen rotating in [this time-lapse video][this time-lapse video], as it recedes into the distance.
The sunlit half of Earth is [so bright][so bright] that background [stars are not visible][stars are not visible].
The [robotic MESSENGER spacecraft][robotic MESSENGER spacecraft] is now in orbit around [Mercury][Mercury] and has recently concluded the first [complete map of the surface][complete map of the surface].
On occasion, [MESSENGER][MESSENGER] has continued to [peer back][peer back] at its home world.
MESSENGER is one of the few things created on the [Earth][Earth e] that will [never return][never return].
At the end of its mission MESSENGER crashed into [Mercury's surface][Mercury's surface].

## 詞彙學習（漢羅/POJ/KIP/華語/English）
- 【信使號太空船】Sìn-sú-hō thài-khong-chûn/Sìn-sú-hō thài-khong-tsûn/信使號太空船/MESSENGER spacecraft
- 【水星】Chúi-chhiⁿ/Tsuí-tshinn/水星/Mercury
- 【縮時攝影】sok-sî-liap-iáⁿ/sok-sî-liap-iánn/縮時攝影/time-lapse


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[recorded visually]:https://messenger.jhuapl.edu/Explore/Videos.html
[planet Mercury]:https://solarsystem.nasa.gov/planets/mercury/in-depth/
[this time-lapse video]:http://www.youtube.com/watch?v=rFDjAfwmWKM
[so bright]:http://4.bp.blogspot.com/-RYrGwwZZh3w/UY6H01FhfuI/AAAAAAAADCc/RJPqAsNoVfg/s400/Dogs-Wearing-Sunglasses-Drinking.jpg
[stars are not visible]:http://www.badastronomy.com/bad/tv/foxapollo.html#stars
[robotic MESSENGER spacecraft]:http://messenger.jhuapl.edu/About/Spacecraft-and-Instruments.html#spacecraft
[Mercury]:https://apod.nasa.gov/apod/ap110331.html
[complete map of the surface]:https://apod.nasa.gov/apod/ap190428.html
[MESSENGER]:https://en.wikipedia.org/wiki/MESSENGER
[peer back]:https://apod.nasa.gov/apod/ap130723.html
[Earth e]:https://apod.nasa.gov/apod/ap220206.html
[Earth t]:https://apod.tw/daily/20220206/
[never return]:http://messenger.jhuapl.edu/About/Mission-Design.html#final-extended-mission
[Mercury's surface]:https://www.nasa.gov/press-release/nasa-completes-messenger-mission-with-expected-impact-on-mercurys-surface
