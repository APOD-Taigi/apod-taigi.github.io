---
title: 火星 ê Siccar 角
date: 2022-08-31
publishdate: 2022-08-31T11:45:00+0800
tags: [free2share, 火星, 好奇號, 探測車, 毅力號, 獨創號, 偵察兵]
hero: https://apod.nasa.gov/apod/fap/image/2208/SiccarPoint_CuriosityGill_1080.jpg
summary: 是啥人 tī 火星面頂做出這个奇怪 ê 山崙？無人知影。
categories: [podcast]
vocals: [阿錕]
---

{{% apod %}}

- 原始文章：[Siccar Point on Mars](https://apod.nasa.gov/apod/ap220831.html)
- 影像來源：[NASA](https://www.nasa.gov/)/[JPL-Caltech](https://www.jpl.nasa.gov/)/[MSSS](http://www.msss.com/); 資料處理 kah [許可](https://creativecommons.org/licenses/by/2.0/): [Kevin M. Gill](https://www.flickr.com/people/kevinmgill/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl8keymoj00c201t3czut2upa" >}}

## [漢羅] 火星 ê Siccar 角
是啥人 tī 火星面頂做出這个奇怪 ê 山崙？
無人知影。
[Siccar ][Siccar Point 1]角 tī [Gale 隕石坑][Gale Crater] 內底，kah 伊邊仔 ê 地形比起來是有較尖，伊是一个袂䆀 ê 觀景點。
Tī [火星][Mars] 面頂走傱 ê [好奇號][Curiosity rover] 機器人探測車，進前捌來過這个奇怪 ê 山崙仔。
[Siccar 角][Siccar Point 2] 毋若有出眾 ê 外形，tī 較淺色 ê 岩石頂懸閣有較深色 ê 岩石。
深色岩石看起來較少年，表示講這个 tī 一般岩石層 ê [地質順序][geological ordering] 有斷去，毋閣這个過程咱 [並無了解][yet unknown]。
這个 [火星山][Martian hill] ê 名，是用地球 ê [Siccar][Siccar] [角][Point] 號名--ê。
彼是一个 tī [蘇格蘭][Scotland] 足出眾 ê 地點，kā 兩个無仝 ê 岩石層連起來。
[好奇號][Curiosity] 會繼續 tī 火星面頂探索 [Gale 隕石坑][Gale crater]，揣看有性命ê線索無。
仝這个時間，2300 公里遠 ê 所在有伊 ê 姊妹伴 [毅力號 探測車][rover Perseverance] 當咧探索 [Jezeor 隕石坑][Jezero crater]。
毅力號閣有一台 [會飛][flight-capable t] ê 偵察兵 [獨創號][Ingenuity] 咧協助伊。

## [POJ] Hóe-chhiⁿ ê Siccar Kak
Sī siáⁿ-lâng tī Hóe-chhiⁿ bīn-téng chò-chhut chit-ê kî-koài ê soaⁿ-lūn?
Bô lâng chai-iáⁿ.
Siccar Kak tī Gale ún-se̍k-kheⁿ lāi-té, kah i piⁿ-á ê Tē-hêng pí--khí-lâi sī ū khah chiam, i sī chi̍t-ê bōe-bái ê koan-kéng-tiám.
Tī Hóe-chhiⁿ bīn-téng cháu-chông ê Hòⁿ-kî-hō ke-khì-lâng thàm-chhek-chhia, chìn-chêng bat lâi kòe chit-ê kî-koài ê soaⁿ-lūn-á.
Siccar Kak m̄-nā ū chhut-chiòng ê gōa-hêng, tī khah chhián-sek ê giâm-chio̍h téng-koân koh ū khah chhim-sek ê giâm-chio̍h.
Chhim-sek giâm-chio̍h khòaⁿ--khí-lâi khah siàu-liân, piáu-sī kóng chit-ê tī it-poaⁿ giâm-chio̍h-chân ê tē-chit sūn-sī ū tn̄g--khì, m̄-koh chit ê kòe-têng lán pēng bô liáu-kái.
Chit ê hóe-chhiⁿ-soaⁿ ê miâ, sī iōng Tē-kiû ê Siccar Kak hō-miâ--ê.
He sī chi̍t-ê tī So͘-kek-lân chiok chhut-chiòng ê tē-tiám, kā nn̄g-ê bô-kâng ê giâm-chio̍h-chân liân--khí-lâi.
Hòⁿ-kî-hō ē kè-sio̍k tī Hóe-chhiⁿ bīn-téng thàm-soh Gale ún-se̍k-kheⁿ, chhōe khòaⁿ ū sìⁿ-miā ê sòaⁿ-soh bô.
Kāng chit-ê sî-kan, 2300 kong-lí hn̄g ê só͘-chāi ū i ê chí-mōe-phōaⁿ Gē-le̍k-hō thàm-chhek-chhia tng-leh thàm-soh Jezeor ún-se̍k-kheⁿ.
Gē-le̍k-hō koh ū chi̍t tâi ē poe ê cheng-chhat-peng To̍k-chhòng-hō leh hia̍p-chō͘ i.

## [KIP] Hué-tshinn ê Siccar Kak
Sī siánn-lâng tī Hué-tshinn bīn-tíng tsò-tshut tsit-ê kî-kuài ê suann-lūn?
Bô lâng tsai-iánn.
Siccar Kak tī Gale ún-si̍k-khenn lāi-té, kah i pinn-á ê Tē-hîng pí--khí-lâi sī ū khah tsiam, i sī tsi̍t-ê buē-bái ê kuan-kíng-tiám.
Tī Hué-tshinn bīn-tíng tsáu-tsông ê Hònn-kî-hō ke-khì-lâng thàm-tshik-tshia, tsìn-tsîng bat lâi kuè tsit-ê kî-kuài ê suann-lūn-á.
Siccar Kak m̄-nā ū tshut-tsiòng ê guā-hîng, tī khah tshián-sik ê giâm-tsio̍h tíng-kuân koh ū khah tshim-sik ê giâm-tsio̍h.
Tshim-sik giâm-tsio̍h khuànn--khí-lâi khah siàu-liân, piáu-sī kóng tsit-ê tī it-puann giâm-tsio̍h-tsân ê tē-tsit sūn-sī ū tn̄g--khì, m̄-koh tsit ê kuè-tîng lán pīng bô liáu-kái.
Tsit ê hué-tshinn-suann ê miâ, sī iōng Tē-kiû ê Siccar Kak hō-miâ--ê.
He sī tsi̍t-ê tī Soo-kik-lân tsiok tshut-tsiòng ê tē-tiám, kā nn̄g-ê bô-kâng ê giâm-tsio̍h-tsân liân--khí-lâi.
Hònn-kî-hō ē kè-sio̍k tī Hué-tshinn bīn-tíng thàm-soh Gale ún-si̍k-khenn, tshuē khuànn ū sìnn-miā ê suànn-soh bô.
Kāng tsit-ê sî-kan, 2300 kong-lí hn̄g ê sóo-tsāi ū i ê tsí-muē-phuānn Gē-li̍k-hō thàm-tshik-tshia tng-leh thàm-soh Jezeor ún-si̍k-khenn.
Gē-li̍k-hō koh ū tsi̍t tâi ē pue ê tsing-tshat-ping To̍k-tshòng-hō leh hia̍p-tsōo i.

## [English] Siccar Point on Mars

What created this unusual hill on Mars?
No one is sure.
A good outlook to survey the surrounding area, [Siccar Point][Siccar Point 1] stands out from its surroundings in [Gale Crater][Gale Crater].
The unusual mound was visited by the robotic [Curiosity rover][Curiosity rover] exploring [Mars][Mars] late last year.
[Siccar Point][Siccar Point 2] not only has a distinctive shape, it has dark rocks above lighter rocks.
The apparent much younger age of the dark rocks indicates a time-break in the usual [geological ordering][geological ordering] of rock layers -- by a process [yet unknown][yet unknown].
The [Martian hill][Martian hill] is named for [Siccar][Siccar] [Point][Point] on Earth, a place in [Scotland][Scotland] itself distinctive as a junction between two different rock layers.
[Curiosity][Curiosity] continues to explore [Gale crater][Gale crater] on Mars, looking for clues of ancient life.
Simultaneously, 2300 kilometers away, its sister [rover Perseverance][rover Perseverance] explores [Jezero crater][Jezero crater], there assisted by the [flight-capable][flight-capable e] scout [Ingenuity][Ingenuity].

## 詞彙學習

|漢羅|POJ|KIP|華語|English|
|-|-|-|-|-|
|火星|Hóe-chhiⁿ|Hué-tshinn|火星|Mars|
|好奇號|Hòⁿ-kî-hō|Hònn-kî-hō|好奇號|Curiosity|
|探測車|thàm-chhek-chhia|thàm-tshik-tshia|探測車|rover|
|毅力號|Gē-le̍k-hō|Gē-li̍k-hō|毅力號|Perseverance|
|獨創號|To̍k-chhòng-hō|To̍k-tshòng-hō|獨創號|Ingenuity|
|偵察兵|cheng-chhat-peng|tsing-tshat-ping|偵察兵|scout|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Siccar Point 1]:https://www.flickr.com/photos/kevinmgill/51632892072
[Gale Crater]:https://www.jpl.nasa.gov/videos/a-guide-to-gale-crater
[Curiosity rover]:https://www.jpl.nasa.gov/missions/mars-science-laboratory-curiosity-rover-msl
[Mars]:https://solarsystem.nasa.gov/planets/mars/in-depth/
[Siccar Point 2]:https://www.flickr.com/photos/thomasappere/51642208126/in/pool-apods/
[geological ordering]:https://en.wikipedia.org/wiki/Stratigraphy
[yet unknown]:https://cdn.britannica.com/40/230840-050-2676B617/Dog-listening-mutt.jpg
[Martian hill]:https://mars.nasa.gov/msl/mission-updates/9061/sols-3276-3277-closest-approach-to-siccar-point/
[Siccar]:https://youtu.be/JCEDCcHcpYE
[Point]:https://en.wikipedia.org/wiki/Siccar_Point
[Scotland]:https://en.wikipedia.org/wiki/Scotland
[Curiosity]:https://apod.nasa.gov/apod/ap191029.html
[Gale crater]:https://apod.nasa.gov/apod/ap110729.html
[rover Perseverance]:https://mars.nasa.gov/mars2020/
[Jezero crater]:https://mars.nasa.gov/mars2020/mission/science/landing-site/
[flight-capable e]:https://apod.nasa.gov/apod/ap210420.html
[flight-capable t]:https://apod.tw/daily/20210420/
[Ingenuity]:https://mars.nasa.gov/technology/helicopter/#Quick-Facts
