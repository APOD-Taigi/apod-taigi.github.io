---
title: Kā 恆星提掉 ê 馬頭星雲區
date: 2022-08-29
publishdate: 2022-08-29T11:45:00+0800
tags: [馬頭星雲, 獵戶座, 火舌星雲, 參宿一, 獵戶座皮帶]
hero: https://apod.nasa.gov/apod/fap/image/2208/Horsehead_Chatzifrantzis_1080.jpg
summary: Tī 獵戶座內底彼个有名 ê 馬頭星雲，毋是孤單--ê。

categories: [podcast]
vocals: [阿錕]
---

{{% apod %}}

- 原始文章：[The Horsehead Nebula Region without Stars](https://apod.nasa.gov/apod/ap220829.html)
- 影像來源 kah 版權：[George Chatzifrantzis](mailto: g-xfrantzis@hotmail.com)
- NASA 報導：[Artemis 一號 登月任務](https://www.nasa.gov/content/live-coverage-of-nasas-artemis-i-mission-to-the-moon)
- 予老師 kah 學生：[愛按怎 tī 上課 ê 時陣用「逐工一幅天文圖」ê 文章](https://apod.nasa.gov/apod/lib/apodclass.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl8hjtu8b00hc01slcsn0gy20" >}}

## [漢羅] Kā 恆星提掉 ê 馬頭星雲區
Tī 獵戶座內底彼个有名 ê 馬頭星雲，毋是孤單--ê。
較深 ê 感光影像 kā 咱講，相片正爿中央這个咱熟似 ê [烏暗區][dark familiar shape]，是吸收 [塗粉][dust] kah [發光氣體][glowing gas] [大型複合體][vast complex] ê 一部份。
這張 [壯觀 ê 相片][spectacular picture] kā 咱詳細介紹這个錯綜複雜 ê [宇宙壁毯][tapestry of gaseous wisps]。
這內底 ê 氣體 [雲絲][filaments]，是 [恆星風][stellar winds] kah 古早時代 ê [超新星][supernovas] 創作、雕出來--ê。
馬頭星雲 ê 倒爿彼个柑仔色--ê，就是 [火舌星雲][Flame Nebula t]。
為著欲強調塗粉 kah 氣體，大部份 ê [恆星][stars t] 已經用 [數位方式 kā 徙走矣][digitally removed]。
毋閣猶是有留一寡仔，親像是火舌星雲頂懸 ê [參宿一][Alnitak]。
伊是 [獵戶座皮帶][Orion's famous belt]，就是排規排 ê 彼三粒星內底，上正爿彼粒。
[馬頭星雲][Horsehead Nebula] 就 chhāi tī [獵戶座][constellation of Orion] ê 方向遐，離咱有 1500 [光年][light years] 遠。

## [POJ] Kā Hêng-chhiⁿ the̍h-tiāu ê Bé-thâu-seng-hûn-khu
Tī La̍h-hō͘-chō lāi-té hit-ê ū-miâ ê Bé-thâu-seng-hûn, m̄-sī ko͘-toaⁿ--ê.
Khah chhim ê kám-kng iáⁿ-siōng kā lán kóng, siòng-phìⁿ chiàⁿ-pêng tiong-ng chit-ê lán se̍k-sāi ê o͘-àm-khu, sī khip-siu thô͘-hún kah hoat-kng khì-thé tōa-hêng ho̍k-ha̍p-thé ê chi̍t-pō͘-hūn.
Chit-tiuⁿ chòng-koan ê siòng-phìⁿ kā lán siông-sè kài-siāu chit ê chhò-chong-ho̍k-cha̍p ê ú-tiū piah-thán.
Chit lāi-té ê khì-thé hûn-si, sī hêng-chhiⁿ-hong kah kó͘-chá sî-tāi ê chhiau-sin-seng chhòng-chok, tiau--chhut-lâi--ê.
Bé-thâu-seng-hûn ê tò-pêng hit-ê kam-á-sek--ê, to̍h-sī Hóe-chi̍h-seng-hûn.
Ūi-tio̍h beh kiông-tiāu thô͘-hún kah khì-thé, tōa-pō͘-hūn ê hêng-chhiⁿ í-keng iōng só͘-ūi hong-sek kā sóa-cháu--ah.
M̄-koh iáu-sī ū lâu chi̍t-kóa-á, chhin-chhiūⁿ sī Hóe-chi̍h-seng-hûn téng-koân ê Chham-siù-it.
I sī La̍h-hō-chò phôe-tòa, to̍h-sī pâi kui-pâi ê hit saⁿ lia̍p chhiⁿ lāi-té, siōng chiàⁿ-pêng hit lia̍p.
Bé-thâu-seng-hûn to̍h chhāi tī La̍h-hō͘-chō ê hong-hiòng hiah, lī lán ū 1500 kng-nî hn̄g.

## [KIP]

## [English] The Horsehead Nebula Region without Stars

The famous Horsehead Nebula in Orion is not alone.
A deep exposure shows that the [dark familiar shape][dark familiar shape]d indentation, visible just right of center, is part of a [vast complex][vast complex] of absorbing [dust][dust] and [glowing gas][glowing gas].
The featured [spectacular picture][spectacular picture] details an intricate [tapestry of gaseous wisps][tapestry of gaseous wisps] and dust-laden [filaments][filaments] that were created and sculpted over eons by [stellar winds][stellar winds] and ancient [supernovas][supernovas].
The [Flame Nebula][Flame Nebula e] is visible in orange just to the Horsehead's left.
To highlight the dust and gas, most of the [stars][stars e] have been [digitally removed][digitally removed], although a notable exception is [Alnitak][Alnitak], just above the Flame Nebula, which is the rightmost star in [Orion's famous belt][Orion's famous belt] of three aligned stars.
The [Horsehead Nebula][Horsehead Nebula] lies 1,500 [light years][light years] distant towards the [constellation of Orion][constellation of Orion].

## 詞彙學習（漢羅/POJ/KIP/華語/English）
- 【馬頭星雲】Bé-thâu-seng-hûn/Bé-thâu-sing-hûn/馬頭星雲/Horsehead Nebula
- 【獵戶座】La̍h-hō͘-chō/La̍h-hōo-tsō/獵戶座/Orion
- 【獵戶座皮帶】La̍h-hō͘-chō phôe-tòa/La̍h-hōo-tsō phuê-tuà/獵戶座腰帶/Orion's belt
- 【火舌星雲】Hóe-chi̍h-seng-hûn/Hué-tsi̍h-sing-hûn/火焰星雲/Flame Nebula
- 【火焰星雲】Hóe-iām-seng-hûn/Hué-iām-sing-hûn/火焰星雲/Flame Nebula
- 【參宿一】Chham-siù-it/Tsham-siù-it/參宿一/Alnitak
- 【超新星】chhiau-sin-seng/tshiau-sin-sing/超新星/supernova
- 【壁毯】piah-thán/piah-thán/壁毯/tapestry
- 【恆星風】hêng-chhiⁿ-hong/hîng-tshinn-hong/恆星風/stellar wind



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[dark familiar shape]:https://apod.nasa.gov/apod/ap171227.html
[vast complex]:https://apod.nasa.gov/apod/ap181014.html
[dust]:https://en.wikipedia.org/wiki/Cosmic_dust
[glowing gas]:https://en.wikipedia.org/wiki/Emission_nebula
[spectacular picture]:https://www.facebook.com/atikcameras/photos/a.221987127859674/5018199258238413/
[tapestry of gaseous wisps]:https://apod.nasa.gov/apod/ap190318.html
[filaments]:https://apod.nasa.gov/apod/ap161207.html
[stellar winds]:https://astronomy.swin.edu.au/cosmos/s/stellar+winds
[supernovas]:https://heasarc.gsfc.nasa.gov/docs/snr.html
[Flame Nebula e]:https://apod.nasa.gov/apod/ap210412.html
[Flame Nebula t]:https://apod.tw/daily/20210412/
[stars e]:https://apod.nasa.gov/apod/ap220111.html
[stars t]:https://apod.tw/daily/20220111/
[digitally removed]:https://www.pleated-jeans.com/wp-content/uploads/2016/05/drama-cat2-1.jpg
[Alnitak]:https://en.wikipedia.org/wiki/Alnitak
[Orion's famous belt]:https://apod.nasa.gov/apod/ap170604.html
[Horsehead Nebula]:https://en.wikipedia.org/wiki/Horsehead_Nebula
[light years]:https://spaceplace.nasa.gov/light-year/en/
[constellation of Orion]:https://earthsky.org/constellations/orion-the-hunter-most-recognizable/
