---
title: 無恆星 ê 內海仔星雲
date: 2022-08-08
publishdate: 2022-08-08T11:45:00+0800
tags: [內海仔星雲, M8, 開放星團, NGC 6530, 恆星風, 人馬座, 銀河系, 漏壼, 水素, 電子化, 複合]
hero: https://apod.nasa.gov/apod/fap/image/2208/LagoonStarFree_Dhar_960.jpg
summary: Tī 宇宙深空這个紛亂 ê 內海仔星雲 內底，有發光星際氣體 kah 烏暗塗粉雲 組成 ê 山龍。
---

{{% apod %}}

- 原始文章：[The Lagoon Nebula without Stars](https://apod.nasa.gov/apod/ap220808.html)
- 影像來源 kah 版權：[Sameer Dhar](mailto:dhar.sam@gmail,com)
- 台文翻譯：[An-Li Tsai][An-Li Tsai] ([NCU][NCU])

## [漢羅] 無恆星 ê 內海仔星雲
Tī 宇宙深空這个紛亂 ê [內海仔星雲][Lagoon Nebula] 內底，有發光星際氣體 kah 烏暗塗粉雲 組成 ê 山龍。
內海仔星雲 嘛叫做 [M8][M8]，這个恆星形成區離咱有 5000 光年遠。
是講伊 tùi [觀星團][telescopic tours] 來講是一个足熱門 ê 目標。
伊 tī 人馬座 ê 方向，就 tī [咱銀河系][our Milky Way Galaxy] ê 中心。
伊有足明顯 ê 紅色發射線，是離子化 ê 水素原子 kah 游離電子複合，發出 ê 光。
內海仔星雲這个驚奇 ê 深空景色，差不多有 100 [光年闊][light-years across]。
中央正爿彼个足光、足實櫼、漏壼形 ê 氣體，是去予 [大質量少年恆星][massive young star] ê 極端恆星風 kah 高能輻射 kā 氣體離子化，雕出這个形體--ê。
雖然 [這張相片][featured image] 有 kā 開放星團 NGC 6530 內底足濟粒恆星 [攏用數位處理 kā 刣掉矣][digitally removed]，毋閣實際上，in 猶 [浮][drift] tī 星雲內底。
In 才拄 tī 內海仔星雲內底形成，差不多才幾若百萬歲爾爾。


## [POJ] Bô Hêng-chhiⁿ ê Lāi-hái-á-seng-hûn
Tī ú-tiū chhim-khong chit-ê hun-loān ê Lāi-hái-á-seng-hûn lāi-té, ū hoat-kng seng-chè khì-thé kah o͘-àm thô͘-hún-hûn cho͘-sêng ê soaⁿ-lêng.
Lāi-hái-á-seng-hûn mā kiò-chò M8, chit ê hêng-chhiⁿ-hêng-sêng-khu lî lán ū 5000 kng-nî hn̄g.
Sī-kóng i tùi koan-seng-thoân lâi-kóng sī chi̍t-ê chiok jia̍t-mn̂g ê bo̍k-piau.
I tī Jîn-má-chō ê hong-hiòng, to̍h tī lán Gîn-hô-hē ê tiong-sim.
I ū chiok bêng-hián ê âng-sek hoat-siā-sòaⁿ, sī lî-chú-hòa ê chúi-sò͘ goân-chú kah iû-lī tiān-chú ho̍k-ha̍p, hoat--chhut ê kng.
Lāi-hái-á-seng-hûn chit-ê kiaⁿ-kî ê chhim-khong kéng-sek, chha-put-to ū 100 kng-nî khoah.
Tiong-ng chiàⁿ-pêng hit-ê chiok kng, chiok cha̍t-chiⁿ, lāu-ô͘-hêng ê khì-thé, sī khì hō͘ tōa-chit-liōng siàu-liân hêng-chhiⁿ ê ke̍k-toan hêng-chhiⁿ-hong kah ko-lêng hok-siā kā khì-thé lî-chú-hòa, tiau-chhut chit-ê hêng-thé.
Sui-jiân chit-tiuⁿ siòng-phìⁿ ū kā khai-hòng seng-thoân NGC 6530 lāi-té chiok-chōe lia̍p hêng-chhiⁿ lóng thâi-tiāu, m̄-koh si̍t-chè-siōng, in iáu phû tī seng-hûn lāi-té.
In chiah tú tī Lāi-hái-á-seng-hûn lāi-té hêng-sêng, chha-put-to chiah kúi-ā pah-bān hòe niā-niā.

## [KIP] Bô Hêng-chhiⁿ ê Lāi-hái-á-seng-hûn
Tī ú-tiū chhim-khong chit-ê hun-loān ê Lāi-hái-á-seng-hûn lāi-té, ū hoat-kng seng-chè khì-thé kah o͘-àm thô͘-hún-hûn cho͘-sêng ê soaⁿ-lêng.
Lāi-hái-á-seng-hûn mā kiò-chò M8, chit ê hêng-chhiⁿ-hêng-sêng-khu lî lán ū 5000 kng-nî hn̄g.
Sī-kóng i tùi koan-seng-thoân lâi-kóng sī chi̍t-ê chiok jia̍t-mn̂g ê bo̍k-piau.
I tī Jîn-má-chō ê hong-hiòng, to̍h tī lán Gîn-hô-hē ê tiong-sim.
I ū chiok bêng-hián ê âng-sek hoat-siā-sòaⁿ, sī lî-chú-hòa ê chúi-sò͘ goân-chú kah iû-lī tiān-chú ho̍k-ha̍p, hoat--chhut ê kng.
Lāi-hái-á-seng-hûn chit-ê kiaⁿ-kî ê chhim-khong kéng-sek, chha-put-to ū 100 kng-nî khoah.
Tiong-ng chiàⁿ-pêng hit-ê chiok kng, chiok cha̍t-chiⁿ, lāu-ô͘-hêng ê khì-thé, sī khì hō͘ tōa-chit-liōng siàu-liân hêng-chhiⁿ ê ke̍k-toan hêng-chhiⁿ-hong kah ko-lêng hok-siā kā khì-thé lî-chú-hòa, tiau-chhut chit-ê hêng-thé.
Sui-jiân chit-tiuⁿ siòng-phìⁿ ū kā khai-hòng seng-thoân NGC 6530 lāi-té chiok-chōe lia̍p hêng-chhiⁿ lóng thâi-tiāu, m̄-koh si̍t-chè-siōng, in iáu phû tī seng-hûn lāi-té.
In chiah tú tī Lāi-hái-á-seng-hûn lāi-té hêng-sêng, chha-put-to chiah kúi-ā pah-bān hòe niā-niā.

## [English] The Lagoon Nebula without Stars
Ridges of glowing interstellar gas and dark dust clouds inhabit the turbulent, cosmic depths of the [Lagoon Nebula][Lagoon Nebula].
Also known as [M8][M8], the bright star forming region is about 5,000 light-years distant.
But it still makes for a popular stop on [telescopic tours][telescopic tours] of the constellation Sagittarius, toward the center of [our Milky Way Galaxy][our Milky Way Galaxy].
Dominated by the telltale red emission of ionized hydrogen atoms recombining with stripped electrons, this stunning, deep view of the Lagoon is nearly 100 [light-years across][light-years across].
Right of center, the bright, compact, hourglass shape is gas ionized and sculpted by energetic radiation and extreme stellar winds from a [massive young star][massive young star].
In fact, although [digitally removed][digitally removed] from the [featured image][featured image], the many bright stars of open cluster NGC 6530 [drift][drift] within the nebula, [just formed][just formed] in the Lagoon several million years ago.

## 詞彙學習（漢羅/POJ/KIP/華語/English）
- 【內海仔星雲】Lāi-hái-á-seng-thoân/Lāi-hái-á-sing-thuân/內海仔星雲/the Lagoon Nebula
- 【開放星團】khai-hòng seng-thoân/khai-hòng sing-thuân/開放星團/open cluster
- 【恆星風】hêng-chhiⁿ-hong/hîng-tshinn-hong/恆星風/stellar wind
- 【人馬座】Jîn-má-chō/Jîn-má-tsō/人馬座/Sagittarius
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【漏壼】lāu-ô͘/lāu-ôo/漏斗/hourglass
- 【水素】chúi-sò͘/tsuí-sòo//hydrogen
- 【電子】tiān-chú/tiān-tsú/電子/electron
- 【離子化】lî-chú-hòa/lî-tsú-huà/離子化/ionized
- 【原子】goân-chú/guân-tsú/原子/atom
- 【複合】ho̍k-ha̍p/ho̍k-ha̍p/複合/recombine
- 【M8】M pat/M pat/M8/M8
- 【NGC 6530】NGC lio̍k-ngó͘-sam-khòng/NGC lio̍k-ngóo-sam-khòng/NGC 6530/NGC 6530



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Lagoon Nebula]:https://en.wikipedia.org/wiki/Lagoon_Nebula
[M8]:https://apod.nasa.gov/apod/ap200601.html
[telescopic tours]:https://apod.nasa.gov/apod/ap141125.html
[our Milky Way Galaxy]:https://solarsystem.nasa.gov/resources/285/the-milky-way-galaxy/
[light-years across]:https://spaceplace.nasa.gov/light-year/en/
[massive young star]:https://apod.nasa.gov/apod/ap140820.html
[digitally removed]:https://media.istockphoto.com/photos/lovely-puppy-portrait-picture-id92359506?k=20&m=92359506&s=612x612&w=0&h=tZkP0X2qQ-dyjj4hj_5K4RSdNoqRNMt1U_fFgsTTXvU=
[featured image]:https://www.instagram.com/p/CfBI2Z4sVzp/?hl=en
[drift]:http://arxiv.org/abs/1311.1201
[just formed]:http://arxiv.org/abs/1209.0898
