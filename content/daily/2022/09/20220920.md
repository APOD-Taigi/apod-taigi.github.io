---
title: Kā 恆星提掉 ê 恆星形成區 NGC 3582
date: 2022-09-20
publishdate: 2022-09-20T11:45:00+0800
tags: [自由女神星雲, 多環芳烴, PAHs, RCW 57, 水素, NGC 3576, NGC 3582, NGC 3584, 恆星形成區]
hero: https://apod.nasa.gov/apod/image/2209/NGC3576_Willocks_960_Starless.jpg
summary: 自由女神星雲是發生啥物代誌？遮當咧形成 明亮 ê 恆星 kah 產生趣味 ê 分子。
categories: [podcast]
vocals: [阿錕]
---

{{% apod %}}

- 原始文章：[Star Forming Region NGC 3582 without Stars](https://apod.nasa.gov/apod/ap220920.html)
- 影像來源 kah 版權：[Chris Willocks](https://www.instagram.com/chris.willocks/)
- 天頂予你 ê 禮物：[毋知 APOD tī 你生日彼工攢佗一張相片予你？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl98ku2by0n1e01x9f1dt74tr" >}}

## [漢羅] Kā 恆星提掉 ê 恆星形成區 NGC 3582
[自由女神][Statue of Liberty] 星雲是發生啥物代誌？
遮當咧形成 [明亮 ê 恆星][Bright stars t] kah [產生][liberated] [趣味 ê 分子][interesting molecules]。
這个 tī 恆星形成區內底 ê [複雜星雲][complex nebula] 叫做 RCW 57。
伊毋若有成自由女神，嘛有成 [咧飛 ê 超人][flying superhero]、抑是 [咧哭 ê 天使][weeping angel]。
用數位處理 ê 方式 kā 相片內底 ê 恆星提掉，閣 [重新配色][this re-assigned color image]。
內底有展示 [烏暗星際塗粉][dark interstellar dust] 中足實密 ê 雲丸、去予恆星 kā [水素氣體][glowing hydrogen gas] 離子化 ê 發光氣體、kah 去予死亡恆星噴出來 ê [大型氣體箍仔][great loop]。
[這个 tùi NGC 3576 較細節 ê 研究][detailed study of NGC 3576]，包括 [NGC 3582][NGC 3582] kah [NGC 3584][NGC 3584]，有看著其中 33 粒大質量恆星演化到上尾階段 ê 模樣，嘛確實有揣著複合碳分子，叫做 [多環芳烴][polycyclic aromatic hydrocarbons] (PAHs)。
PAHs 去 hŏng 認為講，伊是 ùi [恆星形成區][star forming region] 內底較冷 ê 氣體製造出來--ê。
而且 PAHs tī 50 億年前 [做太陽 ê 星雲][Sun's formation nebula] 內底出現，tùi 地球 [發展性命][development of life] 來講，是真重要 ê 一步。


## [POJ] Kā hêng-chhiⁿ the̍h-tiāu ê Hêng-chhiⁿ hêng-sêng-khu NGC 3582
Chū-iû-lú-sîn seng-hûn sī hoat-seng siáⁿ-mih tāi-chì?
Chiah tng-leh hêng-sêng bêng-liōng ê hêng-chhiⁿ kah sán-seng chhù-bī ê hun-chú.
Chit-ê tī hêng-chhiⁿ hêng-sêng-khu lāi-té ê hop-cha̍p seng-hûn kiò-chò RCW 57.
I m̄-nā ū sêng Chū-iû-lú-sîn, mā ū sêng leh poe ê chhiau-jîn, iah-sī leh khàu ê thian-sài.
Iōng só͘-ūi chhú-lí ê hong-sek kā siòng-phìⁿ lāi-té ê hêng-chhiⁿ the̍h-tiāu, koh tiông-sin phòe-sek ê siòng-phìⁿ, ū tiān-sī o͘-àm seng-chè-thô͘-hún tiong chiok cha̍t-ba̍t ê hûn-oân, khì hō͘ hêng-chhiⁿ kā chúi-sò͘ khì-thé lî-chú-hòa ê hoat-kng khì-thé, koh-ū khì hō͘ sí-bông hêng-chhiⁿ phùn-chhut-lâi ê tōa-hêng khì-thé-kho͘-á.
Chit-ê tùi NGC 3576 khah sè-chiat ê gián-kiù, pau-koat NGC 3582 kah NGC 3584, ū khòaⁿ-tio̍h kî-tiong 33 lia̍p tōa-chit-liōng hêng-chhiⁿ ián-hòa kàu siōng-bóe kai-tōaⁿ ê bô͘-iūⁿ, mā khak-si̍t ū chhōe-tio̍h ho̍k-ha̍p-thòaⁿ-hun-chú, kiò-chò To-khoân-phang-kēng (PAHs).
PAHs khì hŏng jīn-ûi kóng, i sī ùi hêng-chhiⁿ-hêng-sêng-khu lāi-té khah léng ê khì-thé chè-chō chhut--lâi--ê.
Jî-chhiáⁿ PAHs tī 50 ek-nî chêng chò Thài-iông ê seng-hûn lāi-té chhut-hiān, tùi Tē-kiû hoat-tián sìⁿ-miā lâi-kóng, sī chin tiōng-iàu ê chi̍t-pò͘.

## [KIP] Kā hîng-tshinn the̍h-tiāu ê Hîng-tshinn hîng-sîng-khu NGC 3582
Tsū-iû-lú-sîn sing-hûn sī huat-sing siánn-mih tāi-tsì?
Tsiah tng-leh hîng-sîng bîng-liōng ê hîng-tshinn kah sán-sing tshù-bī ê hun-tsú.
Tsit-ê tī hîng-tshinn hîng-sîng-khu lāi-té ê hop-tsa̍p sing-hûn kiò-tsò RCW 57.
I m̄-nā ū sîng Tsū-iû-lú-sîn, mā ū sîng leh pue ê tshiau-jîn, iah-sī leh khàu ê thian-sài.
Iōng sóo-uī tshú-lí ê hong-sik kā siòng-phìnn lāi-té ê hîng-tshinn the̍h-tiāu, koh tiông-sin phuè-sik ê siòng-phìnn, ū tiān-sī oo-àm sing-tsè-thôo-hún tiong tsiok tsa̍t-ba̍t ê hûn-uân, khì hōo hîng-tshinn kā tsuí-sòo khì-thé lî-tsú-huà ê huat-kng khì-thé, koh-ū khì hōo sí-bông hîng-tshinn phùn-tshut-lâi ê tuā-hîng khì-thé-khoo-á.
Tsit-ê tuì NGC 3576 khah sè-tsiat ê gián-kiù, pau-kuat NGC 3582 kah NGC 3584, ū khuànn-tio̍h kî-tiong 33 lia̍p tuā-tsit-liōng hîng-tshinn ián-huà kàu siōng-bué kai-tuānn ê bôo-iūnn, mā khak-si̍t ū tshuē-tio̍h ho̍k-ha̍p-thuànn-hun-tsú, kiò-tsò To-khuân-phang-kīng (PAHs).
PAHs khì hŏng jīn-uî kóng, i sī uì hîng-tshinn-hîng-sîng-khu lāi-té khah líng ê khì-thé tsè-tsō tshut--lâi--ê.
Jî-tshiánn PAHs tī 50 ik-nî tsîng tsò Thài-iông ê sing-hûn lāi-té tshut-hiān, tuì Tē-kiû huat-tián sìnn-miā lâi-kóng, sī tsin tiōng-iàu ê tsi̍t-pòo.

## [English] Star Forming Region NGC 3582 without Stars
What's happening in the [Statue of Liberty][Statue of Liberty] nebula?
[Bright stars][Bright stars e] and [interesting molecules][interesting molecules] are forming and being [liberated][liberated].
The [complex nebula][complex nebula] resides in the star forming region called RCW 57, and besides the iconic monument, to some looks like a [flying superhero][flying superhero] or a [weeping angel][weeping angel].
By digitally removing the stars, [this re-assigned color image][this re-assigned color image] showcases dense knots of [dark interstellar dust][dark interstellar dust], fields of [glowing hydrogen gas][glowing hydrogen gas] ionized by these stars, and [great loop][great loop]s of gas expelled by dying stars.
A [detailed study of NGC 3576][detailed study of NGC 3576], also known as [NGC 3582][NGC 3582] and [NGC 3584][NGC 3584], uncovered at least 33 massive stars in the end stages of formation, and the clear presence of the complex carbon molecules known as [polycyclic aromatic hydrocarbons][polycyclic aromatic hydrocarbons] (PAHs).
PAHs are thought to be created in the cooling gas of [star forming region][star forming region]s, and their development in the [Sun's formation nebula][Sun's formation nebula] five billion years ago may have been an important step in the [development of life][development of life] on Earth.

## 詞彙學習

|漢羅|POJ|KIP|華語|English|
|-|-|-|-|-|
|自由女神星雲|Chū-iû-lú-sîn seng-hûn|Tsū-iû-lú-sîn sing-hûn|自由女神星雲|Statue of Liberty nebula|
|水素|chúi-sò͘|tsuí-sòo|氫|hydrogen|
|多環芳烴|To-khoân-phang-kēng|To-khuân-phang-kīng|多環芳烴|polycyclic aromatic hydrocarbons (PAHs)|
|恆星形成區|hêng-chhiⁿ-hêng-sêng-khu|hîng-tshinn-hîng-sîng-khu|恆星形成區|star formation region|
|NGC 3584|NGC sam-ngó͘-pat-sù|NGC sam-ngóo-pat-sù|NGC 3584|NGC 3584|
|NGC 3582|NGC sam-ngó͘-pat-jī|NGC sam-ngóo-pat-jī|NGC 3582|NGC 3582|
|NGC 3576|NGC sam-ngó-chhit-lio̍k|NGC sam-ngó-tshit-lio̍k|NGC 3576|NGC 3576|
|RCW 57|RCW gō͘-cha̍p-chhit|RCW gōo-tsa̍p-tshit|RCW 57|RCW 57|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply


[Statue of Liberty]:https://apod.nasa.gov/apod/ap120509.html
[Bright stars e]:https://apod.nasa.gov/apod/ap211124.html
[Bright stars t]:https://apod.tw/daily/20211124/
[interesting molecules]:https://www.acs.org/content/acs/en/molecule-of-the-week/
[liberated]:https://en.wikipedia.org/wiki/Liberty
[complex nebula]:http://www.atlasoftheuniverse.com/nebulae/ngc3576.html
[flying superhero]:https://thumbs.dreamstime.com/b/superhero-dog-flying-clouds-funny-bulldog-dressed-as-super-hero-red-shirt-blue-cape-sky-48240315.jpg
[weeping angel]:https://en.wikipedia.org/wiki/Weeping_Angel
[this re-assigned color image]:https://www.instagram.com/p/CiLbwqOMDAc/
[dark interstellar dust]:https://apod.nasa.gov/apod/ap050110.html
[glowing hydrogen gas]:https://apod.nasa.gov/apod/emission_nebulae.html
[great loop]:https://apod.nasa.gov/apod/ap990503.html
[detailed study of NGC 3576]:https://ui.adsabs.harvard.edu/abs/2006A%26A...450..253M/abstract
[NGC 3582]:https://en.wikipedia.org/wiki/NGC_3576
[NGC 3584]:http://server7.wikisky.org/starview?object_type=3&object_id=218&object_name=NGC+3584&locale=EN
[polycyclic aromatic hydrocarbons]:https://en.wikipedia.org/wiki/Polycyclic_aromatic_hydrocarbons
[star forming region]:http://server7.wikisky.org/starview?object_type=3&object_id=218&object_name=NGC+3584&locale=EN
[Sun's formation nebula]:https://en.wikipedia.org/wiki/Formation_and_evolution_of_the_Solar_System
[development of life]:https://science.nasa.gov/solar-system/big-questions/how-did-life-begin-and-evolve-earth-and-has-it-evolved-elsewhere-solar-system
