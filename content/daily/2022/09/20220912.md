---
title: 捷克共合國天頂 ê 紅色精靈爍爁
date: 2022-09-12
publishdate: 2022-09-12T11:45:00+0800
tags: [紅色精靈, 爍爁, 雷暴]
hero: https://apod.nasa.gov/apod/fap/image/2209/sprites_scerba_960.jpg
summary: 天頂彼寡紅色雲絲是啥物？In 是真罕得看著 ê 爍爁，叫做紅色精靈，是 35 年前才發現 ê。
categories: [podcast]
vocals: [阿錕]
---

{{% apod %}}

- 原始文章：[Red Sprite Lightning over the Czech Republic](https://apod.nasa.gov/apod/ap220912.html)
- 影像來源 kah [版權][copyright]：[Daniel Ščerba](https://www.facebook.com/daniel.scerba)
- 世界各國 ê APOD：[Arabic](https://apod.me/), [Bulgarian](https://mediabricks.bg/apod-bulgaria), [Catalan](http://www.apod.cat/), [Chinese](http://www.bjp.org.cn/mryt/) (Beijing), [Chinese](http://sprite.phys.ncku.edu.tw/astrolab/mirrors/apod/apod.html) (Taiwan), [Croatian](http://www.apod.rs/Croatia.html), [Czech](http://www.astro.cz/apod/), [Dutch](http://www.apod.nl/), [Farsi](https://www.skypix.org/top/EN/1/44/0/0.aspx), [French](http://www.cidehom.com/apod.php),
[French](https://dpelletier.profweb.ca/index.html) (Canada), [German](http://www.starobserver.org/), [Hebrew](http://www.astronomia2009.org.il/info/apod/apod.htm), [Indonesian](http://apod.infoastronomy.org/), [Japanese](http://home.u05.itscom.net/apodjpn/apodj/apodj0.htm), [Korean](http://wouldyoulike.org/apod/), [Montenegrin](http://www.apod.rs/Montenegro.html), [Polish](http://apod.pl/apod/), [Russian](http://www.astronet.ru/db/apod.html), [Serbian](http://www.apod.rs/), [Slovenian](http://apod.fmf.uni-lj.si/), [Spanish](http://observatorio.info/), [台語](https://apod.tw/), [Turkish](https://www.uzaydanhaberler.com/category/gorsel/apod/), and [Ukrainian](http://astronomy.pp.ua/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl9bujbnf07f401vm22wc9oti" >}}

## [漢羅] 捷克共合國天頂 ê 紅色精靈爍爁
天頂彼寡紅色雲絲是啥物？
In 是真罕得看著 ê [爍爁][lightning]，叫做 [紅色精靈][red sprites 1]，是 35 年前才發現--ê。
研究結果 [表示][has shown]，[紅色精靈][red sprites 2] 是足強 ê 正電 [雲對地爍爁][cloud-to-ground lightning]。
是 100 公尺大細 ê [電離空氣][ionized air]球 用 10 葩 [光速][speed of light] ê 速度 ùi 80 公里懸 ê 所在射落來，產生 ê 雷擊。
In [隨就][quickly followed] 產生一陣 peh-升 ê 電離空氣球。
[這張影像][featured image] 是頂個月 tī [捷克共合國][Czech Republic] [Moravia][Moravia] 北爿 ê [Jeseniky 山][Jeseniky Mountains] 翕--ê。
遮離 [紅色][red] [精靈][sprites t] 差不多有 200 公里遠。
紅色精靈 ê 出現，干焦 [幾若分之一秒][fraction of a second to occur t] ê 時間爾爾，而且愛 tī 邊仔有 [足強雷暴][powerful thunderstorm] 出現 ê 時陣才看較有。


## [POJ] Chia̍t-khek kiōng-ha̍p-kok thiⁿ-téng ê Âng-sek-cheng-lêng sih-nah
Thiⁿ-téng hit-kóa âng-sek hûn-si sī siáⁿ-mih?
In sī chin hán-tit khòaⁿ-tio̍h ê sih-nah, kiò-chò Âng-sek-cheng-lêng, sī 35 nî-chêng chiah hoat-hiān--ê.
Gián-kiù kiat-kò͘ piáu-sī, Âng-sek-cheng-lêng sī chiok kiông ê chiàⁿ-tiān hūi-tùi-tē sih-nah.
Sī 100 kong-chhioh tōa-sè ê tiān-lī khong-khì-kiû iōng 10 pha kng-sok ê sok-tō͘ ùi 80 kong-lí koân ê só͘-chāi siā lo̍h-lâi, sán-seng ê lûi-kek.
In sûi to̍h sán-seng chi̍t-tīn peh-seng ê tiān-lī khong-khì-kiû.
Chit-tiuⁿ iáⁿ-siōng sī téng kò-goe̍h tī Chia̍t-khek kiōng-ha̍p-kok Moravia pak-pêng ê Jeseniky soaⁿ hip--ê.
Chiah lī Âng-sek-cheng-lêng chha-put-to ū 200 kong-lí hn̄g.
Âng-sek-cheng-lêng ê chhut-hiān, kan-na kúi-ā hun chi it bió ê sî-kan niā-niā, jî-chhiáⁿ ài tī piⁿ-á ū chiok kiông lûi-pō chhut-hiān ê sî-chūn chiah khòaⁿ khah ū.

## [KIP] Tsia̍t-khik kiōng-ha̍p-kok thinn-tíng ê Âng-sik-tsing-lîng sih-nah
Thinn-tíng hit-kuá âng-sik hûn-si sī siánn-mih?
In sī tsin hán-tit khuànn-tio̍h ê sih-nah, kiò-tsò Âng-sik-tsing-lîng, sī 35 nî-tsîng tsiah huat-hiān--ê.
Gián-kiù kiat-kòo piáu-sī, Âng-sik-tsing-lîng sī tsiok kiông ê tsiànn-tiān huī-tuì-tē sih-nah.
Sī 100 kong-tshioh tuā-sè ê tiān-lī khong-khì-kiû iōng 10 pha kng-sok ê sok-tōo uì 80 kong-lí kuân ê sóo-tsāi siā lo̍h-lâi, sán-sing ê luî-kik.
In suî to̍h sán-sing tsi̍t-tīn peh-sing ê tiān-lī khong-khì-kiû.
Tsit-tiunn iánn-siōng sī tíng kò-gue̍h tī Tsia̍t-khik kiōng-ha̍p-kok Moravia pak-pîng ê Jeseniky suann hip--ê.
Tsiah lī Âng-sik-tsing-lîng tsha-put-to ū 200 kong-lí hn̄g.
Âng-sik-tsing-lîng ê tshut-hiān, kan-na kuí-ā hun tsi it bió ê sî-kan niā-niā, jî-tshiánn ài tī pinn-á ū tsiok kiông luî-pō tshut-hiān ê sî-tsūn tsiah khuànn khah ū.

## [English] Red Sprite Lightning over the Czech Republic
What are those red filaments in the sky?
They are a rarely seen form of [lightning][lightning] confirmed only about 35 years ago: [red sprites][red sprites 1].
Research [has shown][has shown] that following a powerful positive [cloud-to-ground lightning][cloud-to-ground lightning] strike, [red sprites][red sprites 2] may start as 100-meter balls of [ionized air][ionized air] that shoot down from about 80-km high at 10 percent the [speed of light][speed of light].
They are [quickly followed][quickly followed] by a group of upward streaking ionized balls.
The [featured image][featured image] was taken late last month from the [Jeseniky Mountains][Jeseniky Mountains] in northern [Moravia][Moravia] in the [Czech Republic][Czech Republic].
The distance to the [red][red] [sprites][sprites e] is about 200 kilometers.
[Red sprites][Red sprites] take only a [fraction of a second to occur][fraction of a second to occur e] and are best seen when [powerful thunderstorm][powerful thunderstorm]s are visible from the side.

## 詞彙學習（漢羅/POJ/KIP/華語/English）
- 【捷克共合國】Chia̍t-khek kiōng-ha̍p-kok/Tsia̍t-khik kiōng-ha̍p-kok/捷克共合國/the Czech Republic
- 【紅色精靈】Âng-sek-cheng-lêng/Âng-sik-tsing-lîng/紅色精靈/Red Sprite
- 【爍爁】sih-nah/sih-nah/閃電/lightning
- 【雷暴】lûi-pō/luî-pō/雷暴/thunderstorm


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[lightning]:https://www.lightningmaps.org/
[red sprites 1]:https://en.wikipedia.org/wiki/Red_sprite
[has shown]:https://earthweb.ess.washington.edu/space/AtmosElec/spriteinfo.html
[cloud-to-ground lightning]:https://apod.nasa.gov/apod/ap120723.html
[red sprites 2]:https://earthsky.org/earth/definition-what-are-lightning-sprites/
[ionized air]:https://en.wikipedia.org/wiki/Ionized-air_glow
[speed of light]:https://www.nasa.gov/feature/goddard/2019/three-ways-to-travel-at-nearly-the-speed-of-light
[quickly followed]:https://www.youtube.com/watch?v=ATmpgZoMRM0
[featured image]:https://www.facebook.com/photo/?fbid=10228360740152891&set=pcb.10228360752593202
[Jeseniky Mountains]:https://youtu.be/qMcNVkA4DzE
[Moravia]:https://en.wikipedia.org/wiki/Moravia
[Czech Republic]:https://en.wikipedia.org/wiki/Czech_Republic
[red]:https://apod.nasa.gov/apod/ap210816.html
[sprites e]:https://apod.nasa.gov/apod/ap210330.html
[sprites t]:https://apod.tw/daily/20210330/
[Red sprites]:https://earthweb.ess.washington.edu/space/AtmosElec/spriteinfo.html
[fraction of a second to occur e]:https://apod.nasa.gov/apod/ap210104.html
[fraction of a second to occur t]:https://apod.tw/daily/20210104/
[powerful thunderstorm]:https://apod.nasa.gov/apod/ap170226.html
