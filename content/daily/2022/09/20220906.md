---
title: 中國天頂 ê 虹彩頭巾雲
date: 2022-09-06
publishdate: 2022-09-06T11:45:00+0800
tags: [虹彩, 頭巾雲, 繞射, 雲波]
hero: https://apod.nasa.gov/apod/image/2209/Pileus_Jiaqi_960.jpg
summary: 是講，毋知有偌濟烏雲有彩色 ê 內裡？這張相片內底，tī 烏雲後壁--ê，是一个有虹彩 ê 頭巾雲。
---

{{% apod %}}

- 原始文章：[An Iridescent Pileus Cloud over China](https://apod.nasa.gov/apod/ap220906.html)
- 影像來源 kah 版權：[Jiaqi Sun （孙嘉琪）](https://m.weibo.cn/u/7430235891)
- 探索你 ê 宇宙：[APOD 亂數產生器](http://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

## [漢羅] 中國天頂 ê 虹彩頭巾雲
是講，毋知有偌濟烏雲有彩色 ê 內裡？
這張相片內底，tī 烏雲後壁--ê，是一个有 [虹彩][iridescent cloud] ê [頭巾雲][pileus]。
彼是一陣差不多平大粒 ê 水滴，因為 tùi 無仝色光 ê 日光 [做伙][so together] 產生 [繞射][diffract] ê 量無仝，才會產生按呢 ê 現象。
[這張相片][featured image] 是頂個月 tī 中國 [雲南省][Yunnan Province] [普][Pu][洱][er]市 翕--ê。
嘛有翕著 tī 頭巾雲頂懸彼个無四常 ê [雲][cloud] 波。
這款 [頭巾雲][pileus cloud] 實在是真罕得看著，伊就崁 tī 一般 [積雲][cumulus cloud] 面頂。
會變做這形，是因為較低 ê 雲 peh 懸 ê 過程會 [擴大][expanding upward]。
是講，伊落尾嘛有可能發展做 [暴風雨][storm t]。


## [POJ] Tiong-kok thiⁿ-téng ê khēng-chhái Thâu-kin-hûn
Sī kóng, m̄-chai ū gōa-chōe o͘-hûn ū chhái-sek ê lāi-lí?
Chit-tiuⁿ siòng-phìⁿ lāi-té, tī o͘-hûn āu-piah--ê, sī chi̍t-ê ū khēng-chhái ê Thâu-kin-hûn.
He sī chi̍t-tīn chha-put-to pêⁿ-tōa-lia̍p ê chúi-tih, in-ūi tùi bô-kâng se̍k-kng ê ji̍t-kng chò-hóe sán-seng jiàu-siā ê liōng bô-kâng, chiah-ē sán-seng án-ne ê hiān-siōng.
Chit tiuⁿ siòng-phìⁿ sī téng-kò-goe̍h tī Tiong-kok Hûn-lâm-séng Phó͘-jíⁿ-chhī hip--ê.
Mā ū hip-tio̍h tī Thâu-kin-hûn téng-koân hit-ê bô sù-siông ê hûn-pho.
Chit khoán Thâu-kin-hûn si̍t-chāi sī chin hán-tit khòaⁿ-tio̍h, i to̍h khàm tī it-poaⁿ chek-hun bīn-téng.
Ē piàn-chò chit hêng, sī in-ūi khah kē ê hûn peh koân ê kòe-têng ē khok-tōa.
Sī kóng, i lo̍h-bóe mā ū khó-lêng hoat-tián chò pō-hong-ú.

## [KIP] Tiong-kok thinn-tíng ê khīng-tshái Thâu-kin-hûn
Sī kóng, m̄-tsai ū guā-tsuē oo-hûn ū tshái-sik ê lāi-lí?
Tsit-tiunn siòng-phìnn lāi-té, tī oo-hûn āu-piah--ê, sī tsi̍t-ê ū khīng-tshái ê Thâu-kin-hûn.
He sī tsi̍t-tīn tsha-put-to pênn-tuā-lia̍p ê tsuí-tih, in-uī tuì bô-kâng si̍k-kng ê ji̍t-kng tsò-hué sán-sing jiàu-siā ê liōng bô-kâng, tsiah-ē sán-sing án-ne ê hiān-siōng.
Tsit tiunn siòng-phìnn sī tíng-kò-gue̍h tī Tiong-kok Hûn-lâm-síng Phóo-jínn-tshī hip--ê.
Mā ū hip-tio̍h tī Thâu-kin-hûn tíng-kuân hit-ê bô sù-siông ê hûn-pho.
Tsit khuán Thâu-kin-hûn si̍t-tsāi sī tsin hán-tit khuànn-tio̍h, i to̍h khàm tī it-puann tsik-hun bīn-tíng.
Ē piàn-tsò tsit hîng, sī in-uī khah kē ê hûn peh kuân ê kuè-tîng ē khok-tuā.
Sī kóng, i lo̍h-bué mā ū khó-lîng huat-tián tsò pō-hong-ú.


## [English] An Iridescent Pileus Cloud over China
Yes, but how many dark clouds have a multicolored lining?
Pictured, behind this darker cloud, is a [pileus][pileus] [iridescent cloud][iridescent cloud], a group of water droplets that have a uniformly similar size and [so together][so together] [diffract][diffract] different colors of sunlight by different amounts.
The [featured image][featured image] was taken last month in [Pu][Pu]'[er][er], [Yunnan Province][Yunnan Province], [China][China].
Also captured were unusual [cloud][cloud] ripples above the [pileus cloud][pileus cloud].
The formation of a rare pileus cloud capping a common [cumulus cloud][cumulus cloud] is an indication that the lower cloud is [expanding upward][expanding upward] and might well develop into a [storm][storm e].

## 詞彙學習（漢羅/POJ/KIP/華語/English）
- 【虹彩】khēng-chhái/khīng-tshái/虹彩/Iridescence
- 【頭巾雲】thâu-kin-hûn/thâu-kin-hûn/幞狀雲/Pileus Cloud
- 【積雲】chek-hûn/tsik-hûn/積雲/cumulus cloud
- 【繞射】jiàu-siā/jiàu-siā/繞射/diffract
- 【雲波】hûn-pho/hûn-pho/雲波/cloud ripple
- 【普洱市】Phó͘-jíⁿ-chhī/Phóo-jínn-tshī/普洱市/Pu'er city


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[pileus]:https://www.atoptics.co.uk/fz503.htm
[iridescent cloud]:https://en.wikipedia.org/wiki/Cloud_iridescence
[so together]:https://www.atoptics.co.uk/droplets/irid1.htm
[diffract]:https://en.wikipedia.org/wiki/Diffraction
[featured image]:https://m.weibo.cn/detail/4803180637195307
[Pu]:https://youtu.be/roWT-ETC504
[er]:https://en.wikipedia.org/wiki/Pu%27er_City
[Yunnan Province]:https://en.wikipedia.org/wiki/Yunnan
[China]:https://en.wikipedia.org/wiki/China
[cloud]:https://spaceplace.nasa.gov/cloud-scramble/en/
[pileus cloud]:https://en.wikipedia.org/wiki/Pileus_cloud
[cumulus cloud]:https://scool.larc.nasa.gov/GLOBE/cumulus.html
[expanding upward]:https://youtu.be/ZfssmGOPCM4
[storm e]:https://apod.nasa.gov/apod/ap210613.html
[storm t]:https://apod.tw/daily/20210613/
