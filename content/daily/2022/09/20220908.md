---
title: 北美洲星雲 kah 鵜鶘星雲
date: 2022-09-08
publishdate: 2022-09-08T11:45:00+0800
tags: [北美洲星雲, 鵜鶘星雲, NGC 7000, IC 5070, 天鵝座, 水素, 酸素, 狹頻, 游離邊界, 恆星形成區, 天津四, 視野, 獵戶座星雲, 特徵光, 雙筒千里鏡]
hero: https://apod.nasa.gov/apod/fap/image/2209/NGC7000_NB_2022_1024.jpg
summary: 咱地球面頂 愛好天星 ê 迷眾，看著這寡宇宙雲 ê 外形，可能認會出 in 是啥物。
categories: [podcast]
vocals: [阿錕]
---

{{% apod %}}

- 原始文章：[North America and the Pelican](https://apod.nasa.gov/apod/ap220908.html)
- 影像來源 kah [版權][copyright]：[Frank Sackenheim](http://astrophotocologne.de/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl8vtf3m807m301s6a2r25yo7" >}}

## [漢羅] 北美洲星雲 kah 鵜鶘星雲
[咱地球面頂 愛好天星 ê 迷眾][Fans of our fair planet]，看著這寡 [宇宙雲][cosmic clouds] ê 外形，可能認會出 in 是啥物。
倒爿彼个去予烏暗塗粉帶閘光 ê 發射星雲，因為伊看起來親像是一个大陸 ê 形體，所以才會去予號做 [北美洲星雲][North America Nebula]。
伊 tī 星表目錄內底去予編做 NGC 7000。
正爿彼个 tī 北美洲星雲東岸外口 ê 是 IC 5070。
伊看起來敢若是一隻鳥仔 ê 外形，所以 [才會去予叫做][profile suggests] [鵜鶘星雲][Pelican Nebula]。
這兩个不哩仔光 ê 星雲，互相 ê 距離是 1500 光年。
In 是仝一个 [大型複雜][large and complex] 恆星形成區 ê 一部份，就 chhāi tī 另外一个較有名 ê 獵戶座星雲 ê 附近。
Tī 這个距離，視野 3 度闊差不多是 80 光年長。
[這張詳細 ê 宇宙肖像][This careful cosmic portrait] 是用狹頻資料組合出來--ê。
主要是欲強調較光 ê 游離邊界 kah ùi 水素原子、酸素氣體 發出 ê 特徵光。
咱 tī 烏-mih-mà ê 所在，用雙筒千里鏡就會當看著這个星雲。
北天 ê 熱天 [暗暝][night sky] 有一隻天鵝 tī 天頂咧飛，彼就是天鵝座。
咱若是 [ùi 東北爿看去][Look northeast t]，就會當看著天鵝座內底 上光 ê 天津四。

## [POJ] pak-bí-chiu seng-hûn kah Thê-ô͘ seng-hûn
Lán Tē-kiû bīn-téng ài-hòⁿ thiⁿ-chhiⁿ ê bê-chiòng, khòaⁿ-tio̍h chit-kóa ú-tiū-hûn ê gōa-hêng, khó-lêng jīn ē chhu̍t in sī siáⁿ-mih.
Tò-pêng hit-ê khì hō͘ o͘-àm thô͘-hún-tòa cha̍h-kng ê hoat-siā seng-hûn, in-ūi i khòaⁿ-khí-lâi chhiⁿ-chhiūⁿ sī chi̍t-ê tāi-lio̍k ê hêng-thé, só͘-í chiah-ē khì hō͘ hō chò Pak-bí-chiu seng-hûn.
I tī seng-pió bo̍k-lo̍k lāi-té khì hō͘ pian chò NGC 7000.
Chiàⁿ-pêng hit-ê tī Pak-bí-chiu seng-hûn tang-hōaⁿ gōa-kháu ê sī IC 5070.
I khòaⁿ--khí-lâi ká-ná sī chi̍t-chiah chiáu-á ê gōa-hêng, só͘-í chiah-ē khì hō͘ kiò-chò Thê-ô͘-seng-hûn.
Chit nn̄g-ê put-lih-á kng ê seng-hûn, hō͘-siong ê kū-lî sī 1500 kng-nî.
In sī kâng chi̍t-ê tōa-hêng ho̍k-cha̍p hêng-chhiⁿ hêng-sêng-khu ê chi̍t-pō͘-hūn, to̍h chhāi tī lēng-gōa chi̍t-ê khah ū-miâ ê La̍h-hō͘-chō seng-hûn ê hū-kīn.
Tī chi̍t-ê kū-lî, sī-iá 3 tō͘ khoah chha-put-to sī 80 kng-nî tn̂g.
Chit tiuⁿ siông-sè ê ú-tiū siàu-siōng sī iōng e̍h-pîn chu-liāu cho͘-ha̍p chhut-lâi--ê.
Chú-iàu sī beh kiông-tiāu khah kng ê iû-lî pian-kài kah ùi chúi-sò͘ goân-chú, sàng-sò͘ khì-thé hoat-chhut ê te̍k-teng-kng.
Lán tī o͘-mih-mà ê só͘-chāi, iōng siang-tâng chhian-lí-kiàⁿ to̍h ē-tàng khòaⁿ-tio̍h chit-ê seng-hûn.
Pak-thian ê joa̍h-thiⁿ àm-mî ū chi̍t-chiah thian-gô tī thiⁿ-téng leh poe, he to̍h-sī Thian-gô-chō.
Lán nā-sī ùi tang-pak pêng khòaⁿ--khì, to̍h ē-tàng khòaⁿ-tio̍h Thian-gô-chō lāi-té siōng kng ê Thian-tin-sù.

## [KIP] pak-bí-tsiu sing-hûn kah Thê-ôo sing-hûn
Lán Tē-kiû bīn-tíng ài-hònn thinn-tshinn ê bê-tsiòng, khuànn-tio̍h tsit-kuá ú-tiū-hûn ê guā-hîng, khó-lîng jīn ē tshu̍t in sī siánn-mih.
Tò-pîng hit-ê khì hōo oo-àm thôo-hún-tuà tsa̍h-kng ê huat-siā sing-hûn.
In-uī i khuànn-khí-lâi tshinn-tshiūnn sī tsi̍t-ê tāi-lio̍k ê hîng-thé, sóo-í tsiah-ē khì hōo hō tsò Pak-bí-tsiu sing-hûn.
I tī sing-pió bo̍k-lo̍k lāi-té khì hōo pian tsò NGC 7000.
Tsiànn-pîng hit-ê tī Pak-bí-tsiu sing-hûn tang-huānn guā-kháu ê sī IC 5070.
I khuànn--khí-lâi ká-ná sī tsi̍t-tsiah tsiáu-á ê guā-hîng, sóo-í tsiah-ē khì hōo kiò-tsò Thê-ôo-sing-hûn.
Tsit nn̄g-ê put-lih-á kng ê sing-hûn, hōo-siong ê kū-lî sī 1500 kng-nî.
In sī kâng tsi̍t-ê tuā-hîng ho̍k-tsa̍p hîng-tshinn hîng-sîng-khu ê tsi̍t-pōo-hūn, to̍h tshāi tī līng-guā tsi̍t-ê khah ū-miâ ê La̍h-hōo-tsō sing-hûn ê hū-kīn.
Tī tsi̍t-ê kū-lî, sī-iá 3 tōo khuah tsha-put-to sī 80 kng-nî tn̂g.
Tsit tiunn siông-sè ê ú-tiū siàu-siōng sī iōng e̍h-pîn tsu-liāu tsoo-ha̍p tshut-lâi--ê.
Tsú-iàu sī beh kiông-tiāu khah kng ê iû-lî pian-kài kah uì tsuí-sòo guân-tsú, sàng-sòo khì-thé huat-tshut ê ti̍k-ting-kng.
Lán tī oo-mih-mà ê sóo-tsāi, iōng siang-tâng tshian-lí-kiànn to̍h ē-tàng khuànn-tio̍h tsit-ê sing-hûn.
Pak-thian ê jua̍h-thinn àm-mî ū tsi̍t-tsiah thian-gô tī thinn-tíng leh pue, he to̍h-sī Thian-gô-tsō.
Lán nā-sī uì tang-pak pîng khuànn--khì, to̍h ē-tàng khuànn-tio̍h Thian-gô-tsō lāi-té siōng kng ê Thian-tin-sù.

## [English] North America and the Pelican
[Fans of our fair planet][Fans of our fair planet] might recognize the outlines of these [cosmic clouds][cosmic clouds].
On the left, bright emission outlined by dark, obscuring dust lanes seems to trace a continental shape, lending the popular name [North America Nebula][North America Nebula] to the emission region cataloged as NGC 7000.
To the right, just off the North America Nebula's east coast, is IC 5070, whose avian [profile suggests][profile suggests] the [Pelican Nebula][Pelican Nebula].
The two bright nebulae are about 1,500 light-years away, part of the same [large and complex][large and complex] star forming region, almost as nearby as the better-known Orion Nebula.
At that distance, the 3 degree wide field of view would span 80 light-years.
[This careful cosmic portrait][This careful cosmic portrait] uses narrowband images combined to highlight the bright [ionization fronts][ionization fronts] and the characteristic glow from atomic hydrogen, and oxygen gas.
These nebulae can be seen with binoculars from a dark location.
[Look northeast][Look northeast e] of bright star Deneb in Cygnus the Swan, soaring high in the northern summer [night sky][night sky].


## 詞彙學習（漢羅/POJ/KIP/華語/English）
- 【北美洲星雲】Pak-bí-chiu seng-hûn/Pak-bí-tsiu sing-hûn/北美洲星雲/the North America Nebula
- 【鵜鶘星雲】Thê-ô͘-seng-hûn/Thê-ô͘-seng-hûn/鵜鶘星雲/the Pelican Nebula
- 【天鵝座】Thian-gô-chō/Thian-gô-tsō/天鵝座/the Cygnus
- 【水素】chúi-sò͘/tsuí-sòo/氫/hydrogen
- 【酸素】sàng-sò͘/sàng-sò͘/氧/oxygen
- 【狹頻】e̍h-pîn/e̍h-pîn/窄頻/narrowband
- 【游離邊界】iû-lî pian-kài/iû-lî pian-kài/游離界面/ionization front
- 【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/star forming region
- 【天津四】Thian-tin-sù/Thian-tin-sù/天津四/the Deneb
- 【視野】sī-iá/sī-iá/視野/field of view
- 【特徵光】te̍k-teng-kng/ti̍k-ting-kng/特徵光/characteristic glow
- 【獵戶座星雲】La̍h-hō͘-chō seng-hûn/La̍h-hōo-tsō sing-hûn/獵戶座星雲/the Orion Nebula
- 【雙筒千里鏡】siang-tâng chhian-lí-kiàⁿ/siang-tâng tshian-lí-kiànn/雙筒望遠鏡/binoculars
- 【NGC 7000】NGC chhit-chheng/NGC tshit-tshing/NGC 7000/NGC 7000
- 【IC 5070】IC ngó͘-khòng-chhit-khóng/IC ngóo-khòng-tshit-khóng/IC 5070/IC 5070

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Fans of our fair planet]:https://earthobservatory.nasa.gov/
[cosmic clouds]:http://www.atlasoftheuniverse.com/nebclust.html
[North America Nebula]:http://oneminuteastronomer.com/6507/north-america-nebula/
[profile suggests]:https://en.wikipedia.org/wiki/Dixon_Lanier_Merritt
[Pelican Nebula]:https://apod.nasa.gov/apod/ap161119.html
[large and complex]:http://arxiv.org/abs/astro-ph/0201373
[This careful cosmic portrait]:https://www.astrophotocologne.de/portfolio/ngc7000bicolor/
[ionization fronts]:https://apod.nasa.gov/apod/ap100819.html
[Look northeast e]:https://apod.nasa.gov/apod/ap210129.html
[Look northeast t]:https://apod.tw/daily/20210129/
[night sky]:https://solarsystem.nasa.gov/skywatching/home/
