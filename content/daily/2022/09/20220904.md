---
title: Oregon 海岸 kah 夜空 ê 光
date: 2022-09-04
publishdate: 2022-09-04T11:45:00+0800
tags: [銀河系, 地平線, 散射]
hero: https://apod.nasa.gov/apod/fap/image/2209/MilkyWayOregon_Montoya_960.jpg
summary: 愛看著發藍光 ê 沙，是愛經過足濟過程。這款 kā 海湧照予光 ê 藍光，是生物發 ê 光。
categories: [podcast]
vocals: [阿錕]
---

{{% apod %}}

- 原始文章：[Sea and Sky Glows over the Oregon Coast](https://apod.nasa.gov/apod/ap220904.html)
- 影像來源 kah 版權：[Rudy Montoya](mailto:rmontoya@soscrane.com)
- 你 ê 星空禮物：[你 ê 生日是啥物是 APOD 相片咧？](https://apod.nasa.gov/apod/calendar/allyears.html) (post 1995)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl8q5qm2u06iy01t3b50x02va" >}}

## [漢羅] Oregon 海岸 kah 夜空 ê 光
愛看著發藍光 ê 沙，是愛經過足濟過程。
這款 kā 海湧照予光 ê 藍光，是 [生物發 ê 光][bioluminescence]。
這个超現實主義 ê 景色，是 2018 年中 tī [美國][USA] [Oregon][Oregon] ê [Meyer's Creek 海岸][Meyer's Creek Beach] 翕--ê。
前景 ê 海岸有 [足濟火山][stacks]，薄薄 ê [雲霧][fog] kā 地平線 ê 光散射去。
Tī 倒爿地平線放射出來 ê 光線，是 [Oregon 海岸][Oregon Coast] 高速公路 ([US 101][US 101]) 面頂咧走 ê 車 ê 車燈。
正爿地平線發出 ê 柑仔色光，是漁船 ê 電火。
咱閣看會著遙遠夜空 ê [銀河系][Milky Way Galaxy] 光帶，ùi 烏色岩石後壁沓沓仔 peh 起來。
這張是 kā 16 張影像疊做伙 ê 相片，這是為著欲 [降低][reduce noise] 雜訊，予 [背景 ê 銀河][background Milky Way t] 較清楚咧。

## [POJ] Oregon Hái-hōaⁿ kah iā-khong ê kng
Ài khòaⁿ-tio̍h hoat nâ-kng ê soa, sī ài kéng-kòe chiok-chōe kòe-têng.
Chit-khoán kā hái-éng chiò hō͘ kng ê nâ-kng, sī seng-bu̍t hoat ê kng.
Chit-ê chhiau-hiān-si̍t chú-gī ê kéng-sek, sī 2018 nî tiong tī Bí-kok Oregon ê Meyer's Creek hái-hōaⁿ hip--ê.
Chiân-kéng ê hái-hōaⁿ ū chiok-chōe hóe-soaⁿ, po̍h-po̍h ê hûn-bū kā tē-pêng-sòaⁿ ê kng sàn-siā khì.
Tī tò-pêng tē-pêng-sòaⁿ hòng-siā chhut-lâi ê kng-sòaⁿ, sī Oregon hái-hōaⁿ ko-sok-kong-lō͘ (US 101) bīn-téng leh cháu ê chhia ê chhia-teng.
Chiàⁿ-pêng tē-pêng-sòaⁿ hoat-chhut ê kam-á-sek kng, sī hî-chûn ê tiān-hóe.
Lán koh khòaⁿ-ē-tio̍h iâu-oán iā-khong ê Gîn-hô-hē kng-tòa, ùi o͘-sek giâm-chio̍h āu-piah tau̍h-tau̍h-á peh-khí-lâi.
Chit-tiuⁿ sī kā 16 tiuⁿ iáⁿ-siōng tha̍h chò-hóe ê siòng-phìⁿ, che sī ūi-tio̍h beh kàng-kē cha̍p-sìn, hō͘ pōe-kéng ê Gîn-hô khah chheng-chhó͘ leh.


## [KIP] Oregon Hái-huānn kah iā-khong ê kng
Ài khuànn-tio̍h huat nâ-kng ê sua, sī ài kíng-kuè tsiok-tsuē kuè-tîng.
Tsit-khuán kā hái-íng tsiò hōo kng ê nâ-kng, sī sing-bu̍t huat ê kng.
Tsit-ê tshiau-hiān-si̍t tsú-gī ê kíng-sik, sī 2018 nî tiong tī Bí-kok Oregon ê Meyer's Creek hái-huānn hip--ê.
Tsiân-kíng ê hái-huānn ū tsiok-tsuē hué-suann, po̍h-po̍h ê hûn-bū kā tē-pîng-suànn ê kng sàn-siā khì.
Tī tò-pîng tē-pîng-suànn hòng-siā tshut-lâi ê kng-suànn, sī Oregon hái-huānn ko-sok-kong-lōo (US 101) bīn-tíng leh tsáu ê tshia ê tshia-ting.
Tsiànn-pîng tē-pîng-suànn huat-tshut ê kam-á-sik kng, sī hî-tsûn ê tiān-hué.
Lán koh khuànn-ē-tio̍h iâu-uán iā-khong ê Gîn-hô-hē kng-tuà, uì oo-sik giâm-tsio̍h āu-piah ta̍uh-ta̍uh-á peh-khí-lâi.
Tsit-tiunn sī kā 16 tiunn iánn-siōng tha̍h tsò-hué ê siòng-phìnn, tse sī uī-tio̍h beh kàng-kē tsa̍p-sìn, hōo puē-kíng ê Gîn-hô khah tshing-tshóo leh.

## [English] Sea and Sky Glows over the Oregon Coast

Every step caused the sand to light up blue.
That glow was [bioluminescence][bioluminescence] -- a blue radiance that also lights the surf in this surreal scene captured in mid-2018 at [Meyer's Creek Beach][Meyer's Creek Beach] in [Oregon][Oregon], [USA][USA].
Volcanic [stacks][stacks] dot the foreground sea, while a thin [fog][fog] layer scatters light on the horizon.
The rays of light spreading from the left horizon were created by car headlights on the [Oregon Coast][Oregon Coast] Highway ([US 101][US 101]), while the orange light on the right horizon emanates from a fishing boat.
Visible far in the distance is the band of our [Milky Way Galaxy][Milky Way Galaxy], appearing to rise from a dark rocky outcrop.
Sixteen images were added together to bring up the [background Milky Way][background Milky Way e] and to [reduce noise][reduce noise].

## 詞彙學習（漢羅/POJ/KIP/華語/English）
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【地平線】tē-pêng-sòaⁿ/tē-pîng-suànn/地平線/horizon
- 【散射】sàn-siā/sàn-siā/散射/scatter
- 【US 101】US it-khòng-it/US it-khòng-it/US 101/US 101


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[bioluminescence]:https://ocean.si.edu/ocean-life/fish/bioluminescence
[Meyer's Creek Beach]:https://youtu.be/8t0FqanT1TA?t=755
[Oregon]:https://en.wikipedia.org/wiki/Oregon
[USA]:https://en.wikipedia.org/wiki/United_States
[stacks]:https://en.wikipedia.org/wiki/Stack_(geology)
[fog]:https://apod.nasa.gov/apod/ap100504.html
[Oregon Coast]:https://apod.nasa.gov/apod/ap180717.html
[US 101]:https://en.wikipedia.org/wiki/U.S._Route_101
[Milky Way Galaxy]:https://solarsystem.nasa.gov/resources/285/the-milky-way-galaxy/
[background Milky Way e]:https://apod.nasa.gov/apod/ap211025.html
[background Milky Way t]:https://apod.tw/daily/20211025/
[reduce noise]:https://phillyvoice-production.s3.amazonaws.com/media/images/06302017_dog_with_headphones_iStoc.2e16d0ba.fill-735x490.jpg
