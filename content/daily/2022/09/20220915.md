---
title: Sicily 島 ê 收冬月
date: 2022-09-15
publishdate: 2022-09-15T11:45:00+0800
tags: [收冬月, 北半球, 秋分, 月圓]
hero: https://apod.nasa.gov/apod/fap/image/2209/HarvestMoonCastiglioneSicily1024.jpg
summary: Tùi 北半球 ê 居民來講，九月 ê 月圓就是收冬月。這張望遠鏡景色是 9 月 9 號翕--ê。

categories: [podcast]
vocals: [阿錕]
---

{{% apod %}}

- 原始文章：[Harvest Moon over Sicily](https://apod.nasa.gov/apod/ap220915.html)
- 影像來源 kah [版權][copyright]：[Dario Giannobile](https://www.dariogiannobile.com/)
- 2022 年 ê 收冬月：[投稿到 APOD](https://www.facebook.com/media/set/?set=a.5037808269656685&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl92yqro109nt01x92gpu4oux" >}}

## [漢羅] Sicily 島 ê 收冬月
Tùi 北半球 ê 居民來講，[九月 ê 月圓][September's Full Moon] 就是收冬月。
這張 [望遠鏡景色][this telephoto view] 是 9 月 9 號翕--ê。
這粒 日落光反射溫暖色調 ê 月娘就 tī 一个歷史久長 ê 庄頭 Castiglione di Sicilia ê 天頂。
[收冬月][Harvest Moon] 是秋分前後 ê 月圓日，這是一个傳統節日。
這當陣上重要 ê 代誌，是慶祝、講古、kah 唱歌。
根據傳說，這个名予了袂䆀。
雖罔講秋季是欲煞矣，日時 ê 時間嘛愈來愈短。
毋閣做穡人猶是會當 ùi 天色欲暗到天光進前，利用月圓時 ê [月光][shining on] 來採收。

## [POJ] Sicily tó ê Siu-tang-goe̍h
Tùi Pak-pòaⁿ-kiû ê ki-bîn lâi-kóng, káu-goe̍h to̍h-sī Siu-tang-goe̍h.
Chit tiuⁿ bōng-oán-kiàⁿ kéng-sek sī 9 goe̍h 9 hō hip--ê.
Chit-lia̍p ji̍t-lo̍h-kng hoán-siā un-loán sek-tiāu ê goe̍h-niû to̍h tī chi̍t-ê le̍k-sú kú-tn̂g ê chng-thâu Castiglione di Sicilia ê thiⁿ-téng.
Siu-tang-goe̍h sī chhiu-hun ê goe̍h-îⁿ-ji̍t, che sī chi̍t-ê thoân-thóng chiat-ji̍t.
Chit-tang-chūn siōng tiōng-iàu ê tāi-chì, sī khèng-chiok, kóng-kó͘, kah chhiùⁿ-koa.
Kun-kù thoân-soat, chit-ê miâ hō͘ liáu bē-bái.
Sui-bóng-kóng chhiu-kùi sī beh soah--ah, ji̍t-sî ê sî-kan mā lú-lâi lú-té.
M̄-koh chò-si̍t-lâng iáu-sī ē-tàng ùi thiⁿ-sek beh àm kàu thiⁿ kng chìn-chêng, lī-iōng goe̍h-îⁿ sî ê goe̍h-kng lâi chhái-siu.


## [KIP] Sicily tó ê Siu-tang-gue̍h
Tuì Pak-puànn-kiû ê ki-bîn lâi-kóng, káu-gue̍h to̍h-sī Siu-tang-gue̍h.
Tsit tiunn bōng-uán-kiànn kíng-sik sī 9 gue̍h 9 hō hip--ê.
Tsit-lia̍p ji̍t-lo̍h-kng huán-siā un-luán sik-tiāu ê gue̍h-niû to̍h tī tsi̍t-ê li̍k-sú kú-tn̂g ê tsng-thâu Castiglione di Sicilia ê thinn-tíng.
Siu-tang-gue̍h sī tshiu-hun ê gue̍h-înn-ji̍t, tse sī tsi̍t-ê thuân-thóng tsiat-ji̍t.
Tsit-tang-tsūn siōng tiōng-iàu ê tāi-tsì, sī khìng-tsiok, kóng-kóo, kah tshiùnn-kua.
Kun-kù thuân-suat, tsit-ê miâ hōo liáu bē-bái.
Sui-bóng-kóng tshiu-kuì sī beh suah--ah, ji̍t-sî ê sî-kan mā lú-lâi lú-té.
M̄-koh tsò-si̍t-lâng iáu-sī ē-tàng uì thinn-sik beh àm kàu thinn kng tsìn-tsîng, lī-iōng gue̍h-înn sî ê gue̍h-kng lâi tshái-siu.


## [English] Harvest Moon over Sicily
For northern hemisphere dwellers, [September's Full Moon][September's Full Moon] was the Harvest Moon.
Reflecting warm hues at sunset it rises over the historic town of Castiglione di Sicilia in [this telephoto view][this telephoto view] from September 9.
Famed in festival, story, and song, [Harvest Moon][Harvest Moon] is just the traditional name of the full moon nearest the autumnal equinox.
According to lore the name is a fitting one.
Despite the diminishing daylight hours as the growing season drew to a close, farmers could harvest crops by the light of a full moon [shining on][shining on] from dusk to dawn.

## 詞彙學習（漢羅/POJ/KIP/華語/English）
- 【收冬月】Siu-tang-goe̍h/Siu-tang-gue̍h/收穫月/Harvest Moon
- 【北半球】pak-pòaⁿ-kiû/pak-puànn-kiû/北半球/north hemishpere
- 【秋分】chhiu-hun/tshiu-hun/秋分/the autumnal equinox
- 【月圓】goe̍h-îⁿ/gue̍h-înn/滿月/full moon


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[September's Full Moon]:https://solarsystem.nasa.gov/news/2282/full-moon-guide-september-october-2022/
[this telephoto view]:https://www.facebook.com/photo/?fbid=10228330663440918&set=a.10205099215869248
[Harvest Moon]:https://earthsky.org/moon-phases/september-full-moon-harvest-moon-corn-moon/
[shining on]:https://en.wikipedia.org/wiki/Shine_On,_Harvest_Moon
