---
title: 大蝎虎星雲 ê 雲波
date: 2022-09-14
publishdate: 2022-09-14T11:45:00+0800
tags: [仙女座星系, 四跤蛇星座, 蝎虎座, 蝎虎座 10, 大蝎虎星雲, 發射星雲, 雙筒千里鏡, 水素, 天文望遠鏡, Sharpless 126, Sh2-126, 角寸尺, 濾光片]
hero: https://apod.nasa.gov/apod/fap/image/2209/GreatLacerta_Ruuth_960.jpg
summary: 大蝎虎星雲是天頂上大 ê 星雲之一，是講咱以前哪會無啥注意著？

categories: [podcast]
vocals: [阿錕]
---

{{% apod %}}

- 原始文章：[Waves of the Great Lacerta Nebula](https://apod.nasa.gov/apod/ap220914.html)
- 影像來源 kah 版權：[Jarmo Ruuth](https://www.instagram.com/jarmoruuth/), Telescope Live; 文稿：[Ata Sarajedini](https://physics.fau.edu/people/faculty/sarajedini.php) ([Florida Atlantic U.](https://www.physics.fau.edu/), [Astronomy Minute](https://open.spotify.com/show/3FD3BcXyAmVwyEqjb0tqHs) podcast)
- 探索你 ê 宇宙：[APOD 亂數產生器](http://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl91lcswu073y01x9h6gffxdr" >}}

## [漢羅] 大蝎虎星雲 ê 雲波
大蝎虎星雲是天頂上大 ê 星雲之一，是講咱以前哪會無啥注意著？
伊 kah [仙女座星系][Andromeda Galaxy] ê 角寸尺差不多平大，咱會當 tī [四跤蛇星座（蝎虎座）][constellation of the Lizard (Lacerta)] 揣著伊。
咱若是用雙筒千里鏡，欲揣 [發射星雲][emission nebula] [是有較困難][difficult to see]，因為伊 [足暗--ê][it is so faint]。
毋閣就算是用大型天文望遠鏡嘛真歹揣，因為伊 ê 角寸尺傷大矣，差不多有 3 [度][degrees] 闊。
這个星雲去 hŏng 編做是 [Sharpless 126 (Sh2-126)][Sharpless 126 (Sh2-126)]，伊 ê 深度、闊度、雲波、kah 美麗，會當利用 [kha-mé-lah 長時間感光][long duration camera exposure] kā 翕落來欣賞。
這是一張組合相片，是 kā 今年六、七月彼陣 tiàm [西班牙][Spain] [IC 天文台][IC Astronomy Observatory] 開 6 暗 ê 時間，用 5 種無仝色光 ê 濾光片，攏總翕 10 點鐘久 ê 時間，疊出來 ê 影像。
Tī 大蝎虎星雲內底 [發紅光][glows red] ê [水素][hydrogen] 氣體，是去予 [蝎虎座 10][10 Lacertae] 這粒足光 ê 恆星激發--ê。
伊就 tī 這个發紅光 ê 星雲中央，彼粒上光 ê 藍光星。
這寡恆星 kah 星雲 離咱有 1200 [光年][light years] 遠。

## [POJ] Tōa-giat-hó͘ seng-hûn ê hûn-pho
Tōa-giat-hó seng-hûn sī thiⁿ-téng siōng tōa ê seng-hûn chi-it, sī kóng lán í-chêng ná-ē bô saⁿ chù-ì tio̍h?
I kah Sian-lú-chō seng-hē ê kak-chhùn-chhioh chha-put-to pêⁿ-tōa, lán ē-tàng tī Sì-kha-chôa seng-chō (Giat-hó͘-chō) chhōe-tio̍h i.
Lán nā-sī iōng siang-tâng chhian-lí-kiàⁿ, beh chhōe hoat-siā-seng-hûn sī ū khah khùn-lân, in-ūi i chiok àm--ê.
M̄-koh tō-sǹg sī iōng tōa-hêng thian-bûn bōng-oán-kiàⁿ mā chin phái-chhōe, in-ūi i ê kak-chhùn-chhioh siuⁿ tōa--ah, chha-put-to ū 3 tō͘ khoah.
Chit ê seng-hûn khì hŏng piàn-chòe sī Sharpless 126 (Sh2-126), i ê chhim-tō͘, khoah-tō͘, chìn-pho, kah bí-lē, ē-tàng lī-iōng kha-mé-lah tn̂g-sî-kan kám-kng kā hip lo̍h-lâi him-sióng.
Che sī chi̍t-tiuⁿ cho͘-ha̍p siòng-phìⁿ, sī kā kin-nî la̍k, chhit goe̍h hit-chūn tiàm Se-pan-gâ IC thian-bûn-tâi khai 6 àm ê sî-kan, iōng 5 chhióng bô-kâng se̍k-kng ê lū-kng-phìⁿ, lóng-chóng hip 10 tiám-cheng kú ê sî-kan, tha̍h--chhut-lâi ê iáⁿ-siōng.
Tī Tōa-giat-hó͘ seng-hûn lāi-té, hoat âng-kng ê chúi-sò͘ khì-thé, sī khì hō͘ Giat-hó͘-chō 10 chit-lia̍p chiok-kng ê hêng-chhiⁿ kek-hoat--ê.
I to̍h tī chit-ê hoat âng-kng ê seng-hûn tiong-ng, hit-lia̍p siōng kng ê nâ-kng-chhiⁿ.
Chit-kóa hêng-chhiⁿ kah seng-hûn lî lán ū 1200 kng-nî hn̄g.


## [KIP] Tuā-giat-hóo sing-hûn ê hûn-pho
Tuā-giat-hó sing-hûn sī thinn-tíng siōng tuā ê sing-hûn tsi-it, sī kóng lán í-tsîng ná-ē bô sann tsù-ì tio̍h?
I kah Sian-lú-tsō sing-hē ê kak-tshùn-tshioh tsha-put-to pênn-tuā, lán ē-tàng tī Sì-kha-tsuâ sing-tsō (Giat-hóo-tsō) tshuē-tio̍h i.
Lán nā-sī iōng siang-tâng tshian-lí-kiànn, beh tshuē huat-siā-sing-hûn sī ū khah khùn-lân, in-uī i tsiok àm--ê.
M̄-koh tō-sǹg sī iōng tuā-hîng thian-bûn bōng-uán-kiànn mā tsin phái-tshuē, in-uī i ê kak-tshùn-tshioh siunn tuā--ah, tsha-put-to ū 3 tōo khuah.
Tsit ê sing-hûn khì hŏng piàn-tsuè sī Sharpless 126 (Sh2-126), i ê tshim-tōo, khuah-tōo, tsìn-pho, kah bí-lē, ē-tàng lī-iōng kha-mé-lah tn̂g-sî-kan kám-kng kā hip lo̍h-lâi him-sióng.
Tse sī tsi̍t-tiunn tsoo-ha̍p siòng-phìnn, sī kā kin-nî la̍k, tshit gue̍h hit-tsūn tiàm Se-pan-gâ IC thian-bûn-tâi khai 6 àm ê sî-kan, iōng 5 tshióng bô-kâng si̍k-kng ê lū-kng-phìnn, lóng-tsóng hip 10 tiám-tsing kú ê sî-kan, tha̍h--tshut-lâi ê iánn-siōng.
Tī Tuā-giat-hóo sing-hûn lāi-té, huat âng-kng ê tsuí-sòo khì-thé, sī khì hōo Giat-hóo-tsō 10 tsit-lia̍p tsiok-kng ê hîng-tshinn kik-huat--ê.
I to̍h tī tsit-ê huat âng-kng ê sing-hûn tiong-ng, hit-lia̍p siōng kng ê nâ-kng-tshinn.
Tsit-kuá hîng-tshinn kah sing-hûn lî lán ū 1200 kng-nî hn̄g.


## [English] Waves of the Great Lacerta Nebula

It is one of the largest nebulas on the sky -- why isn't it better known?
Roughly the same angular size as the [Andromeda Galaxy][Andromeda Galaxy], the Great Lacerta Nebula can be found toward the [constellation of the Lizard (Lacerta)][constellation of the Lizard (Lacerta)].
The [emission nebula][emission nebula] is difficult to see with wide-field binoculars because [it is so faint][it is so faint], but also usually [difficult to see][difficult to see] with a large telescope because it is so great in angle -- spanning about three [degrees][degrees].
The depth, breadth, waves, and beauty of the nebula -- cataloged as [Sharpless 126 (Sh2-126)][Sharpless 126 (Sh2-126)] -- can best be seen and appreciated with a [long duration camera exposure][long duration camera exposure].
The featured image is one such combined exposure -- in this case 10 hours over five different colors and over six nights during this past June and July at the [IC Astronomy Observatory][IC Astronomy Observatory] in [Spain][Spain].
The [hydrogen][hydrogen] gas in the Great Lacerta Nebula [glows red][glows red] because it is excited by light from the bright star [10 Lacertae][10 Lacertae], one of the bright blue stars just above the red-glowing nebula's center.
The stars and nebula are about 1,200 [light years][light years] distant.


## 詞彙學習

|漢羅|POJ|KIP|華語|English|
|-|-|-|-|-|
|大蝎虎星雲|Tōa-giat-hó͘ seng-hûn|Tuā-giat-hóo sing-hûn|大蝎虎星雲|the Great Lacerta Nebula|
|四跤蛇星座|Sì-kha-chôa seng-hûn|Sì-kha-tsuâ sing-hûn|蜥蜴星座|the constellation of the Lizard (Lacerta)|
|發射星雲|hoat-siā-seng-hûn|huat-siā-sing-hûn|發射星雲|emission nebula|
|仙女座星系|Sian-lú-chō seng-hē|Sian-lú-tsō sing-hē|仙女座星系|Andromeda Galaxy|
|蝎虎座 10|Giat-hó͘-chō cha̍p|Giat-hóo-tsō tsa̍p|蝎虎座 10|10 Lacertae|
|雙筒千里鏡|siang-tâng chhian-lí-kiàⁿ|siang-tâng tshian-lí-kiànn|雙筒望遠鏡|binoculars|
|天文望遠鏡|thian-bûn bōng-oán-kiàⁿ|thian-bûn bōng-uán-kiànn|天文望遠鏡|telescope|
|水素|chúi-sò͘|tsuí-sòo|氫|hydrogen|
|Sharpless 126|Sharpless it-jī-lio̍k|Sharpless it-jī-lio̍k|Sharpless 126|Sharpless 126 (Sh2-126)|
|角寸尺|kak-chhùn-chhioh|kak-tshùn-tshioh|角尺寸|angular size|
|濾光片|lū-kng-phìⁿ|lū-kng-phìnn|濾光片|filter|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Andromeda Galaxy]:https://noirlab.edu/public/images/noao-m31fsqblock/
[constellation of the Lizard (Lacerta)]:https://www.iau.org/static/public/constellations/gif/LAC.gif
[emission nebula]:https://open.spotify.com/episode/4sybbzoATrJzKm7rwciljM
[it is so faint]:https://open.spotify.com/episode/66XQphfVLgljelmB4gYOp3
[difficult to see]:https://images.fineartamerica.com/images/artworkimages/mediumlarge/3/cat-looking-surprised-peering-over-the-edge-of-the-picture-john-daniels.jpg
[degrees]:https://www.geogebra.org/m/atq6mr3a
[Sharpless 126 (Sh2-126)]:https://www.astrobin.com/6egtl5/
[long duration camera exposure]:https://apod.nasa.gov/apod/ap200329.html
[IC Astronomy Observatory]:https://icastronomy.com/
[Spain]:https://en.wikipedia.org/wiki/Spain
[hydrogen]:https://apod.nasa.gov/apod/ap161024.html
[glows red]:https://open.spotify.com/episode/5mPR3yiM9UKLRjaGe6jobu
[10 Lacertae]:https://open.spotify.com/episode/6KLAtMAMknWsqpvmMHna0C
[light years]:https://spaceplace.nasa.gov/light-year/en/
