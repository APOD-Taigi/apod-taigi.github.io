---
title: 影片：Leonard 彗星 ê 一點鐘
date: 2022-01-25
publishdate: 2022-01-25T11:45:00+0800
tags: [Leonard 彗星, 彗尾, 塗粉尾溜, 離子尾溜, 太陽風, 太陽磁力線, 太陽, 磁力線, 縮時攝影影片, 太陽系]
hero: https://www.youtube.com/watch?v=s6IpsM_HNcU
summary: 若是 ùi 彗尾來看，有人可能會想講 Leonard 彗星欲飛去正爿下跤，毋閣較完整 ê 3D 分析講，伊其實是直直離開 kha-mé-lah ê 方向。

categories: [podcast]
vocals: [阿錕]
---

{{% apod %}}

- 原始文章：[Video: Comet Leonard over One Hour](https://apod.nasa.gov/apod/ap220125.html)
- 影片來源 kah 版權：[Matipon Tangmatitham](https://www.facebook.com/matiponblog/) ([NARIT](http://narit.or.th/)); 文字：[Matipon Tangmatitham](https://www.facebook.com/matiponblog/)
- 投稿到 APOD ê 美麗相片：[2021 年 ê Leonard 彗星](https://www.facebook.com/media/set/?set=a.4214632848640902&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckzr54tmc0ffs0855obffmfpk" >}}

## [漢羅] 影片：Leonard 彗星 ê 一點鐘
Leonard 彗星是欲去佗位？
若是 ùi 彗尾來看，有人可能會想講 [Leonard 彗星][Comet Leonard 1] 欲飛去正爿下跤。
毋閣較完整 ê 3D 分析講，伊其實是 [直直離開][almost directly away] kha-mé-lah ê 方向。
所以 ùi 這个角度來講，[塗粉尾溜][dust tail] 其實是拖到 kha-mé-lah 這爿向，干焦有法度 tī 彗星頭附近看著較短 ê 黃白光。
藍色 ê [離子尾溜][ion tail]，是 [太陽風][solar wind] kā 離子歕離開 [太陽][Sun] ê 方向，in to̍h 順順仔 tùi [太陽磁力線][Sun's magnetic field] ê 方向行。
是講太陽磁場實在是有夠複雜 ê，有當時仔 [太陽磁力線會重連][solar magnetic reconnection]，按呢會 [kā 彗星 ê 離子尾溜斷做幾若丸][break the ion tail t]。
這支一點鐘久 ê 縮時攝影影片，是舊年 12月 ê 時陣 tī [泰國][Thailand] 翕 ê。
你會當 tī 這支影片內底看著其中一丸。
[Leonard 彗星][Comet Leonard 2] 已經離 [咱太陽系][our Solar System] 愈來愈遠矣，這馬是愈來愈暗矣。

## [POJ] Iáⁿ-phìⁿ: Leonard hui-chhiⁿ ê chi̍t-tiám-cheng
Leonard hui-chhiⁿ sī beh khì tó-ūi?
Nā-sī ùi hūi-bóe lâi khòaⁿ, ū-lâng khó-lêng ē siuⁿ kóng Leonard hui-chhiⁿ beh poe khì chiàⁿ-pêng ē-kha.
M̄-koh khah oân-chéng ê saⁿ-D hun-sek kóng, i kî-si̍t sī ti̍t-ti̍t lī-khui kha-mé-lah ê hong-hiòng.
Ùi chi̍t-ê kak-tō͘ lâi kóng, thô͘-hún-bóe-liu kî-si̍t sī thoa kàu kha-mé-lah chit-pêng-hiòng, kan-na ū-hoat-tō͘ tī hui-chhiⁿ-thâu hū-kīn khòaⁿ-tio̍h khah té ê n̂g-peh-kng.
Nâ-sek ê lî-chú bóe-liu sī thài-iông-hong kā lî-chú pûn lī-khui Thài-iông ê hong-hiòng, in to̍h sūn-sūn-á tùi thài-iông chû-le̍k-sòaⁿ ê hong-hiòng kiâⁿ.
Sī-kóng thài-iông chû-tiûⁿ si̍t-chāi sī ū-kàu ho̍k-cha̍p ê, ū-tang-sî-á thài-iông chû-le̍k-sòaⁿ ē têng-liân, án-ne ē kā hui-chhiⁿ ê lî-chú-bóe-liu tn̄g chò kúi-ā-oân.
Chit-ki chi̍t-tiám-cheng kú ê sok-sî-liap-iáⁿ iáⁿ-phìⁿ, sī kū-nî cha̍p-jī goe̍h ê sî-chūn tī Thài-kok hip ê.
Lí ē-tàng tī chi̍t-ki iáⁿ-phìⁿ lāi-té khòaⁿ-tio̍h kî-tiong chi̍t-oân.
Leonard hui-chhiⁿ í-keng lî lán Thài-iông-hē lú-lâi lú-hn̄g ah, chit-má sī lú-lâi lú-àm ah.

## [KIP] Iánn-phìnn: Leonard hui-tshinn ê tsi̍t-tiám-tsing
Leonard hui-tshinn sī beh khì tó-uī?
Nā-sī uì huī-bué lâi khuànn, ū-lâng khó-lîng ē siunn kóng Leonard hui-tshinn beh pue khì tsiànn-pîng ē-kha.
M̄-koh khah uân-tsíng ê sann-D hun-sik kóng, i kî-si̍t sī ti̍t-ti̍t lī-khui kha-mé-lah ê hong-hiòng.
Uì tsi̍t-ê kak-tōo lâi kóng, thôo-hún-bué-liu kî-si̍t sī thua kàu kha-mé-lah tsit-pîng-hiòng, kan-na ū-huat-tōo tī hui-tshinn-thâu hū-kīn khuànn-tio̍h khah té ê n̂g-peh-kng.
Nâ-sik ê lî-tsú bué-liu sī thài-iông-hong kā lî-tsú pûn lī-khui Thài-iông ê hong-hiòng, in to̍h sūn-sūn-á tuì thài-iông tsû-li̍k-suànn ê hong-hiòng kiânn.
Sī-kóng thài-iông tsû-tiûnn si̍t-tsāi sī ū-kàu ho̍k-tsa̍p ê, ū-tang-sî-á thài-iông tsû-li̍k-suànn ē tîng-liân, án-ne ē kā hui-tshinn ê lî-tsú-bué-liu tn̄g tsò kuí-ā-uân.
Tsit-ki tsi̍t-tiám-tsing kú ê sok-sî-liap-iánn iánn-phìnn, sī kū-nî tsa̍p-jī gue̍h ê sî-tsūn tī Thài-kok hip ê.
Lí ē-tàng tī tsi̍t-ki iánn-phìnn lāi-té khuànn-tio̍h kî-tiong tsi̍t-uân.
Leonard hui-tshinn í-king lî lán Thài-iông-hē lú-lâi lú-hn̄g ah, tsit-má sī lú-lâi lú-àm ah.

## [English] Video: Comet Leonard over One Hour
Which direction is this comet heading?
Judging by the tail, one might imagine that [Comet Leonard][Comet Leonard 1] is traveling towards the bottom right, but a full 3D analysis shows it traveling [almost directly away][almost directly away] from the camera.
With this perspective, the [dust tail][dust tail] is trailed towards the camera and can only be seen as a short yellow-white glow near the head of the comet.
The bluish [ion tail][ion tail], however, is made up of escaping ions that are forced directly away from the [Sun][Sun] by the [solar wind][solar wind] -- but channeled along the [Sun's magnetic field][Sun's magnetic field] lines.
The Sun's magnetic field is quite complex, however, and occasionally [solar magnetic reconnection][solar magnetic reconnection] will [break the ion tail][break the ion tail e] into knots that are pushed away from the Sun.
One such knot is visible in the featured one-hour time-lapse video captured in late December from [Thailand][Thailand].
[Comet Leonard][Comet Leonard 2] is now fading as it heads out of [our Solar System][our Solar System].

## 詞彙學習（漢羅/POJ/KIP/華文/English）
- 【塗粉尾溜】thô͘-hún-bóe-liu/thôo-hún-bué-liu/灰塵尾/dust tail
- 【離子尾溜】lî-chú-bóe-liu/lî-tsú-bué-liu/離子尾/ion tail
- 【太陽風】thài-iông-hong/thài-iông-hong/太陽風/solar wind
- 【彗尾】hūi-bóe/huī-bué/彗尾/comet's tail


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[Comet Leonard 1]:https://en.wikipedia.org/wiki/C/2021_A1_(Leonard)
[almost directly away]:https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif
[dust tail]:https://astronomy.swin.edu.au/cosmos/C/cometary+dust+tail
[ion tail]:http://www2.ess.ucla.edu/~jewitt/tail.html
[Sun]:https://solarsystem.nasa.gov/solar-system/sun/in-depth/
[solar wind]:https://solarsystem.nasa.gov/resources/2288/the-solar-wind-across-our-solar-system/
[Sun's magnetic field]:https://www.nasa.gov/feature/goddard/2016/understanding-the-magnetic-sun
[solar magnetic reconnection]:https://youtu.be/8NDPsSZCcz0?t=23
[break the ion tail e]:https://apod.nasa.gov/apod/ap220110.html
[break the ion tail t]:https://apod.tw/daily/20220110/
[Thailand]:https://en.wikipedia.org/wiki/Thailand
[Comet Leonard 2]:https://theskylive.com/where-is-cometleonard
[our Solar System]:https://solarsystem.nasa.gov/solar-system/our-solar-system/overview/
