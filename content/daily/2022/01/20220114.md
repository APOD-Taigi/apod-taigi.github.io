---
title: NGC 1566：捲螺仔星系 - 西班牙舞者星系
date: 2022-01-14
publishdate: 2022-01-14T11:45:00+0800
tags: [NGC 1566, 捲螺仔星系, 西班牙舞者星系, 劍魚座, 超大質量烏洞, 銀河系, 恆星形成區, 藍色星團, 捲螺仔手骨, Seyfert 星系]
hero: https://apod.nasa.gov/apod/image/2201/NGC1566LRGBHa-Hanson-SelbyFinal1024.jpg
summary: NGC 1566 是一个島宇宙，內底有幾若十億粒恆星。伊 to̍h tī 南天 ê 劍魚座遐，差不多 6000 萬光年遠 ê 所在。
categories: [podcast]
vocals: [阿錕]
---

{{% apod %}}

- 原始文章：[NGC 1566: The Spanish Dancer Spiral Galaxy](https://apod.nasa.gov/apod/ap220114.html)
- 影像提供 kah [版權][copyright]：[Mark Hanson](https://www.hansonastronomy.com/) and [Mike Selby](https://www.facebook.com/masterdarksastro/)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckz1i3bk11fkm0930pj7722rr" >}}

## [漢羅] NGC 1566：捲螺仔星系 - 西班牙舞者星系
NGC 1566 是一个 [島宇宙][An island universe]，內底有幾若十億粒恆星。
伊 to̍h tī 南天 ê [劍魚座][Dorado] 遐，差不多 6000 萬光年遠 ê 所在。
伊閣有一个名號做西班牙舞者星系，[ùi 咱銀河系 ê 方向來看][Milky Way perspective]，伊是正面向咱 ê。
這个捲螺仔星系是一个華麗 ê 大設計。
伊有兩个優雅 ê 捲螺仔手骨，攏總超過 10 萬光年闊。
捲螺仔手骨面頂有較光 ê [藍色星團][blue star clusters]、粉紅仔色 ê 恆星形成區、kah 捲踅 ê [宇宙塗粉][cosmic dust] 帶。
[NGC 1566 星系中心 ê 爍光][NGC 1566's flaring center]，予伊成做一个離咱上倚、嘛上光 ê [Seyfert 星系][Seyfert galaxies]。
這个星系中心可能有一粒 [超大質量烏洞][supermassive black hole]，tùi [踅 tī 伊外口 ê 恆星、氣體、塗粉][surrounding stars, gas, and dust]，造成破壞性 ê 影響。
Tī 這張遮爾清楚 ê 南天星系影像內底，閣有一寡足光 ê 星，其實 in 攏是咱銀河系內底 ê 恆星。

## [POJ] NGC 1566: Kńg-lê-á seng-hē - Se-pan-gâ-bú-chiá seng-hē
NGC it-ngó͘-lio̍k-lio̍k sī chi̍t-ê tó-ú-tiū, lāi-té ū kúi-ā-cha̍p-ek-lia̍p hêng-chhiⁿ.
I to̍h tī lâm-thian ê Kiàm-hî-chō hiah, chha-put-to la̍k-chheng-bān kng-nî hn̄g ê só͘-chāi.
I koh ū chi̍t-ê miâ hō-chò Se-pan-gâ-bú-chiá seng-hē, ùi lán Gîn-hô-hē ê hong-hiòng lâi khòaⁿ, i sī chiàⁿ-bīn hiòng lán ê.
Chit-ê kńg-lê-á seng-hē sī chi̍t-ê hôa-lē ê tōa siat-kè.
I ū nn̄g-ê iu-ngá ê kńg-lê-á chhiú-kut, lóng-chóng chhiau-kòe cha̍p bān kng-nî khoah.
Kńg-lê-á chhiú-kut bīn-téng ū khah-kng ê nâ-sek seng-thoân, hún-âng-á-sek ê hêng-chhiⁿ-hêng-sêng-khu, kah kńg-se̍h ê ú-tiū thô͘-hún-tòa.
NGC it-ngó͘-lio̍k-lio̍k seng-hē tiong-sim ê sih-kng, hō͘ i chiâⁿ-chò chi̍t-ê lî lán siōng-óa, mā siōng-kng ê Seyfert seng-hē.
Chit-ê seng-hē tiong-sim khó-lêng ū chi̍t-lia̍p chhiau-tōa-chit-liōng o͘-tōng, tùi se̍h tī i gōa-kháu ê hêng-chhiⁿ, khì-thé, thô͘-hún, chō-sêng phò-hoāi-sèng ê éng-hióng.
Tī chit-tiuⁿ chiah-nī chheng-chhó͘ ê lâm-thian seng-hē iáⁿ-siōng lāi-té, koh ū chi̍t-kóa chiok-kng ê chhiⁿ, kî-si̍t in lóng-sī lán Gîn-hô-hē lāi-té ê hêng-chhiⁿ.


## [KIP] NGC 1566: Kńg-lê-á sing-hē - Se-pan-gâ-bú-tsiá sing-hē
NGC it-ngóo-lio̍k-lio̍k sī tsi̍t-ê tó-ú-tiū, lāi-té ū kuí-ā-tsa̍p-ik-lia̍p hîng-tshinn.
I to̍h tī lâm-thian ê Kiàm-hî-tsō hiah, tsha-put-to la̍k-tshing-bān kng-nî hn̄g ê sóo-tsāi.
I koh ū tsi̍t-ê miâ hō-tsò Se-pan-gâ-bú-tsiá sing-hē, uì lán Gîn-hô-hē ê hong-hiòng lâi khuànn, i sī tsiànn-bīn hiòng lán ê.
Tsit-ê kńg-lê-á sing-hē sī tsi̍t-ê huâ-lē ê tuā siat-kè.
I ū nn̄g-ê iu-ngá ê kńg-lê-á tshiú-kut, lóng-tsóng tshiau-kuè tsa̍p bān kng-nî khuah.
Kńg-lê-á tshiú-kut bīn-tíng ū khah-kng ê nâ-sik sing-thuân, hún-âng-á-sik ê hîng-tshinn-hîng-sîng-khu, kah kńg-se̍h ê ú-tiū thôo-hún-tuà.
NGC it-ngóo-lio̍k-lio̍k sing-hē tiong-sim ê sih-kng, hōo i tsiânn-tsò tsi̍t-ê lî lán siōng-uá, mā siōng-kng ê Seyfert sing-hē.
Tsit-ê sing-hē tiong-sim khó-lîng ū tsi̍t-lia̍p tshiau-tuā-tsit-liōng oo-tōng, tuì se̍h tī i guā-kháu ê hîng-tshinn, khì-thé, thôo-hún, tsō-sîng phò-huāi-sìng ê íng-hióng.
Tī tsit-tiunn tsiah-nī tshing-tshóo ê lâm-thian sing-hē iánn-siōng lāi-té, koh ū tsi̍t-kuá tsiok-kng ê tshinn, kî-si̍t in lóng-sī lán Gîn-hô-hē lāi-té ê hîng-tshinn.

## [English] NGC 1566: The Spanish Dancer Spiral Galaxy
[An island universe][An island universe] of billions of stars, NGC 1566 lies about 60 million light-years away in the southern constellation [Dorado][Dorado].
Popularly known as the Spanish Dancer galaxy, it's seen face-on from our [Milky Way perspective][Milky Way perspective].
A gorgeous grand design spiral, this galaxy's two graceful spiral arms span over 100,000 light-years, traced by bright [blue star clusters][blue star clusters], pinkish starforming regions, and swirling [cosmic dust][cosmic dust] lanes.
[NGC 1566's flaring center][NGC 1566's flaring center] makes the spiral one of the closest and brightest [Seyfert galaxies][Seyfert galaxies].
It likely houses a central [supermassive black hole][supermassive black hole] wreaking havoc on [surrounding stars, gas, and dust][surrounding stars, gas, and dust].
In this sharp southern galaxy portrait, the spiky stars lie well within the Milky Way.

## 詞彙學習（台語漢字/POJ/KIP/華語漢字/English）
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【捲螺仔手骨】kńg-lê-á chhiú-kut/kńg-lê-á tshiú-kut/螺旋手臂、旋臂/spiral arm
- 【西班牙舞者星系】Se-pan-gâ-bú-chiá seng-hē/Se-pan-gâ-bú-tsiá sing-hē/西班牙舞者星系/The Spanish Dancer
- 【劍魚座】Kiàm-hî-chō/Kiàm-hî-tsō/劍魚座/Dorado
- 【藍色星團】nâ-sek-seng-thoân/nâ-sik-sing-thuân/藍色星團/blue star clusters
- 【恆星形成區】hêng-chhiⁿ-hêng-sêng-khu/hîng-tshinn-hîng-sîng-khu/恆星形成區/starforming region
- 【Seyfert 星系】Seyfert seng-hē/Seyfert sing-hē/西佛星系/Seyfert galaxy
- 【超大質量烏洞】chhiau-tōa-chit-liōng o͘-tōng/tshiau-tuā-tsit-liōng oo-tōng/超大質量烏洞/supermassive black hole


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[An island universe]:http://nedwww.ipac.caltech.edu/level5/March02/Gordon/Gordon2.html
[Dorado]:https://arxiv.org/abs/2009.14731
[Milky Way perspective]:https://esahubble.org/images/potw1422a/
[blue star clusters]:https://apod.nasa.gov/apod/ap990402.html
[cosmic dust]:https://www.spitzer.caltech.edu/image/sig05-013-ngc-1566
[NGC 1566's flaring center]:http://adsabs.harvard.edu/abs/2019MNRAS.483L..88P
[Seyfert galaxies]:https://en.wikipedia.org/wiki/Seyfert_galaxy
[supermassive black hole]:https://apod.nasa.gov/apod/ap181203.html
[surrounding stars, gas, and dust]:https://apod.nasa.gov/apod/ap190427.html
