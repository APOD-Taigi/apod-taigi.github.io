---
title: 金星 做 暗頭仔星 ê 上尾一工
date: 2022-01-06
publishdate: 2022-01-06T11:45:00+0800
tags: [下合, 金星, 暗頭仔星, 內行星, 透早星]
hero: https://apod.nasa.gov/apod/image/2201/venus_220101_ladanyi_web1024.jpg
summary: 日頭落山了後 tī 教堂後壁 ê 天體毋是月眉。彼是月眉形 ê 金星。
categories: [podcast]
vocals: [阿錕]
---

{{% apod %}}

- 原始文章：[The Last Days of Venus as the Evening Star](https://apod.nasa.gov/apod/ap220106.html)
- 影像來源 kah [版權][copyright]：[Tamas Ladanyi](http://www.astrophoto.hu/) ([TWAN](http://www.twanight.org/))
- 上新消息：[來看安搭 JWST 太空望遠鏡 ê 狀況](https://jwst.nasa.gov/content/webbLaunch/whereIsWebb.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "ckyuco4ylyogl081464xemyra" >}}

## [漢羅] 金星 做 暗頭仔星 ê 上尾一工
日頭落山了後 tī 教堂後壁 ê 天體毋是 [月眉][young crescent Moon]。
彼是月眉形 ê 金星啦！
伊離咱有 4000 萬公里遠，差不多是太陽 [2 葩][about 2 percent] ê 光度。
這張是 1 月 1 號 tī 匈牙利 Veszprem 西爿天頂，用 kha-mé-lah 鬥 望遠鏡鏡頭翕 ê 一組相片。
這个本底足光 ê 金星 tī 暗頭仔看起來煞無遐爾光。
伊到 2022 年初猶是 [暗頭仔星][Evening Star t]。
毋閣伊看起來嘛愈來愈大粒，[用望遠鏡看][in telescopic views] 是愈來愈薄。
In 會 [tī 1 月 9 號][between Earth and Sun on January 9] 行到「[下合][inferior conjunction]」，就是內行星行到地球 kah 太陽中央，tī 遐 in ê 光度會去予太陽光食去。
是講月眉形 ê 金星會隨閣出現。
伊會 tī 月中 ê 時陣，tī 日頭欲 peh--起來進前 ùi 東爿出現，變做足光 ê [透早星][Morning Star]。

## [POJ] Kim-chhiⁿ chò Àm-thâu-chhiⁿ ê siōng-bóe chi̍t-kang
Ji̍t-thâu lo̍h-soaⁿ liáu-āu tī kàu-tn̂g āu-piah ê thian-thé m̄-sī goe̍h-bâi.
He sī goe̍h-bâi hêng ê Kim-chhiⁿ la̍h!
I lî lán ū sì-chheng-bān kong-lí hn̄g, chha-put-to sī Thài-iông nn̄g pha ê kng-tō͘.
Chit-tiuⁿ sī it goe̍h it hō tī Hiong-gâ-lī Veszprem sai-pêng thiⁿ-téng, iōng kha-mé-lah tàu bōng-oán-kiàⁿ kiàⁿ-thâu hip ê chi̍t-cho͘ siòng-phìⁿ.
Chi̍t-ê pún-tē chiok-kng ê Kim-chhiⁿ tī àm-thâu-á khòaⁿ--khí-lâi soah bô hiah-nī kng.
I kàu jī-khòng-jī-jī nî chho͘ iáu-sī Àm-thâu-á-chhiⁿ.
M̄-koh i khòaⁿ--khí-lâi mā lú-lâi lú-tōa-lia̍p, iōng bōng-oán-kiàⁿ khòaⁿ sī lú-lâi lú-po̍h.
In ē tī it goe̍h káu hō kiâⁿ-kàu "Ē-ha̍p", tō-sī Lōe-kiâⁿ-chhiⁿ kiâⁿ-kàu Tē-kiû kah Thài-iông tiong-ng, tī hiah in ê kng-tō͘ ē khì hō͘ thài-iông-kng chia̍h-khì.
Sī-kóng goe̍h-bâi hêng ê Kim-chhiⁿ ē sûi koh chhut-hiān.
I ē tī goe̍h-tiong ê sì-chheng, tī ji̍t-thâu beh peh--khí-lâi chìn-chêng ùi tang-pêng chhut-hiān, piàn-chò chiok-kng ê Thàu-chá-chhiⁿ.

## [KIP] Kim-tshinn tsò Àm-thâu-tshinn ê siōng-bué tsi̍t-kang
Ji̍t-thâu lo̍h-suann liáu-āu tī kàu-tn̂g āu-piah ê thian-thé m̄-sī gue̍h-bâi.
He sī gue̍h-bâi hîng ê Kim-tshinn la̍h!
I lî lán ū sì-tshing-bān kong-lí hn̄g, tsha-put-to sī Thài-iông nn̄g pha ê kng-tōo.
Tsit-tiunn sī it gue̍h it hō tī Hiong-gâ-lī Veszprem sai-pîng thinn-tíng, iōng kha-mé-lah tàu bōng-uán-kiànn kiànn-thâu hip ê tsi̍t-tsoo siòng-phìnn.
Tsi̍t-ê pún-tē tsiok-kng ê Kim-tshinn tī àm-thâu-á khuànn--khí-lâi suah bô hiah-nī kng.
I kàu jī-khòng-jī-jī nî tshoo iáu-sī Àm-thâu-á-tshinn.
M̄-koh i khuànn--khí-lâi mā lú-lâi lú-tuā-lia̍p, iōng bōng-uán-kiànn khuànn sī lú-lâi lú-po̍h.
In ē tī it gue̍h káu hō kiânn-kàu "Ē-ha̍p", tō-sī Luē-kiânn-tshinn kiânn-kàu Tē-kiû kah Thài-iông tiong-ng, tī hiah in ê kng-tōo ē khì hōo thài-iông-kng tsia̍h-khì.
Sī-kóng gue̍h-bâi hîng ê Kim-tshinn ē suî koh tshut-hiān.
I ē tī gue̍h-tiong ê sì-tshing, tī ji̍t-thâu beh peh--khí-lâi tsìn-tsîng uì tang-pîng tshut-hiān, piàn-tsò tsiok-kng ê Thàu-tsá-tshinn.

## [English] The Last Days of Venus as the Evening Star
That's not a [young crescent Moon][young crescent Moon] posing behind cathedral towers after sunset.
It's Venus in a crescent phase.
About 40 million kilometers away and [about 2 percent][about 2 percent] illuminated by sunlight, it was captured with camera and telephoto lens in this series of exposures as it set in western skies on January 1 from Veszprem, Hungary.
The bright celestial beacon was languishing in the evening twilight, its days as the [Evening Star][Evening Star e] coming to a close as 2022 began.
But it was also growing larger in apparent size and becoming an ever thinner crescent [in telescopic views][in telescopic views].
Heading toward a (non-judgemental) [inferior conjunction][inferior conjunction], the inner planet will be positioned [between Earth and Sun on January 9][between Earth and Sun on January 9] and generally lost from view in the solar glare.
A crescent Venus will soon reappear though.
Rising in the east by mid-month just before the Sun as the brilliant [Morning Star][Morning Star].

## 詞彙學習（漢羅/POJ/KIP/華語/English）
- 【匈牙利】Hiong-gâ-lī/Hiong-gâ-lī/匈牙利/Hungary
- 【內行星】Lōe-kiâⁿ-chhiⁿ/Luē-kiânn-tshinn/內行星/inner planet
- 【下合】Ē-hap/Ē-hap/下合/inferior conjunction
- 【暗頭仔星】Àm-thâu-á-chhiⁿ/Àm-thâu-á-tshinn/昏星/the Evening Star
- 【透早星】Thàu-chá-chhiⁿ/Thàu-tsá-tshinn/晨星/the Morning Star


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[young crescent Moon]:https://apod.nasa.gov/apod/ap181116.html
[about 2 percent]:http://www.astropixels.com/ephemeris/planets/venus2022.html
[Evening Star e]:https://apod.nasa.gov/apod/ap211223.html
[Evening Star t]:https://apod.tw/daily/20211223/
[in telescopic views]:https://apod.nasa.gov/apod/ap200521.html
[inferior conjunction]:http://astronomy.swin.edu.au/cosmos/I/Inferior+Conjunction
[between Earth and Sun on January 9]:https://earthsky.org/astronomy-essentials/inferior-conjunction-venus-between-sun-and-earth/
[Morning Star]:https://history.nasa.gov/SP-424/ch1.htm
