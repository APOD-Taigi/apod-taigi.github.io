---
title: Leonard 彗星 ê 長尾溜
date: 2022-01-03
publishdate: 2022-01-03T11:45:00+0800
tags: [彗尾, Leonard 彗星, 彗星, 水星, 金星, 彗核]
hero: https://apod.nasa.gov/apod/image/2201/LeonardTail_Hattenbach_960_annotated.jpg
summary: 你無法度用望遠鏡看著 Leonard 彗星這條超級長 ê 彗尾，因為伊傷長矣啦！你嘛無法度用雙筒望遠鏡看著彗尾，因為猶是傷長！
---

{{% apod %}}

- 原始文章：[Comet Leonard's Long Tail](https://apod.nasa.gov/apod/ap220103.html)
- 影像提供 kah 版權：[Jan Hattenbach](https://twitter.com/janhattenbach)
- 台文翻譯：[An-Li Tsai][An-Li Tsai] ([NCU][NCU])

## [漢羅] Leonard 彗星 ê 長尾溜
你無法度用望遠鏡看著 Leonard 彗星這條 [超級長 ê 彗尾][extremely long tail t]，因為伊傷長矣啦！
你嘛無法度用雙筒望遠鏡看著彗尾，因為猶是傷長！
嘛袂當用目睭直接看著，因為伊傷暗矣！
你若是 tī 城市內底嘛看無，因為 [天頂傷光矣][sky was too bright]！
毋閣你若是 tī 一个烏-mih-mà ê 所在，[會當用 kha-mé-lah][your camera could] tī 倚地平線 ê 所在翕著。
彗星今仔日離太陽上近，拄仔好 tī [水星][Mercury] kah [金星][Venus] 中央。
是講 [彗星][the comet] 若是猶活咧，你可能猶有機會。
[這張相片][featured picture] 是頂個月 tī [西班牙][Spain] [Canary 群島][Canary Islands] ê [La Palma 島][La Palma] 翕 ê。
是 kā 兩張 深空闊幅 kha-mé-lah 翕 ê 影像鬥出來 ê。
紲落來，[Leonard 彗星][Comet Leonard] 若是有活咧，彗核賰 ê 部份就會離開 [太陽系][our Solar System]，永遠袂閣轉來！

## [POJ] Leonard hūi-chhiⁿ ê tn̂g-bóe-liu
Lí bô-hoat-tō͘ iōng bōng-oán-kiàⁿ khòaⁿ-tio̍h Leonard hūi-chhiⁿ chit-tiâu chhiau-kip tn̂g ê hūi-bóe, in-ūi i siūⁿ tn̂g ah!
Lí mà bô-hoat-tō͘ iōng siang-tâng-bōng-oán-kiàⁿ khòaⁿ-tio̍h hūi-bóe, in-ūi iáu-sī siūⁿ tn̂g!
Mā bōe-tàng iōng ba̍k-chiu ti̍t-chiap khòaⁿ-tio̍h, in-ūi siūⁿ àm ah!
Lí nā-sī tī siâⁿ-chhī lāi-té mà khòaⁿ-bô, in-ūi thiⁿ-téng siūⁿ kng ah!
M̄-koh lí nā-sī tī chi̍t-ê o͘-mih-mà ê só͘-chāi, ē-tàng iōng kha-mé-lah tī óa tē-pêng-sòaⁿ ê só͘-chāi hip-tio̍h.
Hūi-chhiⁿ kin-á-ji̍t lî Thài-iông siōng-kīn, tú-á-hó tī Chúi-chhiⁿ kah Kim-chhiⁿ tiong-ng.
Sī-kóng hūi-chhiⁿ nā-sī ia̍h oa̍h--leh, lí khó-lêng iáu-ū ki-hōe.
Chit-tiuⁿ siòng-phìⁿ sī téng-kò-goe̍h tī Se-pan-gâ Canary kûn-tó ê La Palma tó hip ê.
Sī kā nn̄g-tiuⁿ chhim-khong khoah-pak kha-mé-lah hip ê iáⁿ-siōng tàu--chhut-lâi ê.
Sòa-lo̍h-lâi, Leonard hūi-chhiⁿ nā-sī ū oa̍h--leh, hūi-he̍k chhun ê pō͘-hūn to̍h-ē lī-khui Thài-iông-hē, éng-oán bóe koh tńg-lâi!


## [KIP] Leonard huī-tshinn ê tn̂g-bué-liu
Lí bô-huat-tōo iōng bōng-uán-kiànn khuànn-tio̍h Leonard huī-tshinn tsit-tiâu tshiau-kip tn̂g ê huī-bué, in-uī i siūnn tn̂g ah!
Lí mà bô-huat-tōo iōng siang-tâng-bōng-uán-kiànn khuànn-tio̍h huī-bué, in-uī iáu-sī siūnn tn̂g!
Mā buē-tàng iōng ba̍k-tsiu ti̍t-tsiap khuànn-tio̍h, in-uī siūnn àm ah!
Lí nā-sī tī siânn-tshī lāi-té mà khuànn-bô, in-uī thinn-tíng siūnn kng ah!
M̄-koh lí nā-sī tī tsi̍t-ê oo-mih-mà ê sóo-tsāi, ē-tàng iōng kha-mé-lah tī uá tē-pîng-suànn ê sóo-tsāi hip-tio̍h.
Huī-tshinn kin-á-ji̍t lî Thài-iông siōng-kīn, tú-á-hó tī Tsuí-tshinn kah Kim-tshinn tiong-ng.
Sī-kóng huī-tshinn nā-sī ia̍h ua̍h--leh, lí khó-lîng iáu-ū ki-huē.
Tsit-tiunn siòng-phìnn sī tíng-kò-gue̍h tī Se-pan-gâ Canary kûn-tó ê La Palma tó hip ê.
Sī kā nn̄g-tiunn tshim-khong khuah-pak kha-mé-lah hip ê iánn-siōng tàu--tshut-lâi ê.
Suà-lo̍h-lâi, Leonard huī-tshinn nā-sī ū ua̍h--leh, huī-hi̍k tshun ê pōo-hūn to̍h-ē lī-khui Thài-iông-hē, íng-uán bué koh tńg-lâi!

## [English] Comet Leonard's Long Tail
You couldn't see Comet Leonard's [extremely long tail][extremely long tail e] with a telescope --- it was just too long.
You also couldn't see it with binoculars --- still too long.
Or with your eyes -- it was too dim.
Or from a city --- the [sky was too bright][sky was too bright].
But from a dark location with a low horizon --- [your camera could][your camera could].
And still might -- if [the comet][the comet] survives today's closest encounter with the Sun, which occurs between the orbits of [Mercury][Mercury] and [Venus][Venus].
The [featured picture][featured picture] was created from two deep and wide-angle camera images taken from [La Palma][La Palma] in the [Canary Islands][Canary Islands] of [Spain][Spain] late last month.
Afterwards, if it survives, what is left of [Comet Leonard][Comet Leonard]'s nucleus will head out of [our Solar System][our Solar System], never to return.

## 詞彙學習（台語漢字/POJ/KIP/華語漢字/English）
- 【彗尾】hūi-bóe/huī-bué/彗尾/comet's tail
- 【彗核】hūi-he̍k/huī-hi̍k/彗核/comet's nucleus



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[extremely long tail e]:https://apod.nasa.gov/apod/ap211230.html
[extremely long tail t]:https://apod.tw/daily/20211230/
[sky was too bright]:https://apod.nasa.gov/apod/ap200408.html
[your camera could]:https://delavanlakesvet.com/images/uploads/general_images/smiling-cat-for-web.jpg
[the comet]:https://skyandtelescope.org/astronomy-news/comet-leonard-a-gift-at-christmastime/
[Mercury]:https://solarsystem.nasa.gov/planets/mercury/overview/
[Venus]:https://en.wikipedia.org/wiki/Venus
[featured picture]:https://twitter.com/JanHattenbach/status/1476896626312679430/photo/1
[La Palma]:https://youtu.be/O0_YXaP-7yw
[Canary Islands]:https://en.wikipedia.org/wiki/Canary_Islands
[Spain]:https://en.wikipedia.org/wiki/Spain
[Comet Leonard]:https://theskylive.com/cometleonard-info
[our Solar System]:https://solarsystem.nasa.gov/solar-system/our-solar-system/in-depth/
