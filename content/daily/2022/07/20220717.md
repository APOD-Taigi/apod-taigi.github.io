---
title: 航海家 1 號 翕 ê 木衛二 Europa kah 木星
date: 2022-07-17
publishdate: 2022-07-17T11:45:00+0800
tags: [航海家 1 號, 木衛二 Europa, 木星, 大紅斑, 木衛一 Io, 外星生物]
hero: https://apod.nasa.gov/apod/fap/image/2207/EuropaJupiter_Voyager_960.jpg
summary: 木星頂懸這寡圓點是啥物？中央倚正爿上大--ê，是上大上遠 ê 大紅斑，是一个 tī 木星頂懸使性地 ê 風暴系統。
categories: [podcast]
vocals: [阿錕]
---

{{% apod %}}

- 原始文章：[Europa and Jupiter from Voyager 1](https://apod.nasa.gov/apod/ap220717.html)
- 影像來源：[NASA](https://www.nasa.gov/), [Voyager](https://voyager.jpl.nasa.gov/) 1, [JPL, Caltech](https://www.jpl.nasa.gov/); 資料處理 kah [許可](https://creativecommons.org/licenses/by-nc-sa/2.0/):_ [Alexis Tranchandon](mailto:alexis.tranchandoni@gmail.com ) / [Solaris](https://www.flickr.com/photos/alex-is-solaris/)
- 免費下載：[航海家太空船海報](https://voyager.jpl.nasa.gov/downloads/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl6meff9i01ll01z65qaq5s09" >}}

## [漢羅] 航海家 1 號 翕--ê 木衛二 Europa kah 木星
木星頂懸這寡圓點是啥物？
中央倚正爿上大--ê，是上大上遠 ê [大紅斑][Great Red Spot]，是一个 tī [木星][Jupiter] 頂懸使性地 ê [風暴系統][storm system]。
這个風暴系統，[Giovanni Cassini][Giovanni Cassini] tī [357 冬前][357 years ago] 就有注意著。
咱這馬猶毋知是按怎 [大紅斑是紅色--ê][Great Spot is red]。
倒爿下跤這粒，是木星上大粒 ê 月娘：[木衛二 Europa][Europa 1]。
這張是 [航海家太空船][Voyager 1] tī 1979 年翕--ê。
相片支持現代 ê 假說，講，[木衛二 Europa][Europa 2] 有一个地下海洋，所以遐是一个 [揣外星生物][look for extraterrestrial life] ê 好所在。
毋閣正爿頂懸彼个大 [烏點][shadow] 是啥物？
彼是另外一粒木星衛星，[木衛一 Io][Io 1] ê 烏影：。
航海家 1 號發現講，[木衛一 Io][Io 2] 有足濟火山活動，所以咱 tī 伊頂懸揣袂著 [隕石坑][impact crater]。
[航海家][Voyager 2] 1 號 tī 1979 年 ê 時陣飛過木星，翕著 16 張相片。
這馬有人 kā 這寡觀測資料重新處理，合併做 [這張影像][featured image]。
[45 冬前][Forty-five years ago] ê 8 月，[航海家][Voyager 3] 1 號 ùi 地球發射，開始 tī 咱 [太陽系][Solar System] 內底進行 [上偉大 ê 探險][greatest explorations] ，一直到今。

## [POJ] Hâng-hái-kā 1 hō hip--ê Bo̍k-ūi-jī Europa kah Bo̍k-chhiⁿ
Bo̍k-chhiⁿ téng-koân chit-kóa îⁿ-tiàm sī siáⁿ-mih?
Tiong-ng óa chiàⁿ-pêng siōng tōa--ê, sī siōng tōa siōng hn̄g ê Tōa-âng-pan, sī chi̍t-ê tī Bo̍k-chhiⁿ téng-koân sái-sèng-tē ê hong-pō hē-thóng.
Chit-ê hong-pō hē-thóng, Giovanni Cassini tī 357 tang chêng to̍h ū chù-ì tio̍h.
Lán chit-má iáu m̄-chai sī án-ná Tōa-âng-pan sī âng-sek--ê.
Tē-pêng ē-kha chi̍t-lia̍p, sī Bo̍k-chhiⁿ siōng tōa-lia̍p ê goe̍h-niû: Bo̍k-ūi-jī Europa.
Chit-tiuⁿ sī Hâng-hái-kā thài-khong-chûn tī 1979 nî hip--ê.
Siòng-phìⁿ chi-chhî hiān-tāi ê ká-soat, kóng, Bo̍k-ūi-jī Europa ū chi̍t-ê tē-hā hái-iûⁿ, só͘-í hiah sī chi̍t-ê chhōe gōa-chhiⁿ seng-bu̍t ê hó-só͘-chāi.
M̄-koh chiàⁿ-pêng téng-koân hit-ê tōa o͘-tiám sī siáⁿ-mih?
He sī lēng-gōa chi̍t-lia̍p Bo̍k-chhiⁿ ūi-chhiⁿ, Bo̍k-ūi-it Io ê o͘-iáⁿ.
Hâng-hái-kā 1 hō hoat-hiān kóng, Bo̍k-ūi-it Io ū chiok-chōe hóe-soaⁿ oa̍h-tōng, só͘-í lán tī i téng-koân chhōe bōe-tio̍h ún-se̍k-kheⁿ.
Hâng-hái-kā 1 hō tī 1979 nî ê sî-chūn poe kòe Bo̍k-chhiⁿ, hip-tio̍h 16 tiuⁿ siòng-phìⁿ.
Chit-má ū lâng kā chit-kóa koan-chhek chu-liāu tiông-sin chhú-lí, ha̍p-pèng chò chit-tiuⁿ iáⁿ-siōng.
45 tang chêng ê 8 goe̍h, Hâng-hái-kā 1 hō ùi Tē-kiû hoat-siā, khai-sí tī lán Thài-iông-hē lāi-té chìn-hêng siōng úi-tāi ê thàm-hiám, it-ti̍t kàu-taⁿ.


## [KIP] Hâng-hái-kā 1 hō hip--ê Bo̍k-uī-jī Europa kah Bo̍k-tshinn
Bo̍k-tshinn tíng-kuân tsit-kuá înn-tiàm sī siánn-mih?
Tiong-ng uá tsiànn-pîng siōng tuā--ê, sī siōng tuā siōng hn̄g ê Tuā-âng-pan, sī tsi̍t-ê tī Bo̍k-tshinn tíng-kuân sái-sìng-tē ê hong-pō hē-thóng.
Tsit-ê hong-pō hē-thóng, Giovanni Cassini tī 357 tang tsîng to̍h ū tsù-ì tio̍h.
Lán tsit-má iáu m̄-tsai sī án-ná Tuā-âng-pan sī âng-sik--ê.
Tē-pîng ē-kha tsi̍t-lia̍p, sī Bo̍k-tshinn siōng tuā-lia̍p ê gue̍h-niû: Bo̍k-uī-jī Europa.
Tsit-tiunn sī Hâng-hái-kā thài-khong-tsûn tī 1979 nî hip--ê.
Siòng-phìnn tsi-tshî hiān-tāi ê ká-suat, kóng, Bo̍k-uī-jī Europa ū tsi̍t-ê tē-hā hái-iûnn, sóo-í hiah sī tsi̍t-ê tshuē guā-tshinn sing-bu̍t ê hó-sóo-tsāi.
M̄-koh tsiànn-pîng tíng-kuân hit-ê tuā oo-tiám sī siánn-mih?
He sī līng-guā tsi̍t-lia̍p Bo̍k-tshinn uī-tshinn, Bo̍k-uī-it Io ê oo-iánn.
Hâng-hái-kā 1 hō huat-hiān kóng, Bo̍k-uī-it Io ū tsiok-tsuē hué-suann ua̍h-tōng, sóo-í lán tī i tíng-kuân tshuē buē-tio̍h ún-si̍k-khenn.
Hâng-hái-kā 1 hō tī 1979 nî ê sî-tsūn pue kuè Bo̍k-tshinn, hip-tio̍h 16 tiunn siòng-phìnn.
Tsit-má ū lâng kā tsit-kuá kuan-tshik tsu-liāu tiông-sin tshú-lí, ha̍p-pìng tsò tsit-tiunn iánn-siōng.
45 tang tsîng ê 8 gue̍h, Hâng-hái-kā 1 hō uì Tē-kiû huat-siā, khai-sí tī lán Thài-iông-hē lāi-té tsìn-hîng siōng uí-tāi ê thàm-hiám, it-ti̍t kàu-tann.


## [English] Europa and Jupiter from Voyager 1
What are those spots on Jupiter?
Largest and furthest, just right of center, is the [Great Red Spot][Great Red Spot] -- a huge [storm system][storm system] that has been raging on [Jupiter][Jupiter] possibly since [Giovanni Cassini][Giovanni Cassini]'s likely notation of it [357 years ago][357 years ago].
It is not yet known why this [Great Spot is red][Great Spot is red].
The spot toward the lower left is one of Jupiter's largest moons: [Europa][Europa 1].
Images from [Voyager][Voyager 1] in 1979 bolster the modern hypothesis that [Europa][Europa 2] has an underground ocean and is therefore a good place to [look for extraterrestrial life][look for extraterrestrial life].
But what about the dark spot on the upper right?
That is a [shadow][shadow] of another of Jupiter's large moons: [Io][Io 1].
Voyager 1 discovered [Io][Io 2] to be so volcanic that no [impact crater][impact crater]s could be found.
Sixteen frames from [Voyager][Voyager 2] 1's flyby of Jupiter in 1979 were recently reprocessed and merged to create the [featured image][featured image].
[Forty-five years ago][Forty-five years ago] this August, [Voyager][Voyager 3] 1 launched from Earth and started one of the [greatest explorations][greatest explorations] of the [Solar System][Solar System] ever.

## 詞彙學習（漢羅/POJ/KIP/華語/English）
- 【航海家 1 號】Hâng-hái-ka it hō/Hâng-hái-ka it hō/航海家 1 號/Voyager 1
- 【木衛二 Europa】Bo̍k-ūi-jī Europa/Bo̍k-uī-jī Europa/木衛二歐羅巴/Europa
- 【大紅斑】tōa-âng-pan/tuā-âng-pan/大紅斑/Great Red Spot
- 【木衛一 Io】Bo̍k-ūi-it Io/Bo̍k-uī-it Io/木衛一埃歐/Io
- 【木星】Bo̍k-chhiⁿ/Bo̍k-tshinn/木星/Jupiter
- 【外星生物】gōa-chhiⁿ seng-bu̍t/guā-tshinn sing-bu̍t/外星生物/extraterrestrial life


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Great Red Spot]:https://en.wikipedia.org/wiki/Great_Red_Spot
[storm system]:https://apod.nasa.gov/apod/ap140518.html
[Jupiter]:https://solarsystem.nasa.gov/planets/jupiter/overview/
[Giovanni Cassini]:https://en.wikipedia.org/wiki/Giovanni_Domenico_Cassini
[357 years ago]:https://en.wikipedia.org/wiki/1665
[Great Spot is red]:https://www.nasa.gov/feature/goddard/jupiter-s-great-red-spot-a-swirling-mystery
[Europa 1]:https://en.wikipedia.org/wiki/Europa_(moon)
[Voyager 1]:https://apod.nasa.gov/apod/ap031120.html
[Europa 2]:https://solarsystem.nasa.gov/moons/jupiter-moons/europa/in-depth/
[look for extraterrestrial life]:https://apod.nasa.gov/debate/debate100th.html
[shadow]:https://i.pinimg.com/736x/06/92/52/0692529495c94007c17abdddaffd31cf.jpg
[Io 1]:https://solarsystem.nasa.gov/moons/jupiter-moons/io/overview/
[Io 2]:https://apod.nasa.gov/apod/ap140330.html
[impact crater]:https://apod.nasa.gov/apod/ap141021.html
[Voyager 2]:https://voyager.jpl.nasa.gov/
[featured image]:https://www.flickr.com/photos/alex-is-solaris/29919234526/in/dateposted-public/
[Forty-five years ago]:https://www.jpl.nasa.gov/events/voyager-45-years-in-space
[Voyager 3]:https://www.youtube.com/watch?v=xs-gJs1CKBY
[greatest explorations]:https://apod.nasa.gov/apod/ap170902.html
[Solar System]:https://apod.nasa.gov/apod/ap170211.html
