---
title: 土星 kah 國際太空站
date: 2022-07-09
publishdate: 2022-07-09T11:45:00+0800
tags: [土星, 國際太空站, 行星連珠, 影格, 星等, ISS, 輝度, 人造衛星, 衛星]
hero: https://apod.nasa.gov/apod/image/2207/ISS_Saturn_TGlenn.jpg
summary: 飛踮地球天頂 ê 土星，是六月透早 ê 行星連珠內底，足光 ê 一粒星。

categories: [podcast]
vocals: [阿錕]
---

{{% apod %}}

- 原始文章：[Saturn and the ISS](https://apod.nasa.gov/apod/ap220709.html)
- 影像來源 kah [版權][copyright]：[Tom Glenn](https://www.flickr.com/people/140032790@N06/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl6kyxc0j00o901xofhf8gifq" >}}

## [漢羅] 土星 kah 國際太空站
飛踮地球天頂 ê 土星，是 [6 月透早 ê 行星連珠][June's morning planet parade] 內底，足光 ê 一粒星。
伊 tī 6 月 24 這工，kah 地球低軌道人造衛星 [國際太空站 ISS][International Space Station] 做伙翕--一張。
這張相片是 tī 美國加州 Temecula 市 一間學校 ê 停車場翕--ê。
Tī 這工，這粒有環 ê 土星 kah 國際太空站 ISS，做伙去予 [高速攝影機][high-speed video] 翕著，就是這張影格 ê 影像。
是講，土星 ê 星等是 +0.5 星等，太空站是比伊閣較光，是 -3 [星等][on the magnitude scale]。
這个輝度 ê 差別，有 tī 影片 ê 影格影像忠實表現出來。
[Tī 這張遮爾有挑戰性 ê 影像內底，踅地球咧行 ê ISS 是離地球 602 公里遠。][In the challenging image, the orbiting ISS was at a range of 602 kilometers.]
毋閣土星是離學校停車場 14 億公里遐爾遠。


## [POJ] Thó͘-chhiⁿ kah Kok-chè-thài-khong-chûn
Poe tiàm Tē-kiû thiⁿ-téng ê Thó͘-chhiⁿ, sī 6 goe̍h thàu-chá ê kiâⁿ-chhiⁿ-liân-chu lāi-té, chiok kng ê chi̍t-lia̍p chhiⁿ.
I tī 6 goe̍h 24 chit-kang, kah Tē-kiû kē kúi-tō jîn-chō ūi-chhiⁿ Kok-chè-thài-khong-chûn ISS chò-hóe hip--chi̍t-tiuⁿ.
Chit-tiuⁿ siòng-phìⁿ sī tī Bí-kok Ka-chiu Temecula chhī chi̍t-keng ha̍k-hāu ê thêng-chhia-tiûⁿ hip--ê.
Tī chit-kang， chit-lia̍p ū khoân ê Thó͘-chhiⁿ kah Kok-chè-thài-khong-chām ISS, chòe-hóe khì hō͘ ko-sok liap-iáⁿ-ki hip-tio̍h, to̍h sī chit-tiuⁿ iáⁿ-keh ê iáⁿ-siōng.
Sī kóng, Thó͘-chhiⁿ ê seng-téng sī +0.5 seng-téng, thài-khong-chām sī pí i koh-khah kng, sī -3 seng-téng.
Chit ê hui-tō͘ ê chha-pia̍t, ū tī iáⁿ-phìⁿ ê iáⁿ-keh iáⁿ-siōng tiong-si̍t piáu-hiān chhut-lâi.
Tī chit-tiuⁿ ū thiáu-chiàn sèng ê iáⁿ-siōng lāi-té, se̍h Tē-kiû leh kiâⁿ ê ISS sī lī Tē-kiû 602 kong-lí hn̄g.
M̄-koh Thó͘-chhiⁿ sī lī ha̍k-hāu thêng-chhia-tiûⁿ 14 ek kong-lí hiah-nī hn̄g.

## [KIP] Thóo-tshinn kah Kok-tsè-thài-khong-tsûn
Pue tiàm Tē-kiû thinn-tíng ê Thóo-tshinn, sī 6 gue̍h thàu-tsá ê kiânn-tshinn-liân-tsu lāi-té, tsiok kng ê tsi̍t-lia̍p tshinn.
I tī 6 gue̍h 24 tsit-kang, kah Tē-kiû kē kuí-tō jîn-tsō uī-tshinn Kok-tsè-thài-khong-tsûn ISS tsò-hué hip--tsi̍t-tiunn.
Tsit-tiunn siòng-phìnn sī tī Bí-kok Ka-tsiu Temecula tshī tsi̍t-king ha̍k-hāu ê thîng-tshia-tiûnn hip--ê.
Tī tsit-kang， tsit-lia̍p ū khuân ê Thóo-tshinn kah Kok-tsè-thài-khong-tsām ISS, tsuè-hué khì hōo ko-sok liap-iánn-ki hip-tio̍h, to̍h sī tsit-tiunn iánn-keh ê iánn-siōng.
Sī kóng, Thóo-tshinn ê sing-tíng sī +0.5 sing-tíng, thài-khong-tsām sī pí i koh-khah kng, sī -3 sing-tíng.
Tsit ê hui-tōo ê tsha-pia̍t, ū tī iánn-phìnn ê iánn-keh iánn-siōng tiong-si̍t piáu-hiān tshut-lâi.
Tī tsit-tiunn ū thiáu-tsiàn sìng ê iánn-siōng lāi-té, se̍h Tē-kiû leh kiânn ê ISS sī lī Tē-kiû 602 kong-lí hn̄g.
M̄-koh Thóo-tshinn sī lī ha̍k-hāu thîng-tshia-tiûnn 14 ik kong-lí hiah-nī hn̄g.

## [English] Saturn and the ISS

Soaring high in skies around planet Earth, bright planet Saturn was a star of [June's morning planet parade][June's morning planet parade].
But very briefly on June 24 it posed with a bright object in low Earth orbit, the International Space Station.
On that date from a school parking lot in Temecula, California the ringed-planet and [International Space Station][International Space Station] were both caught in this single [high-speed video][high-speed video] frame.
Though Saturn was shining at +0.5 stellar magnitude the space station was an even brighter -3 [on the magnitude scale][on the magnitude scale].
That difference in brightness is faithfully represented in the video capture frame.
[In the challenging image, the orbiting ISS was at a range of 602 kilometers.][In the challenging image, the orbiting ISS was at a range of 602 kilometers.]
Saturn was about 1.4 _billion_ kilometers from the school parking lot.

## 詞彙學習

|漢羅|POJ|KIP|華語|English|
|-|-|-|-|-|
|土星|Thó͘-chhiⁿ|Thóo-tshinn|土星|Saturn|
|國際太空站|Kok-chè-thài-khong-chûn|Kok-tsè-thài-khong-tsûn|國際太空站|the International Space Station (ISS)|
|行星連珠|kiâⁿ-chhiⁿ-liân-chu|kiânn-tshinn-liân-tsu|行星連珠|planet parade|
|影格|iáⁿ-keh|iánn-keh|幀|frame|
|星等|seng-téng|sing-tíng|星等|magnitude|
|輝度|hui-tō͘|hui-tōo|亮度|brightnes|
|人造衛星|jîn-chō-ūi-chhiⁿ|jîn-tsō-uī-tshinn|人造衛星|artificial satellite|
|+0.5 星等|chiàⁿ lêng-tiám-gō͘ seng-téng|tsiànn lîng-tiám-gōo sing-tíng|+0.5 星等|0.5 magnitude|
|-3 星等|hū saⁿ seng-téng|hū sann sing-tíng|-3 星等|-3 magnitude|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[June's morning planet parade]:https://www.facebook.com/media/set/?set=a.4827325410704973
[International Space Station]:https://spotthestation.nasa.gov/trajectory_data.cfm
[high-speed video]:https://www.flickr.com/photos/140032790@N06/52173488251/
[on the magnitude scale]:https://earthsky.org/astronomy-essentials/what-is-stellar-magnitude/
[In the challenging image, the orbiting ISS was at a range of 602 kilometers.]:https://www.flickr.com/photos/140032790@N06/52173927055/
