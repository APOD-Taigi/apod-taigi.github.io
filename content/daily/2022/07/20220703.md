---
title: 火衛一 Phobos：死期欲到矣 ê 火星衛星
date: 2022-07-03
publishdate: 2022-07-03T11:45:00+0800
tags: [free2share, 火星, 火衛, 火衛一 Phobos, 火衛二 Deimos, 火星探測軌道衛星, 小行星, 主小行星帶, 小行星帶, 木星]
hero: https://apod.nasa.gov/apod/fap/image/2207/Phobos_MRO_960.jpg
summary: 這粒衛星 ê 死期已經註定好矣！差不多閣 5000 萬年，火衛一 Phobos 應該會去予搝甲碎糊糊，變做一輾衛星屑仔。

categories: [podcast]
vocals: [阿錕]
---

{{% apod %}}

- 原始文章：[Phobos: Doomed Moon of Mars](https://apod.nasa.gov/apod/ap220703.html)
- 影像來源：[HiRISE](https://hirise.lpl.arizona.edu/), [MRO](https://mars.nasa.gov/mro/), [LPL (U. Arizona)](https://www.lpl.arizona.edu/), [NASA](https://www.nasa.gov/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl6dspwgr00by01xj8qw08tz8" >}}

## [漢羅] 火衛一 Phobos：死期欲到矣 ê 火星衛星
這粒衛星 ê 死期已經註定好矣！
[火星][Mars] 這粒紅色行星是用 [羅馬戰神][Roman god of war] ê 名 號--ê。
伊有兩粒細粒衛星，[火衛一 Phobos][Phobos 1] kah [火衛二 Deimos][Deimos]。
這兩个名是 ùi 希臘文 ê 驚 kah [惶][Panic] 來--ê。
這兩粒 [火星 ê 衛星][martian moons]，可能本底是 ùi 火星 kah [木星][Jupiter]之間 ê 主[小行星][asteroid]帶來 ê [小行星][asteroids]，嘛有可能是 ùi [咱太陽系][our Solar System t] 閣較遠 ê 所在來 ê 天體，落尾去予火星掠牢矣。
這張 [予人呵咾甲會觸舌 ê 彩色相片][stunning color image]，是 [火星探測軌道衛星][Mars Reconnaissance Orbiter] 翕--ê，伊會當看著 10 公尺細 ê 物件。
相片內底 ê [火衛一 Phobos][Phobos 2] 是較大粒 ê 衛星，是一粒面頂有足濟隕石坑、親像是小行星 ê 天體。
毋閣 [火衛一 Phobos 踅火星 ê 軌道][Phobos orbits t] 傷倚矣，伊 kah 火星地表 ê 距離才 5800 公里爾爾，按呢 [引潮力][tidal forces] 會 kā 伊搝落來。
是講，[咱 ê 月娘][our Moon] kah 地球 ê 距離是 40 萬公里遠。
差不多閣 5000 萬年，[火衛一 Phobos 應該會去予搝甲碎糊糊][Phobos is expected to disintegrate]，變做一輾衛星屑仔。

## [POJ] Hóe-ūi-it Phobos: Sí-kî beh kàu--ah ê Hóe-chhiⁿ ūi-chhiⁿ
Chit-lia̍p ūi-chhiⁿ ê sí-kî í-keng chù-tiāⁿ hó--ah!
Hóe-chhiⁿ chit lia̍p âng-sek kiâⁿ-chhiⁿ sī iōng Lô-má chiàn-sîn ê miâ hō--ê.
I ū nn̄g lia̍p sè-lia̍p ūi-chhiⁿ, Hóe-ūi-it Phobos kah Hóe-ūi-jī Deimos.
Chit nn̄g ê miâ sī ùi Hi-la̍h-bûn ê kiaⁿ kah hiâⁿ lâi--ê.
Chit nn̄g lia̍p Hóe-chhiⁿ ê ūi-chhiⁿ, khó-lêng pún-té sī ùi Hóe-chhiⁿ kah Bo̍k-chhiⁿ chi-kan ê chú-sió-kiâⁿ-chhiⁿ-tòa lâi ê sió-kiâⁿ-chhiⁿ, mā ū khó-lêng sī ùi lán Thài-iông-hē koh-khah hn̄g ê só͘-chāi lâi ê thian-thé, lo̍h-bóe khì hō͘ Hóe-chhiⁿ lia̍h-tiâu--ah.
Chit-tiuⁿ hō͘ lâng o-ló kah ē tak-chi̍h ê chhái-sek siòng-phìⁿ, sī Hóe-chhiⁿ Thàm-chhek-kúi-tō-ūi-chhiⁿ hip--ê, i ē-tàng khòaⁿ-tio̍h 10 kong-lí sè ê mi̍h-kiāⁿ.
Siòng-phìⁿ lāi-té ê Hóe-ūi-it Phobos sī khah tōa-lia̍p ê ūi-chhiⁿ, sī chi̍t-lia̍p bīn-téng ū chiok chōe ún-se̍k-kheⁿ, chhiⁿ-chhiūⁿ sī sió-kiâⁿ-chhiⁿ ê thian-thé.
M̄-koh Hóe-ūi-it Phobos se̍h Hóe-chhiⁿ ê kúi-tō siūⁿ óa--ah, i kah Hóe-chhiⁿ tē-piáu ê kū-lî chiah 5800 kong-lí niā-niā, án-ni ín-tiâu-le̍k ē kā i giú--lo̍h-lâi.
Sī-kóng, lán ê goe̍h-niû kah Tē-kiû ê sī 40 bān kong-lí hn̄g.
Chha-put-to koh 5000 bān nî, Hóe-ūi-it Phobos èng-kai ē khì hō͘ giú kah chhùi-kô͘-kô͘, piàn-chò chi̍t liàn ūi-chhiⁿ sap-á.

## [KIP] Hué-uī-it Phobos: Sí-kî beh kàu--ah ê Hué-tshinn uī-tshinn
Tsit-lia̍p uī-tshinn ê sí-kî í-king tsù-tiānn hó--ah!
Hué-tshinn tsit lia̍p âng-sik kiânn-tshinn sī iōng Lô-má tsiàn-sîn ê miâ hō--ê.
I ū nn̄g lia̍p sè-lia̍p uī-tshinn, Hué-uī-it Phobos kah Hué-uī-jī Deimos.
Tsit nn̄g ê miâ sī uì Hi-la̍h-bûn ê kiann kah hiânn lâi--ê.
Tsit nn̄g lia̍p Hué-tshinn ê uī-tshinn, khó-lîng pún-té sī uì Hué-tshinn kah Bo̍k-tshinn tsi-kan ê tsú-sió-kiânn-tshinn-tuà lâi ê sió-kiânn-tshinn, mā ū khó-lîng sī uì lán Thài-iông-hē koh-khah hn̄g ê sóo-tsāi lâi ê thian-thé, lo̍h-bué khì hōo Hué-tshinn lia̍h-tiâu--ah.
Tsit-tiunn hōo lâng o-ló kah ē tak-tsi̍h ê tshái-sik siòng-phìnn, sī Hué-tshinn Thàm-tshik-kuí-tō-uī-tshinn hip--ê, i ē-tàng khuànn-tio̍h 10 kong-lí sè ê mi̍h-kiānn.
Siòng-phìnn lāi-té ê Hué-uī-it Phobos sī khah tuā-lia̍p ê uī-tshinn, sī tsi̍t-lia̍p bīn-tíng ū tsiok tsuē ún-si̍k-khenn, tshinn-tshiūnn sī sió-kiânn-tshinn ê thian-thé.
M̄-koh Hué-uī-it Phobos se̍h Hué-tshinn ê kuí-tō siūnn uá--ah, i kah Hué-tshinn tē-piáu ê kū-lî tsiah 5800 kong-lí niā-niā, án-ni ín-tiâu-li̍k ē kā i giú--lo̍h-lâi.
Sī-kóng, lán ê gue̍h-niû kah Tē-kiû ê sī 40 bān kong-lí hn̄g.
Tsha-put-to koh 5000 bān nî, Hué-uī-it Phobos ìng-kai ē khì hōo giú kah tshuì-kôo-kôo, piàn-tsò tsi̍t liàn uī-tshinn sap-á.


## [English] Phobos: Doomed Moon of Mars
This moon is doomed.
[Mars][Mars], the red planet named for the [Roman god of war][Roman god of war], has two tiny moons, [Phobos][Phobos 1] and [Deimos][Deimos], whose names are derived from the Greek for Fear and [Panic][Panic].
These [martian moons][martian moons] may well be captured [asteroids][asteroids] originating in the main [asteroid][asteroid] belt between Mars and [Jupiter][Jupiter] or perhaps from even more distant reaches of [our Solar System][our Solar System e].
The larger moon, [Phobos][Phobos 2], is indeed seen to be a cratered, asteroid-like object in this [stunning color image][stunning color image] from the robotic [Mars Reconnaissance Orbiter][Mars Reconnaissance Orbiter], with objects as small as 10 meters visible.
But [Phobos orbits][Phobos orbits e] so close to Mars - about 5,800 kilometers above the surface compared to 400,000 kilometers for [our Moon][our Moon] - that gravitational [tidal forces][tidal forces] are dragging it down.
In perhaps 50 million years, [Phobos is expected to disintegrate][Phobos is expected to disintegrate] into a ring of debris.

## 詞彙學習

|漢羅|POJ|KIP|華語|English|
|-|-|-|-|-|
|火星|Hóe-chhiⁿ|Hué-tshinn|火星|Mars|
|火衛|Hóe-ūi|Hué-uī|火衛|Moon of Mars|
|火衛一 Phobos|Hóe-ūi-it Phobos|Hué-uī-it Phobos|火衛一 福波斯|Phobos|
|火衛二 Deimos|Hóe-ūi-jī Deimos|Hué-uī-jī Deimos|火衛二 戴摩斯|Deimos|
|火星探測軌道衛星|Hóe-chhiⁿ Thàm-chhek-kúi-tō-ūi-chhiⁿ|Hué-tshinn Thàm-tshik-kuí-tō-uī-tshinn|火星偵察軌道衛星|Mars Reconnaissance Orbiter|
|主小行星帶|chú-sió-kiâⁿ-chhiⁿ-tòa|tsú-sió-kiânn-tshinn-tuà|主小行星帶|the main asteroid belt|
|木星|Bo̍k-chhiⁿ|Bo̍k-tshinn|木星|Jupiter|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Mars]:https://mars.nasa.gov/allaboutmars/extreme/
[Roman god of war]:https://www.pantheon.org/articles/m/mars.html
[Phobos 1]:https://en.wikipedia.org/wiki/Phobos_(moon)
[Deimos]:https://en.wikipedia.org/wiki/Deimos_(moon)
[Panic]: http://1.bp.blogspot.com/-yzPdCk_Kc30/UcsbcNxTCKI/AAAAAAAAB-I/9bTfzfm9KKw/s1600/scared_cat_is_really_scared-e1349731123898.jpg
[martian moons]:https://apod.nasa.gov/apod/ap031024.html
[asteroids]:https://en.wikipedia.org/wiki/Asteroid
[asteroid]:https://asteroidday.org/
[Jupiter]:https://solarsystem.nasa.gov/planets/jupiter/in-depth/
[our Solar System e]:https://apod.nasa.gov/apod/ap220629.html
[our Solar System t]:https://apod.tw/daily/20220629/
[Phobos 2]:https://apod.nasa.gov/apod/ap201108.html
[stunning color image]:https://photojournal.jpl.nasa.gov/catalog/PIA10368
[Mars Reconnaissance Orbiter]:https://mars.nasa.gov/mro/mission/spacecraft/
[Phobos orbits e]:https://apod.nasa.gov/apod/ap220509.html
[Phobos orbits t]:https://apod.tw/daily/20220509/
[our Moon]:https://apod.nasa.gov/apod/ap020504.html
[tidal forces]:https://moon.nasa.gov/moon-in-motion/tides/
[Phobos is expected to disintegrate]:https://youtu.be/BJHRyjkmxss?t=122
