---
title: 鴟鴞號 起飛
date: 2022-07-30
publishdate: 2022-07-30T11:45:00+0800
tags: [free2share, 鴟鴞號, 阿波羅 11 號, 登月小艇, Smythii 海, 赤道, 指揮艙, 3D 浮雕, 3D 目鏡, 火箭]
hero: https://apod.nasa.gov/apod/fap/image/2207/AS11JK44-6633-34_1100px.jpg
summary: Kā 你 ê 3D 目鏡提來，咱 ùi 月球軌道來看這个立體景色。

categories: [podcast]
vocals: [阿錕]
---

{{% apod %}}

- 原始文章：[The Eagle Rises](https://apod.nasa.gov/apod/ap220730.html)
- 影像來源：Apollo 11, [NASA](http://www.nasa.gov/)；立體影像：[Copyright](http://antwrp.gsfc.nasa.gov/apod/lib/
about_apod.html#srapply): John Kaufmann ([ALSJ](http://history.nasa.gov/alsj/))
- 台文翻譯：[An-Li Tsai][An-Li Tsai] ([NCU][NCU])

{{< podcast "cl7gfi2p600az01wmc9pj79rc" >}}

## [漢羅] 鴟鴞號 起飛
Kā 你 ê [3D 目鏡][red/blue glasses] 提來，咱來 ùi 月球軌道來看這个立體景色。
這个 3D 浮雕影像是 ùi 兩張相片做出來--ê (編號是 [AS11-44-6633][AS11-44-6633] kah [AS11-44-6634][AS11-44-6634])。
相片是 太空人 Michael Collins tī 1969 年 參加 [阿波羅 11 號任務][Apollo 11 mission] ê 時陣翕--ê。
阿波羅 11 號有配 [peh 升節火箭][ascent stage]，to̍h 叫做 鴟鴞號。
伊紲落來會愈飛愈懸，tī 7 月 21 這工 kah 踅月球 ê 指揮艙會合。
坐 tī 鴟鴞號 內底--ê 是 Neil Armstrong kah Buzz Aldrin，in 是頭一組 [tī 月球面頂行路][walk on the Moon] ê 人。
月球表面 [較暗][dark area] 較平彼區是 Smythii 海，伊是 tī 月球面對地球彼面 ê 上東爿，就 tī 月球赤道下底。
Tī 月球地平線後壁彼粒，是 [咱美麗 ê 地球][our fair planet Earth]。


## [POJ] Ba̍h-hio̍h-hō khí-poe
Kā lí ê 3D ba̍k-kiàⁿ the̍h-lâi, lán ùi Goe̍h-kiû kúi-tō lâi khòaⁿ chit-ê li̍p-thé kéng-sek.
Chit-ê 3D phû-tiau iáⁿ-siōng sī ùi nn̄g-tiuⁿ siòng-phìⁿ chòe--chhut-lâi--ê (pian-hō sī AS11-44-6633 kah AS11-44-6634).
Siòng-phìⁿ sī thài-khong-lâng Michael Collins tī 1969 nî chham-ka A-pho-lô 11 hō jīm-bū ê sî-chūn hip--ê.
A-pho-lô 11 hō ū phòe peh seng chat hóe-chìⁿ, to̍h kiò-chò Ba̍h-hio̍h-hō.
I sòa-lo̍h-lâi ē lú poe lú koân, tī 7 goe̍h 21 chit-kang kah se̍h Tē-kiû ê chí-hui-chhng hōe-ha̍p.
Chē tī Ba̍h-hio̍h-hō lāi-té--ê sī Neil Armstrong kah Buzz Aldrin, in sī thâu chi̍t-cho͘ tī Goe̍h-kiû bīn-téng kiâⁿ-lō͘ ê lâng.
Goe̍h-kiû piáu-bīn khah àm khah pêⁿ hit-khu sī Smythii hái, i sī tī Goe̍h-kiû bīn-tùi Tē-kiû hit-bīn ê siōng tang-pêng, to̍h tī Goe̍h-kiû chhek-tō ē-té.
Tī Goe̍h-kiû tē-pêng-sòaⁿ āu-piah hit-lia̍p, sī lán bí-lē ê Tē-kiû.

## [KIP] Ba̍h-hio̍h-hō khí-pue
Kā lí ê 3D ba̍k-kiànn the̍h-lâi, lán uì Gue̍h-kiû kuí-tō lâi khuànn tsit-ê li̍p-thé kíng-sik.
Tsit-ê 3D phû-tiau iánn-siōng sī uì nn̄g-tiunn siòng-phìnn tsuè--tshut-lâi--ê (pian-hō sī AS11-44-6633 kah AS11-44-6634).
Siòng-phìnn sī thài-khong-lâng Michael Collins tī 1969 nî tsham-ka A-pho-lô 11 hō jīm-bū ê sî-tsūn hip--ê.
A-pho-lô 11 hō ū phuè peh sing tsat hué-tsìnn, to̍h kiò-tsò Ba̍h-hio̍h-hō.
I suà-lo̍h-lâi ē lú pue lú kuân, tī 7 gue̍h 21 tsit-kang kah se̍h Tē-kiû ê tsí-hui-tshng huē-ha̍p.
Tsē tī Ba̍h-hio̍h-hō lāi-té--ê sī Neil Armstrong kah Buzz Aldrin, in sī thâu tsi̍t-tsoo tī Gue̍h-kiû bīn-tíng kiânn-lōo ê lâng.
Gue̍h-kiû piáu-bīn khah àm khah pênn hit-khu sī Smythii hái, i sī tī Gue̍h-kiû bīn-tuì Tē-kiû hit-bīn ê siōng tang-pîng, to̍h tī Gue̍h-kiû tshik-tō ē-té.
Tī Gue̍h-kiû tē-pîng-suànn āu-piah hit-lia̍p, sī lán bí-lē ê Tē-kiû.

## [English] The Eagle Rises
Get out your [red/blue glasses][red/blue glasses] and check out this stereo view from lunar orbit.
The 3D [anaglyph][anaglyph] was created from two photographs [AS11-44-6633][AS11-44-6633], [AS11-44-6634][AS11-44-6634] taken by astronaut Michael Collins during the 1969 [Apollo 11 mission][Apollo 11 mission].
It features the lunar module ascent stage, dubbed The Eagle, rising to meet the command module in lunar orbit on July 21.
Aboard the [ascent stage][ascent stage] are Neil Armstrong and Buzz Aldrin, the first to [walk on the Moon][walk on the Moon].
The smooth, [dark area][dark area] on the lunar surface is Mare Smythii located just below the equator on the extreme eastern edge of the Moon's near side.
Poised beyond the lunar horizon is [our fair planet Earth][our fair planet Earth].

## 詞彙學習

|漢羅|POJ|KIP|華語|English|
|-|-|-|-|-|
|鴟鴞號|Ba̍h-hio̍h hō|Ba̍h-hio̍h hō|老鷹號|Eagle|
|阿波羅 11 號|A-pho-lô cha̍p-it hō|A-pho-lô tsa̍p-it hō|阿波羅 11 號|Apollo 11|
|登月小艇|teng-goe̍h sió-théng|ting-gue̍h sió-thíng|登月小艇|Lunar Module|
|指揮艙|chí-hui-chhng|tsí-hui-tshng|指揮艙|command module|
|Smythii 海|Smythii hái|Smythii hái|史密斯海|Smythii Sea|
|赤道|chhek-tō|tshek-tō|赤道|equator|
|3D 浮雕|saⁿ-D phû-tiau|sann-D phû-tiau|3D 浮雕|3D anaglyph|
- 【3D 目鏡】saⁿ-D ba̍k-kiàⁿ/sann-D ba̍k-kiànn/3D 目鏡/ red/blue glasses
|火箭|Hóe-chìⁿ|Hué-tsìnn|火箭|rocket|
|peh 升節火箭|peh-seng chat hóe-chìⁿ|peh-sing tsat hué-tsìnn|上升節火箭|ascent stage|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[red/blue glasses]:http://photojournal.jpl.nasa.gov/Help/VendorList.html#Glasses
[anaglyph]:http://en.wikipedia.org/wiki/Anaglyph_image
[AS11-44-6633]:http://www.lpi.usra.edu/resources/apollo/frame/?AS11-44-6633
[AS11-44-6634]:http://www.lpi.usra.edu/resources/apollo/frame/?AS11-44-6634
[Apollo 11 mission]:http://www.nasa.gov/mission_pages/apollo/apollo-11.html
[ascent stage]:https://apod.nasa.gov/apod/ap060107.html
[walk on the Moon]:http://www.hq.nasa.gov/alsj/a11/a11.html
[dark area]:https://apod.nasa.gov/apod/ap080208.html
[our fair planet Earth]:https://apod.nasa.gov/apod/ap181223.html
