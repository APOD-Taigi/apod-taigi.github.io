---
title: Gaia 衛星天文台資料 建構 ê 銀河 3D 運動
date: 2022-07-06
publishdate: 2022-07-06T11:45:00+0800
tags: [free2share, 剛性轉踅運動, Gaia 衛星天文台, 銀河, 銀河系, 太陽, 銀河中央棍仔]
hero: https://apod.nasa.gov/apod/fap/image/2207/MilkyWayMotion_Gaia_1080.jpg
summary: 咱 ê 天頂就 kah 溪流仝款，足濟恆星嘛 tī 天頂流動。

categories: [podcast]
vocals: [阿錕]
---

{{% apod %}}

- 原始文章：[Milky Way Motion in 3D from Gaia](https://apod.nasa.gov/apod/ap220706.html)
- 影像來源 kah [許可](https://www.esa.int/ESA_Multimedia/Terms_and_Conditions)：[ESA](https://www.esa.int/), [Gaia](https://sci.esa.int/web/gaia), [DPAC](https://www.cosmos.esa.int/web/gaia/dpac/consortium); 文稿：[Ata Sarajedini](https://www.fau.edu/diversity-platform/about/sarajedini/) ([Florida Atlantic U.](https://www.physics.fau.edu/), [Astronomy Minute](https://open.spotify.com/show/3FD3BcXyAmVwyEqjb0tqHs) podcast)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl6i56uzk02m501xjc6vo3cm0" >}}

## [漢羅] Gaia 衛星天文台資料 建構 ê 銀河 3D 運動
咱 ê 天頂就 kah 溪流仝款，足濟恆星嘛 tī 天頂流動。
這个證據，這馬就 tī [這張][featured map] 最近 ùi [ESA][ESA] [Gaia 衛星天文台][Gaia satellite] 提著 ê 觀測資料建構出來 ê 天空圖內底。
這內底有 [銀河][Milky Way] 2600 萬粒恆星 ê 運動路線。
藍色是恆星向咱倚 [過來][moving]，紅色是恆星離開咱。
彼寡線是 [恆星 tī 天頂 ê 運動路線][motion of the stars]。
倒爿較藍彼區 kah 正爿較紅彼區表示講，銀河系內底恆星 ê 整體運動是 [踅銀河中心咧行][rotating around the center]。
毋閣，圖中央彼區，是 [太陽相對][Sun's motion] [銀河中央棍仔][Galactic bar] ê 剛性轉踅運動。
看起來敢若 kah 銀河整體運動是倒爿 ê。
[了解][Understanding details] 這寡 [恆星運動][motion of stars] ê 細節，會當 [幫贊咱][helping humanity] 閣較了解咱 [銀河系][Milky Way galaxy] 複雜 ê 歷史 kah [咱太陽][our Sun] ê 起源。



## [POJ] Gaia Ūi-chhiⁿ-thian-bûn-tâi chu-liāu kiàn-kò͘ ê Gîn-hô 3D ūn-tōng
Lán ê thiⁿ-téng to̍h kah khe-liû kāng-khoán, chiok-chōe hêng-chhiⁿ mā tī thiⁿ-téng liû-tōng.
Chit-ê chèng-kù, chit-má to̍h tī chit-tiuⁿ chòe-kīn ùi ESA Gaia ūi-chhiⁿ-thian-bûn-tâi thê-tio̍h ê koan-chhek chu-liāu kiàn-kò͘ chhut-lâi ê thian-khong-tô͘ lāi-té.
Chit lāi-té ū Gîn-hô 2600 bān lia̍p hêng-chhiⁿ ê ūn-tōng lō͘-sòaⁿ.
Nâ-sek sī hêng-chhiⁿ hiòng lán óa--kòe-lâi, âng-sek sī hêng-chhiⁿ lī-khui lán.
Hit-kóa sī hêng-chhiⁿ tī thiⁿ-téng ê ūn-tōng lō͘-sòaⁿ.
Tò-pêng khah nâ hit-khu kah chiàⁿ-pêng khah âng hit-khu piáu-sī kong, Gîn-hô-hē lāi-té hêng-chhiⁿ ê chéng-thé ūn-tōng sī se̍h Gîn-hô tiong-sim leh kiâⁿ.
M̄-koh, tô͘ tiong-ng hit-khu, sī Thài-iông siong-tùi Gîn-hô tiong-sim kùn-á ê kong-sèng tńg-se̍h ūn-tōng.
Khòaⁿ--khí-lâi ká-ná kah Gîn-hô chéng-thé ūn-tōng sī tò-péng ê.
Liáu-kái chit-kóa hêng-chhiⁿ ūn-tōng ê sè-chiat, ē-tàng pang-chān lán koh-khah liáu-kái lán Gîn-hô-hē ho̍k-cha̍p ê le̍k-sú kah lán Thài-iông ê khí-goân.

## [KIP] Gaia Uī-tshinn-thian-bûn-tâi tsu-liāu kiàn-kòo ê Gîn-hô 3D ūn-tōng
Lán ê thinn-tíng to̍h kah khe-liû kāng-khuán, tsiok-tsuē hîng-tshinn mā tī thinn-tíng liû-tōng.
Tsit-ê tsìng-kù, tsit-má to̍h tī tsit-tiunn tsuè-kīn uì ESA Gaia uī-tshinn-thian-bûn-tâi thê-tio̍h ê kuan-tshik tsu-liāu kiàn-kòo tshut-lâi ê thian-khong-tôo lāi-té.
Tsit lāi-té ū Gîn-hô 2600 bān lia̍p hîng-tshinn ê ūn-tōng lōo-suànn.
Nâ-sik sī hîng-tshinn hiòng lán uá--kuè-lâi, âng-sik sī hîng-tshinn lī-khui lán.
Hit-kuá sī hîng-tshinn tī thinn-tíng ê ūn-tōng lōo-suànn.
Tò-pîng khah nâ hit-khu kah tsiànn-pîng khah âng hit-khu piáu-sī kong, Gîn-hô-hē lāi-té hîng-tshinn ê tsíng-thé ūn-tōng sī se̍h Gîn-hô tiong-sim leh kiânn.
M̄-koh, tôo tiong-ng hit-khu, sī Thài-iông siong-tuì Gîn-hô tiong-sim kùn-á ê kong-sìng tńg-se̍h ūn-tōng.
Khuànn--khí-lâi ká-ná kah Gîn-hô tsíng-thé ūn-tōng sī tò-píng ê.
Liáu-kái tsit-kuá hîng-tshinn ūn-tōng ê sè-tsiat, ē-tàng pang-tsān lán koh-khah liáu-kái lán Gîn-hô-hē ho̍k-tsa̍p ê li̍k-sú kah lán Thài-iông ê khí-guân.


## [English] Milky Way Motion in 3D from Gaia

Our sky is alive with the streams of stars.
The motions of 26 million [Milky Way][Milky Way] stars are evident in the [featured map][featured map] constructed from recent data taken by [ESA][ESA]'s [Gaia satellite][Gaia satellite].
Stars colored blue are [moving][moving] toward us, while red indicates away.
Lines depict the [motion of the stars][motion of the stars] across the sky.
The large blue on the left and red areas on the map's right give the overall impression that stars in the Milky Way are [rotating around the center][rotating around the center].
However, there is a region near the middle -- caused by our own [Sun's motion][Sun's motion] relative to a rigidly-rotating central [Galactic bar][Galactic bar] -- that seems to reverse it.
[Understanding details][Understanding details] about the [motion of stars][motion of stars] is [helping humanity][helping humanity] to better understand the complex history of our [Milky Way galaxy][Milky Way galaxy] and the origin of [our Sun][our Sun].

## 詞彙學習（漢羅/POJ/KIP/華語/English）
- 【Gaia 衛星天文台】Gaia Ūi-chhiⁿ-thian-bûn-tâi/Gaia Uī-tshinn-thian-bûn-tâi/Gaia 衛星天文台/Gaia satellite
- 【銀河系】Gîn-hô-hē/Gîn-hô-hē/銀河/Milky Way galaxy
- 【銀河中央棍仔】Gîn-hô tiong-ng kùn-á/Gîn-hô tiong-ng kùn-á/銀河中央棒/central Galactic bar
- 【剛性轉踅運動】kong-sèng tńg-se̍h ūn-tōng/kong-sìng tńg-se̍h ūn-tōng/剛性旋轉運動/rigidly-rotation motion


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Milky Way]:https://open.spotify.com/episode/3Tt2UH0yDcULzeIXmUJeOQ
[featured map]:https://www.esa.int/ESA_Multimedia/Images/2022/06/Gaia_s_Milky_Way_in_motion_3D
[ESA]:https://www.esa.int/
[Gaia satellite]:https://ras.ac.uk/news-and-press/news/new-gaia-data-reveals-secrets-universe-0
[moving]:https://open.spotify.com/episode/5cXk1wfFRlPTXsGnVj8wYR
[motion of the stars]:https://open.spotify.com/episode/1CdS8mAzHMGdys1xjUtgOm
[rotating around the center]:http://www.astro.wisc.edu/~stantzos/index.html
[Sun's motion]:https://apod.nasa.gov/apod/ap100829.html
[Galactic bar]:https://apod.nasa.gov/apod/ap200611.html
[Understanding details]:https://cdn.pixabay.com/photo/2019/09/04/08/24/cat-4451003_1280.jpg
[motion of stars]:https://ui.adsabs.harvard.edu/abs/2022AAS...24021601K/abstract
[helping humanity]:https://open.spotify.com/episode/399Iy3Sxvh0uoEATyHKjbZ
[Milky Way galaxy]:http://www.atlasoftheuniverse.com/galaxy.html
[our Sun]:https://spaceplace.nasa.gov/menu/sun/
