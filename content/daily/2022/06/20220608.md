---
title: 太平洋 ê 船跡
date: 2022-06-08
publishdate: 2022-06-08T11:45:00+0800
tags: [水蒸氣, 水煙, iăn-jín, 煙霧質, 煙霧鹽, 浮筒站, 人造雲, 全球暖化]
hero: https://apod.nasa.gov/apod/fap/image/2206/ShipTracks_Terra_4892.jpg
summary: 這寡奇怪 ê 痕跡是啥物？地球表面有一寡足清楚 ê 痕跡 kah 船 leh 行 ê 海路有關。
categories: [podcast]
vocals: [阿錕]
---

{{% apod %}}

- 原始文章：[Ship Tracks over the Pacific Ocean](https://apod.nasa.gov/apod/ap220608.html)
- 影像來源：[NASA](https://www.nasa.gov), [Terra](https://terra.nasa.gov/about), [MODIS](https://terra.nasa.gov/about/terra-instruments/modis); 文稿：[Raymond Shaw](https://www.mtu.edu/physics/department/faculty/shaw/) ([MTU](https://www.mtu.edu/physics/))
- 今仔日是：[全球海洋日](https://oceanic.global/projects/united-nations-world-oceans-day-2022/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl58f2d1004ze01t32pr7glku" >}}

## [漢羅] 太平洋 ê 船跡
這寡奇怪 ê 痕跡是啥物？
[地球][planet Earth t] 表面有一寡足清楚 ê 痕跡 kah 船 leh 行 ê 海路有關。
這寡看起來較低較狹 ê 雲帶是 [船跡][ship tracks 1]，是 [船 ê iăn-jín][ship's engine] 噴出來 ê 物質。
這寡噴出來 ê 細粒物質叫做 [煙霧質][aerosols]，in ê 邊仔會凝 [水煙][Water vapor]，連鞭就會變做浮 tī 太空中、會當 [反射日光][reflect sunlight t] ê 水滴。
[人類第一擺看著][first discovered] 船跡，是 ùi 1965 年 NASA [TIROS 衛星][TIROS satellites] 翕--ê [地球相片][Earth images] 看著--ê。
[這張相片][featured image] 是 2009 年 NASA [Terra][Terra] 衛星 ê [MODIS][MODIS] 儀器踮 [太平洋][Pacific Ocean] 面頂翕著--ê，內底有看著足濟 [船跡][ship tracks 2]。
這寡船跡予 [一寡科學家想著一个計畫][scientists have suggested]。
In 踮 [全世界各地 ê 海洋][worlds' oceans] 設 [浮筒站][buoy]，成做一个浮筒網，kā 有海水 ê [煙霧鹽][salt-aerosol] 噴到空氣中。
按呢風就會來鬥相仝，做出會當 [反射日光][sunlight-reflecting] ê [雲][clouds] 絲。
是講，做這 [是欲創啥][Why]？
做出--ê 這寡人造雲，[會當反射][reflect so much] [日光][sunlight]，按呢咱就會當對抗 [全球暖化][global warming] 矣。

## [POJ] Thài-pêng-iûⁿ ê Chûn-jiah
Chit-kóa kî-koài ê hûn-jiah sī siáⁿ-mih?
Tē-kiû piáu-bīn ū chit-kóa chiok chheng-chhó͘ ê hûn-jiah kah chûn leh kiâⁿ ê hái-lō͘ ū-koan.
Chit-kóa khòaⁿ--khí-lâi khah kē khah e̍h ê hûn-tòa sī chûn-jiah, sī chûn ê iăn-jín phùn--chut-lâi ê bu̍t-chit.
Chit-kóa phùn--chhut-lâi ê sè-lia̍p bu̍t-chit kiò-chò ian-bū-chit, in ê piⁿ-á ē gêng chúi-ian, liâm-mi to̍h ē piàn-chò phû tī thài-khong tiong, ē-tàng hoán-siā ji̍t-kng ê chúi-tih.
Jîn-lūi tē it pái khòaⁿ-tio̍h chûn-jiah, sī ùi 1965 nî NASA TIROS ūi-chhiⁿ hip--ê Tē-kiû siòng-phìⁿ khòaⁿ--tio̍h--ê.
Chit tiuⁿ siòng-phìⁿ sī 2009 nî NASA Terra ūi-chhiⁿ ê MODIS gî-khì tiàm Thài-pêng-iûⁿ bīn-téng hip--tio̍h--ê, lāi-té ū khòaⁿ-tio̍h chiok chōe chûn-jiah.
Chit-kóa chûn-jiah hō͘ chi̍t-kóa kho-ha̍k-ka siūⁿ tio̍h chi̍t ê kè-ōe.
In tiàm choân-sè-kài kok-tē ê hái-iûⁿ siat phû-tâng-chām, chiâⁿ-chò chi̍t ê phû-tâng-bāng, kā ū hái-chúi ê ian-bū-iâm phùn kàu khong-khì tiong.
Án-ni hong to̍h ē lâi tàu-saⁿ-kāng, chò-chhut ē-tàng hoán-siā ji̍t-kng ê hûn-si.
Sī kóng, chò che sī beh chhòng siaⁿh?
Chò--chhut--ê chit-kóa jîn-chō-hûn, ē-tàng hoán-siā ji̍t-kng, án-ni lán to̍h ē-tàng tùi-khòng choân-kiû loán-hòa ah.


## [KIP] Thài-pîng-iûnn ê Tsûn-jiah
Tsit-kuá kî-kuài ê hûn-jiah sī siánn-mih?
Tē-kiû piáu-bīn ū tsit-kuá tsiok tshing-tshóo ê hûn-jiah kah tsûn leh kiânn ê hái-lōo ū-kuan.
Tsit-kuá khuànn--khí-lâi khah kē khah e̍h ê hûn-tuà sī tsûn-jiah, sī tsûn ê iăn-jín phùn--tsut-lâi ê bu̍t-tsit.
Tsit-kuá phùn--tshut-lâi ê sè-lia̍p bu̍t-tsit kiò-tsò ian-bū-tsit, in ê pinn-á ē gîng tsuí-ian, liâm-mi to̍h ē piàn-tsò phû tī thài-khong tiong, ē-tàng huán-siā ji̍t-kng ê tsuí-tih.
Jîn-luī tē it pái khuànn-tio̍h tsûn-jiah, sī uì 1965 nî NASA TIROS uī-tshinn hip--ê Tē-kiû siòng-phìnn khuànn--tio̍h--ê.
Tsit tiunn siòng-phìnn sī 2009 nî NASA Terra uī-tshinn ê MODIS gî-khì tiàm Thài-pîng-iûnn bīn-tíng hip--tio̍h--ê, lāi-té ū khuànn-tio̍h tsiok tsuē tsûn-jiah.
Tsit-kuá tsûn-jiah hōo tsi̍t-kuá kho-ha̍k-ka siūnn tio̍h tsi̍t ê kè-uē.
In tiàm tsuân-sè-kài kok-tē ê hái-iûnn siat phû-tâng-tsām, tsiânn-tsò tsi̍t ê phû-tâng-bāng, kā ū hái-tsuí ê ian-bū-iâm phùn kàu khong-khì tiong.
Án-ni hong to̍h ē lâi tàu-sann-kāng, tsò-tshut ē-tàng huán-siā ji̍t-kng ê hûn-si.
Sī kóng, tsò tse sī beh tshòng siannh?
Tsò--tshut--ê tsit-kuá jîn-tsō-hûn, ē-tàng huán-siā ji̍t-kng, án-ni lán to̍h ē-tàng tuì-khòng tsuân-kiû luán-huà ah.

## [English] Ship Tracks over the Pacific Ocean
What are those unusual streaks?
Some images of [planet Earth][planet Earth e] show clear bright streaks that follow the paths of ships.
Known as [ship tracks][ship tracks 1], these low and narrow bands are caused by the [ship's engine][ship's engine] exhaust.
[Water vapor][Water vapor] condenses around small bits of exhaust known as [aerosols][aerosols], which soon grow into floating water drops that efficiently [reflect sunlight][reflect sunlight e].
Ship tracks were [first discovered][first discovered] in 1965 in [Earth images][Earth images] taken by NASA's [TIROS satellites][TIROS satellites].
Multiple [ship tracks][ship tracks 2] are visible across the [featured image][featured image] that was captured in 2009 over the [Pacific Ocean][Pacific Ocean] by the [MODIS][MODIS] instrument on NASA's [Terra][Terra] satellite.
Inspired by ship-tracks, some [scientists have suggested][scientists have suggested] deploying a network of floating [buoy][buoy]s in the [worlds' oceans][worlds' oceans] that spray [salt-aerosol][salt-aerosol] containing sea-water into the air so that, with the help of the wind, streams of [sunlight-reflecting][sunlight-reflecting] [clouds][clouds] would also form.
[Why][Why] do this?
These human-made clouds could [reflect so much][reflect so much] [sunlight][sunlight] they might help fight [global warming][global warming].

## 詞彙學習（漢羅/POJ/KIP/華語/English）
- 【iăn-jín】iăn-jín/iăn-jín/引擎/engine
- 【水蒸氣】chúi-cheng-khì/tsuí-tsing-khì/水蒸氣/water vapor
- 【水煙】chúi-ian/tsuí-ian/水蒸氣/water vapor
- 【浮筒站】phû-tâng-chām/phû-tâng-tsām/浮標站/floating buoys
- 【煙霧質】ian-bū-chit/ian-bū-tsit/氣溶膠/aerosol
- 【煙霧鹽】ian-bū-iâm/ian-bū-iâm/鹽氣溶膠/salt-aerosol
- 【人造雲】jîn-chō-hûn/jîn-tsō-hûn/人造雲/human-made clouds
- 【全球暖化】choân-kiû loán-hòa/tsuân-kiû luán-huà/全球暖化/global warming


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[planet Earth e]:https://apod.nasa.gov/apod/ap220206.html
[planet Earth t]:https://apod.tw/daily/20220206/
[ship tracks 1]:https://en.wikipedia.org/wiki/Ship_tracks
[ship's engine]:https://youtu.be/SSo0fb0JQZA
[Water vapor]:https://earthobservatory.nasa.gov/global-maps/MYDAL2_M_SKY_WV
[aerosols]:https://en.wikipedia.org/wiki/Aerosol
[reflect sunlight e]:https://apod.nasa.gov/apod/ap220327.html
[reflect sunlight t]:https://apod.tw/daily/20220327/
[first discovered]:https://journals.ametsoc.org/view/journals/atsc/23/6/1520-0469_1966_023_0778_acl_2_0_co_2.xml
[Earth images]:https://earthobservatory.nasa.gov/images
[TIROS satellites]:https://www.nasa.gov/feature/goddard/2019/launch-of-tiros-1-worlds-1st-weather-satellite-this-week-in-goddard-history-march-31-april-6
[ship tracks 2]:http://www.sciencebits.com/ship_tracks
[featured image]:https://earthobservatory.nasa.gov/images/37455/ship-tracks-south-of-alaska
[Pacific Ocean]:https://en.wikipedia.org/wiki/Pacific_Ocean
[MODIS]:https://en.wikipedia.org/wiki/Moderate_Resolution_Imaging_Spectroradiometer
[Terra]:https://en.wikipedia.org/wiki/Terra_(satellite)
[scientists have suggested]:https://nap.nationalacademies.org/catalog/25762/reflecting-sunlight-recommendations-for-solar-geoengineering-research-and-research-governance
[buoy]:https://en.wikipedia.org/wiki/Buoy
[worlds' oceans]:https://www.nasa.gov/specials/ocean-worlds/
[salt-aerosol]:https://en.wikipedia.org/wiki/Sea_salt_aerosol
[sunlight-reflecting]:https://en.wikipedia.org/wiki/Marine_cloud_brightening
[clouds]:https://en.wikipedia.org/wiki/Marine_stratocumulus
[Why]:https://cdn2.hubspot.net/hubfs/532826/Blog_Images/Dogs-tilting-their-heads.jpg
[reflect so much]:https://royalsocietypublishing.org/doi/10.1098/rsta.2012.0086
[sunlight]:https://csl.noaa.gov/research/erb/
[global warming]:https://climate.nasa.gov/resources/global-warming-vs-climate-change/
