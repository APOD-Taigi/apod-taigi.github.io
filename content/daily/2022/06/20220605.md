---
title: Tī 3C 75 跳舞 ê 兩粒烏洞
date: 2022-06-05
publishdate: 2022-06-05T11:45:00+0800
tags: [活跳星系, 3C 75, 烏洞, Abel 400 星系團, 星系團, 噴流, 超大質量烏洞, 重力波, 雙星系統, 星系, 星系核, 電波源, 相對論粒子, 合併]
hero: https://apod.nasa.gov/apod/fap/image/2206/3c75_chandraNRAO_960.jpg
summary: Tī 這張合成 ê X-光 (藍色) kah 電波 (粉紅仔色) 影像內底，彼兩粒足光 ê 天體是互踅 ê 超大質量烏洞。

categories: [podcast]
vocals: [阿錕]
---

{{% apod %}}

- 原始文章：[Two Black Holes Dancing in 3C 75](https://apod.nasa.gov/apod/ap220605.html)
- 影像來源：X-Ray: [NASA](https://www.nasa.gov/)/[CXC](https://chandra.harvard.edu/)/[D. Hudson, T. Reiprich et al.](https://arxiv.org/abs/astro-ph/0603272) ([AIfA](http://www.astro.uni-bonn.de/)); Radio: [NRAO/VLA/](https://www.vla.nrao.edu/) [NRL](https://www.nrl.navy.mil/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl544hdfd089901t9f6qof54o" >}}

## [漢羅] Tī 3C 75 跳舞 ê 兩粒烏洞
活跳星系 3C 75 ê 中心是發生啥物代誌？
Tī 這張 [合成 ê X-光][this composite x-ray] (藍色) kah [電波][radio] (粉紅仔色) 影像內底，彼兩粒足光 ê 天體是互踅 ê 超大質量烏洞。
In 產生 ê 能量，會予 [3C 75][3C 75] 發出足強 ê 電波，成做一个電波源。
這兩粒 [超大質量烏洞][supermassive black holes] 互相 ê 距離是 2 萬 5000 [光年][light-years] 遠，有幾若百萬度燒 ê [X-光][x-ray] 發射氣體踅 in 咧行，閣會噴出相對論粒子 ê 噴流。
Tī [Abell 400][Abell 400] 星系團內底有 [兩个當咧合併 ê 星系][two merging galaxies]，in ê 核心離咱是 3 億光年遠。
[天文學家 ê 結論是講][Astronomers conclude]，這兩粒超大質量 [烏洞][black holes] 是 tī 雙星系統內底，因為引力縛做伙--ê。
[有一部份 ê 理由是講][in part because]，噴流一直按呢掃轉來，應該是因為 in 用一秒鐘 1200 公里緊 ê 速度迵過 [高溫 ê 星系團氣體][hot cluster gas] 彼陣，產生 ê 共同運動。
這款壯觀 ê 宇宙合併，去 hŏng 認為是 tī [遙遠宇宙][distant universe t] 實櫼 ê 星系團內，足四常 ê 現象。
Tī 合併 ê [上尾階段][final stages]，應該會變做 [重力波][gravitational waves] [上主要 ê 來源][intense sources]。

## [POJ] Tī 3C 75 thiàu-bú ê nn̄g-lia̍p o͘-tōng
Oah-thiàu-seng-hē 3C 75 ê tiong-sim sī hoat-seng siáⁿ-mih tāi-chì?
Tī chit tiuⁿ ha̍p-sêng ê X-kng (nâ-sek) kah tiān-pho (hún-âng-á-sek) iáⁿ-siōng lāi-té, hit nn̄g lia̍p chiok kng ê thian-thé sī hō͘ se̍h ê chhiau-tōa chit-liōng o͘-tōng.
In sán-seng ê lêng-liōng, ē hō͘ 3C 75 hoat-chhut chiok kiông ê tiān-pho, chiâⁿ-chò chi̍t ê thian-pho-goân.
Chit nn̄g lia̍p chhiau-tōa chit-liōng o͘-tōng hō͘-siong ê kū-lî sī 2 bān 5000 kng-nî hn̄g, ū kúi-ā pah-bān tō͘ sio ê X-kng hoat-siā khì-thé se̍h in leh kiâⁿ, koh ē phùn-chhut siong-tùi-lūn lia̍p-chú ê phùn-liû.
Tī Abel 400 seng-hē-thoân lāi-té ū nn̄g ê tng leh ha̍p-pèng ê seng-hē, in ê he̍k-sim lî lán sī 3 ek kng-nî hn̄g.
Thian-bûn-ha̍k-ka ê kiat-lūn sī kóng, chit nn̄g lia̍p chhiau-tōa chit-liōng o͘-tōng sī tī siang-chhiⁿ-hē-thóng lāi-té, in-ūi ín-le̍k pa̍k chò-hóe--ê.
Ū chi̍t-pō͘-hūn ê lí-iû sī kóng, phùn-liû it-ti̍t án-ni sàu--tńg-lâi, èng-kai sī in-ūi in iōng chi̍t bió-cheng 1200 kong-lí kín ê sok-tō͘ thàng kòe ko-un ê seng-hē-thoân khì-thé hit-chūn, sán-seng ê kiōng-tông ūn-tōng.
Chit khoán chòng-koan ê ú-tiū ha̍p-pèng, khì hŏng jīn-ûi sī tī iâu-oán ú-tiū cha̍t-chiⁿ ê seng-hē-thoân lāi, chiok sù-siông ê hiān-siōng.
Tī ha̍p-pèng ê siōng-bóe kai-tōaⁿ, èng-kai ē piàn-chò tiōng-le̍k-pho siōng chú-iàu ê lâi-goân.

## [KIP] Tī 3C 75 thiàu-bú ê nn̄g-lia̍p oo-tōng
Uah-thiàu-sing-hē 3C 75 ê tiong-sim sī huat-sing siánn-mih tāi-tsì?
Tī tsit tiunn ha̍p-sîng ê X-kng (nâ-sik) kah tiān-pho (hún-âng-á-sik) iánn-siōng lāi-té, hit nn̄g lia̍p tsiok kng ê thian-thé sī hōo se̍h ê tshiau-tuā tsit-liōng oo-tōng.
In sán-sing ê lîng-liōng, ē hōo 3C 75 huat-tshut tsiok kiông ê tiān-pho, tsiânn-tsò tsi̍t ê thian-pho-guân.
Tsit nn̄g lia̍p tshiau-tuā tsit-liōng oo-tōng hōo-siong ê kū-lî sī 2 bān 5000 kng-nî hn̄g, ū kuí-ā pah-bān tōo sio ê X-kng huat-siā khì-thé se̍h in leh kiânn, koh ē phùn-tshut siong-tuì-lūn lia̍p-tsú ê phùn-liû.
Tī Abel 400 sing-hē-thuân lāi-té ū nn̄g ê tng leh ha̍p-pìng ê sing-hē, in ê hi̍k-sim lî lán sī 3 ik kng-nî hn̄g.
Thian-bûn-ha̍k-ka ê kiat-lūn sī kóng, tsit nn̄g lia̍p tshiau-tuā tsit-liōng oo-tōng sī tī siang-tshinn-hē-thóng lāi-té, in-uī ín-li̍k pa̍k tsò-hué--ê.
Ū tsi̍t-pōo-hūn ê lí-iû sī kóng, phùn-liû it-ti̍t án-ni sàu--tńg-lâi, ìng-kai sī in-uī in iōng tsi̍t bió-tsing 1200 kong-lí kín ê sok-tōo thàng kuè ko-un ê sing-hē-thuân khì-thé hit-tsūn, sán-sing ê kiōng-tông ūn-tōng.
Tsit khuán tsòng-kuan ê ú-tiū ha̍p-pìng, khì hŏng jīn-uî sī tī iâu-uán ú-tiū tsa̍t-tsinn ê sing-hē-thuân lāi, tsiok sù-siông ê hiān-siōng.
Tī ha̍p-pìng ê siōng-bué kai-tuānn, ìng-kai ē piàn-tsò tiōng-li̍k-pho siōng tsú-iàu ê lâi-guân.

## [English] Two Black Holes Dancing in 3C 75
What's happening at the center of active galaxy 3C 75?
The two bright sources at the center of [this composite x-ray][this composite x-ray] (blue)/ [radio][radio] (pink) image are co-orbiting supermassive black holes powering the giant radio source [3C 75][3C 75].
Surrounded by multimillion degree [x-ray][x-ray] emitting gas, and blasting out jets of relativistic particles the [supermassive black holes][supermassive black holes] are separated by 25,000 [light-years][light-years].
At the cores of [two merging galaxies][this composite x-ray]
animations.html) in the [Abell 400][Abell 400] galaxy cluster they are some 300 million light-years away.
[Astronomers conclude][Astronomers conclude] that these two supermassive [black holes][black holes] are bound together by gravity in a binary system [in part because][in part because] the jets' consistent swept back appearance is most likely due to their common motion as they speed through the [hot cluster gas][hot cluster gas] at about 1200 kilometers per _second_.
Such [spectacular cosmic merger][spectacular cosmic merger]s are thought to be common in crowded [galaxy cluster][galaxy cluster] environments in the [distant universe][distant universe e].
In their [final stages][final stages], the mergers are expected to be [intense sources][intense sources] of [gravitational waves][gravitational waves].

## 詞彙學習（漢羅/POJ/KIP/華語/English）
- 【3C 75】saⁿ-C chhit-cha̍p-gō͘/sann-C tshit-tsa̍p-gōo/3C 75/3C 75
- 【超大質量烏洞】chhiau-tōa chit-liōng o͘-tōng/chhiau-tōa chit-liōng o͘-tōng/超大質量烏洞/supermassive blackhole
- 【Abel 400】Abel sì-pah/Abel sì-pah/Abel 400/Abel 400
- 【星系團】seng-hē-thoân/sing-hē-thuân/星系團/cluster of galaxies
- 【噴流】phùn-liû/phùn-liû/噴流/jet
- 【重力波】tiōng-le̍k-pho/tiōng-li̍k-pho/重力波/gravitational wave
- 【雙星系統】siang-chhiⁿ-hē-thóng/siang-tshinn-hē-thóng/雙星系統/binary system
- 【星系】seng-hē/sing-hē/星系/galaxy
- 【星系核】seng-hē-he̍k/sing-hē-hi̍k/星系核/core of galaxy
- 【活跳星系】oa̍h-thiàu-seng-hē/ua̍h-thiàu-sing-hē/活躍星系/active galaxy
- 【電波源】tiān-pho-goân/tiān-pho-guân/電波源/radio source
- 【相對論粒子】siong-tùi-lūn lia̍p-chú/siong-tuì-lūn lia̍p-tsú/相對論粒子/relativistic particle
- 【合併】ha̍p-pèng/ha̍p-pìng/合併/merger

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[this composite x-ray]:https://chandra.harvard.edu/photo/2006/a400/
[radio]:https://chandra.harvard.edu/photo/2006/a400/more.html
[3C 75]:https://en.wikipedia.org/wiki/3C_75
[x-ray]:https://science.nasa.gov/ems/11_xrays
[supermassive black holes]:https://astronomy.swin.edu.au/cosmos/S/Supermassive+Black+Hole
[light-years]:https://spaceplace.nasa.gov/light-year/en/
[two merging galaxies]:https://chandra.harvard.edu/photo/2006/a400/animations.html
[Abell 400]:https://en.wikipedia.org/wiki/Abell_400
[Astronomers conclude]:https://chandra.harvard.edu/press/06_releases/press_040606.html
[black holes]:https://apod.nasa.gov/htmltest/rjn_bht.html
[in part because]:https://ui.adsabs.harvard.edu/abs/2006A%26A...453..433H/abstract
[hot cluster gas]:https://apod.nasa.gov/apod/ap170504.html
[spectacular cosmic merger]:https://apod.nasa.gov/apod/ap071101.html
[galaxy cluster]:https://chandra.harvard.edu/xray_sources/galaxy_clusters.html
[distant universe e]:https://apod.nasa.gov/apod/ap220316.html
[distant universe t]:https://apod.tw/daily/20220316/
[final stages]:https://apod.nasa.gov/apod/ap190414.html
[intense sources]:https://images.wagwalkingweb.com/media/training_guides/cover-his-eyes/hero/cover-his-eyes.jpg
[gravitational waves]:https://apod.nasa.gov/apod/ap201104.html
