---
title: 太陽系全家福相片
date: 2022-06-29
publishdate: 2022-06-29T11:45:00+0800
tags: [地球, 土星, 海王星, 木星, 火星, 天王星, 金星, 水星, 黃道面, 太陽系, 全家福, 魚眼]
hero: https://apod.nasa.gov/apod/fap/image/2206/SolSysPortrait_Trigo_1080_annotated.jpg
summary: 是哩！毋知你敢捌同齊看過太陽系八大行星？
---

{{% apod %}}

- 原始文章：[Solar System Family Portrait](https://apod.nasa.gov/apod/ap220629.html)
- 影像來源 kah 版權：[Alexis Trigo](https://www.instagram.com/alexistrigot/)
- 投稿到 APOD：[2022 年 6 月透早 ê 行星連珠](https://www.facebook.com/media/set/?set=a.4827325410704973)
- 台文翻譯：[An-Li Tsai][An-Li Tsai] ([NCU][NCU])

## [漢羅] 太陽系全家福相片
是哩！毋知你敢捌同齊看過太陽系八大行星？
這个真罕得看著 ê [太陽系朝會點名][rare roll-call of planets]，會當佇 [6 月][much of June] 透早時 [看著][been occurring t]。
這張 [魚眼全景相片][featured fisheye all-sky image]，是幾若工前踮 [智利][Chile] [San Pedro de Atacama 鎮][San Pedro de Atacama] 附近翕--ê。
這張毋若翕著行星連珠，嘛翕著 chhāi 佇火星 kah 金星中央 ê 月娘。
[太陽系][Solar System] 全家福相片內底 ê 成員攏 chhāi 佇 [黃道面][ecliptic] 頂懸，in 照順序 ùi 倒爿到正爿是：
[地球][Earth t]、[土星][Saturn 1]、[海王星][Neptune t]、[木星][Jupiter]、[火星][Mars]、[天王星][Uranus]、[金星][Venus t]、[水星][Mercury t]、kah [地球][Earth]。
為著欲強調海王星 kah 天王星 ê 位置，有 kā in 撨較光咧。
水星下底 ê 火山是智利 ê [Licancabur 火山][Licancabur]。
7 月彼陣，[水星][Mercury] 會行到太陽光 ê 範圍內。毋閣幾若工後，伊就會 ùi 欲暗仔彼爿出現。
等到 8 月 ê 時陣，[土星][Saturn 2] 會 [離太陽愈來愈遠][opposite the Sun]，落尾就袂 tī 天欲光彼陣出現，顛倒會 tī 天欲暗彼陣出現。
後擺閣 [拄著八星連珠][simultaneously visible]，應該愛等到 [2122 年][in 2122] 才看有矣！


## [POJ] Thài-iông-hē Choân-ka-hok siòng-phìⁿ
Sī lih! M̄-chai lí kám bat tâng-chê khòaⁿ-kòe Thài-iông-hē Pe̍h-tōa-kiâⁿ-chhiⁿ?
Chit-ê chin hán-tit khòaⁿ-tio̍h ê Thài-iông-hē tiâu-hōe tiám-miâ, ē-tàng tī 6 goe̍h thàu-chá sī khòaⁿ-tio̍h.
Chit-tiuⁿ hî-gán choân-kéng siòng-phìⁿ, sī kúi-ā kang chêng tiàm Tì-lī San Pedro de Atacama tìn hū-kīn hip--ê.
Chit-tiuⁿ m̄-nā hip-tio̍h kiâⁿ-chhiⁿ-liân-chu, mā hip-tio̍h chhāi tī Hóe-chhiⁿ kah Kim-chhiⁿ tiong-ng ê goe̍h-niû.
Thài-iông-hē choân-ka-hok siòng-phìⁿ lāi-té ê sêng-goân lóng chhāi tī n̂g-tō-bīn téng-koân, in chiàu sūn-sī ùi tò-pêng kàu chiàⁿ-pêng sī:
Tē-kiû, Thó͘-chhiⁿ, Hái-ông-chhiⁿ, Bo̍k-chhiⁿ, Hóe-chhiⁿ, Thian-ông-chhiⁿ, Kim-chhiⁿ, Chúi-chhiⁿ, kah Tē-kiû.
Ūi-tio̍h beh kiông-tiāu Hái-ông-chhiⁿ kah Thian-ông-chhiⁿ ê ūi-tì, ū kā in chhiâu khah kng leh.
Chúi-chhiⁿ ē-té ê hóe-soaⁿ sī Tì-lī ê Licancabur hóe-soaⁿ.
7 goe̍h hit-chūn, Chúi-chhiⁿ ē kiâⁿ kàu Thài-iông-kng ê hoān-ûi lāi.
M̄-koh kúi-ā kang āu, i to̍h ē ùi beh-àm-á hit-pêng chhut-hiān.
Tán kàu 8 goe̍h ê sî-chūn, Thó͘-chhiⁿ ē lî Thài-iông lú lâi lú hn̄g, lo̍h-bóe to̍h bōe tī thiⁿ beh-kng hit-chūn chhut-hiān, tian-tò ē tī thiⁿ beh-àm hit-chūn chhut-hiān.
Āu-pái koh tú-tio̍h peh-chhiⁿ-liân-chu, èng-kai ài tán kàu 2122 nî chiah khòaⁿ-ū ah!

## [KIP]

## [English] Solar System Family Portrait
Yes, but have you ever seen all of the planets at once?
A [rare roll-call of planets][rare roll-call of planets] has [been occurring][been occurring e] in the morning sky for [much of June][much of June].
The [featured fisheye all-sky image][featured fisheye all-sky image], taken a few mornings ago near the town of [San Pedro de Atacama][San Pedro de Atacama] in [Chile][Chile], caught not only the entire planet parade, but the Moon between Mars and Venus.
In order, left to right along the [ecliptic][ecliptic] plane, members of this [Solar System][Solar System] family portrait are [Earth][Earth e], [Saturn][Saturn 1], [Neptune][Neptune e], [Jupiter][Jupiter], [Mars][Mars], [Uranus][Uranus], [Venus][Venus e], [Mercury][Mercury e], and [Earth][Earth].
To emphasize their locations, Neptune and Uranus have been artificially enhanced.
The volcano just below Mercury is [Licancabur][Licancabur].
In July, [Mercury][Mercury] will move into the Sun's glare but reappear a few days later on the evening side.
Then, in August, [Saturn][Saturn 2] will drift past the direction [opposite the Sun][opposite the Sun] and so become visible at dusk instead of dawn.
The next time that all eight planets will be [simultaneously visible][simultaneously visible] in a morning sky will be [in 2122][in 2122].

## 詞彙學習（漢羅/POJ/KIP/華語/English）
- 【太陽系】Thài-iông-hē/Thài-iông-hē/太陽系/Solar System
- 【全家福】choân-ka-hok/tsuân-ka-hok/全家福/family portrait
- 【行星連珠】kiâⁿ-chhiⁿ-liân-chu/kiânn-tshinn-liân-tsu/行星連珠/planet parade
- 【八星連珠】peh-chhiⁿ-liân-chu/peh-tshinn-liân-tsu/八星連珠/line up of 8 planets
- 【八大行星】Pe̍h-tōa-kiâⁿ-chhiⁿ/Pe̍h-tuā-kiânn-tshinn/八大行星/planets of the Solar System
- 【水星】chúi-chhiⁿ/tsuí-tshinn/水星/Mercury
- 【金星】Kim-chhiⁿ/Kim-tshinn/金星/Venus
- 【火星】Hóe-chhiⁿ/Hué-tshinn/火星/Mars
- 【木星】Bo̍k-chhiⁿ/Bo̍k-tshinn/木星/Jupiter
- 【土星】Thó͘-chhiⁿ/Thóo-tshinn/土星/Saturn
- 【天王星】Thian-ông-chhiⁿ/Thian-ông-tshinn/天王星/Uranus
- 【海王星】Hái-ông-chhiⁿ/Hái-ông-tshinn/海王星/Neptune
- 【黃道面】n̂g-tō-bīn/n̂g-tō-bīn/黃道面/ecliptic
- 【魚眼】hî-gán/hî-gán/魚眼/fisheye
- 【2122 年】jī-it-jī-jī nî/jī-it-jī-jī nî/2122 年/in 2122


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[rare roll-call of planets]:https://earthsky.org/tonight/rare-planetary-lineup-morning-june-2022/
[been occurring e]:https://apod.nasa.gov/apod/ap220625.html
[been occurring t]:https://apod.tw/daily/20220625/
[much of June]:https://youtu.be/IpgiZJm7szg
[featured fisheye all-sky image]:https://cloud.3dvista.com/hosting/7173958/11/index.htm
[San Pedro de Atacama]:https://en.wikipedia.org/wiki/San_Pedro_de_Atacama
[Chile]:https://en.wikipedia.org/wiki/Chile
[ecliptic]:https://en.wikipedia.org/wiki/Ecliptic
[Solar System]:https://solarsystem.nasa.gov/solar-system/our-solar-system/in-depth/
[Earth e]:https://apod.nasa.gov/apod/ap220206.html
[Earth t]:https://apod.tw/daily/20220206/
[Saturn 1]:https://spaceplace.nasa.gov/all-about-saturn/en/
[Neptune e]:https://apod.nasa.gov/apod/ap210725.html
[Neptune t]:https://apod.tw/daily/20210725/
[Jupiter]:https://apod.nasa.gov/apod/ap190908.html
[Mars]:https://mars.nasa.gov/
[Uranus]:https://solarsystem.nasa.gov/planets/uranus/overview/
[Venus e]:https://apod.nasa.gov/apod/ap210317.html
[Venus t]:https://apod.tw/daily/20210317/
[Mercury e]:https://apod.nasa.gov/apod/ap220628.html
[Mercury t]:https://apod.tw/daily/20220628/
[Earth]:https://apod.nasa.gov/apod/ap181028.html
[Licancabur]:https://youtu.be/riiTNiQ_rBg
[Mercury]:https://solarsystem.nasa.gov/planets/mercury/in-depth/
[Saturn 2]:https://in-the-sky.org/news.php?id=20220814_12_100
[opposite the Sun]:https://apod.nasa.gov/apod/ap210512.html
[simultaneously visible]:https://media.istockphoto.com/photos/the-surprised-cat-the-amazement-of-the-cat-open-your-mouth-in-an-picture-id1240888678?b=1&k=20&m=1240888678&s=170667a&w=0&h=u8E2IgJ5pPaRZLTUFokOoIXy1F9nULJT4_yU5xM7rew=
[in 2122]:https://web.archive.org/web/20051214013307/http://www.sunspot.noao.edu/PR/alignment.html
