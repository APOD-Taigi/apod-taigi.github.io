---
title: 台北天頂 ê 日行軌跡
date: 2022-06-21
publishdate: 2022-06-21T11:45:00+0800
tags: [日行軌跡, 冬節, 夏節, 春分, 秋分, 台北 101, 北半球, 南半球, 換季]
hero: https://apod.nasa.gov/apod/fap/image/2206/AnalemmaTaipei_Lee_1080.jpg
summary: 天頂 ê 日頭逐工敢會行轉去原來彼位？袂呢！想袂知影這个答案，來看日行軌跡會較清楚。

---

{{% apod %}}

- 原始文章：[Analemma over Taipei](https://apod.nasa.gov/apod/ap220621.html)
- 影像來源 kah 版權：[Meiying Lee (李美英)](https://www.youtube.com/user/lmeiying)
- 台文翻譯：[An-Li Tsai][An-Li Tsai] ([NCU][NCU])

## [漢羅] 台北天頂 ê 日行軌跡
天頂 ê 日頭敢會逐工行轉去原來彼位？袂呢！
想袂知影這个答案，來看 [日行軌跡][analemma] 會較清楚，就是 kā 一冬內 [仝一个時間仝一个所在][same time and from the same place] 翕 ê 日頭相片疊做一張。
[這張日行軌跡][featured analemma] 是 kā 足濟工 2021 年下晡 4:30 踮 [台灣][Taiwan] 翕 ê 相片疊出來 ê 結果。
前景是 [台北市][Taipei] ê 剪影，咱嘛看會著上懸彼个 [台北 101][Taipei 101]。
[日頭][Sun] tī 天頂上倒爿 ê 時，是 [12 月 ê 冬節][December solstice]。
日頭 tī 天頂上正爿 ê 時，是 [6 月 ê 夏節][June solstice 1]。
這張閣有翕著 [冬節、夏節][solstice]、[春分、秋分][equinoxe t] 這幾工，日頭規工是按怎咧行。
今仔日是 2022 年北半球 ê [夏節][June solstice 2]，抑就是講，這工 ê [日頭][Sun spends] 會 tī [地球][Earth] 天頂 [留上久][longest time t]。
Tùi 足濟國家來講，今仔日是官方換 [季][season] ê 日子。
咱若是踮南半球，今仔日就是冬季 ê 頭一工。

## [POJ] Tâi-pak thiⁿ-téng ê Ji̍t-hêng kúi-jiah
Thiⁿ-téng ê ji̍t-thâu kám-ē ta̍k-kang kiâⁿ tńg-khì goân-lâi hit ūi? Bōe neh!
Siūⁿ beh chai-iáⁿ chit-ê tap-àn, lâi khòaⁿ ji̍t-hêng kúi-jiah ē khah chheng-chhó͘, to̍h sī kā chi̍t tang lāi kāng chi̍t-ê sî-kan kāng chi̍t-ê só͘-chāi hip ê ji̍t-thâu siòng-phìⁿ tha̍h chò chi̍t tiuⁿ.
Chit tiuⁿ ji̍t-hêng kúi-jiah sī kā chiok chōe kang 2021 nî ē-po͘ 4:30 tiàm Tâi-oân hip ê siòng-phìⁿ tha̍h--chhut-lâi ê kiat-kó.
Chiân-kéng sī Tâi-pak-chhī ê chián-iáⁿ, lán mā khòaⁿ-ē-tio̍h siōng koân hit-ê Tâi-pak 101.
Ji̍t-thâu tī thiⁿ-téng siōng tò-pêng ê sī, sī 12 goe̍h ê tang-cheh.
Ji̍t-thâu tī thiⁿ-téng siōng chiàⁿ-pêng ê sî, sī 6 goe̍h ê hā-cheh.
Chit tiuⁿ koh ū hip-tio̍h tang-cheh, hā-cheh, chhun-hun, chhiu-hun chit kúi kang, ji̍t-thâu kui-kang sī án-ná leh kiâⁿ.
Kin-á-ji̍t sī 2022 nî pak-pòaⁿ-kiû ê hā-cheh, ia̍h to̍h sī kóng, chit kang ê ji̍t-thâu ē tī Tē-kiû thiⁿ-téng lâu siōng kú.
Tùi chiok-chōe kok-ka lâi kóng, kin-á-ji̍t sī koaⁿ-hong ōaⁿ-kùi ê ji̍t-chí.
Lán nā-sī tiàm lâm-pòaⁿ-kiû, kin-á-ji̍t to̍h sī tang-kùi ê thâu chi̍t kang.

## [KIP] Tâi-pak thinn-tíng ê Ji̍t-hîng kuí-jiah
Thinn-tíng ê ji̍t-thâu kám-ē ta̍k-kang kiânn tńg-khì guân-lâi hit uī? Buē neh!
Siūnn beh tsai-iánn tsit-ê tap-àn, lâi khuànn ji̍t-hîng kuí-jiah ē khah tshing-tshóo, to̍h sī kā tsi̍t tang lāi kāng tsi̍t-ê sî-kan kāng tsi̍t-ê sóo-tsāi hip ê ji̍t-thâu siòng-phìnn tha̍h tsò tsi̍t tiunn.
Tsit tiunn ji̍t-hîng kuí-jiah sī kā tsiok tsuē kang 2021 nî ē-poo 4:30 tiàm Tâi-uân hip ê siòng-phìnn tha̍h--tshut-lâi ê kiat-kó.
Tsiân-kíng sī Tâi-pak-tshī ê tsián-iánn, lán mā khuànn-ē-tio̍h siōng kuân hit-ê Tâi-pak 101.
Ji̍t-thâu tī thinn-tíng siōng tò-pîng ê sī, sī 12 gue̍h ê tang-tseh.
Ji̍t-thâu tī thinn-tíng siōng tsiànn-pîng ê sî, sī 6 gue̍h ê hā-tseh.
Tsit tiunn koh ū hip-tio̍h tang-tseh, hā-tseh, tshun-hun, tshiu-hun tsit kuí kang, ji̍t-thâu kui-kang sī án-ná leh kiânn.
Kin-á-ji̍t sī 2022 nî pak-puànn-kiû ê hā-tseh, ia̍h to̍h sī kóng, tsit kang ê ji̍t-thâu ē tī Tē-kiû thinn-tíng lâu siōng kú.
Tuì tsiok-tsuē kok-ka lâi kóng, kin-á-ji̍t sī kuann-hong uānn-kuì ê ji̍t-tsí.
Lán nā-sī tiàm lâm-puànn-kiû, kin-á-ji̍t to̍h sī tang-kuì ê thâu tsi̍t kang.

## [English] Analemma over Taipei

Does the Sun return to the same spot on the sky every day?
No.
A better and more visual answer to that question is an [analemma][analemma], a composite of images taken at the [same time and from the same place][same time and from the same place] over the course of a year.
The [featured analemma][featured analemma] was compiled at 4:30 pm many afternoons from [Taiwan][Taiwan] during 2021, with the city skyline of [Taipei][Taipei] in the foreground, including tall [Taipei 101][Taipei 101].
The [Sun][Sun]'s location in December -- at the [December solstice][December solstice] -- is shown on the far left, while its location at the [June solstice][June solstice 1] is captured on the far right.
Also shown are the positions of the Sun throughout the rest of the day on the [solstice][solstice]s and [equinoxe][equinoxe e]s.
Today is the [June solstice][June solstice 2] of 2022, the day in [Earth][Earth]'s northern hemisphere when the [Sun spends][Sun spends] the [longest time][longest time e] in the sky.
In many countries, today marks the official beginning of a new [season][season], for example winter in Earth's southern hemisphere.

## 詞彙學習（漢羅/POJ/KIP/華語/English）
- 【日行軌跡】ji̍t-hêng kúi-jiah/ji̍t-hîng kuí-jiah/日行跡/Analemma
- 【冬節】tang-cheh/tang-tseh/冬至/winter solstice
- 【夏節】hā-cheh/hā-tseh/夏至/summer solstice
- 【春分】chhun-hun/tshun-hun/春分/spring equinoxe
- 【秋分】chhiu-hun/tshiu-hun/秋分/autumn equinoxe
- 【台北 101】Tâi-pak it-khòng-it/Tâi-pak it-khòng-it/台北 101/Taipei 101
- 【北半球】pak-pòaⁿ-kiû/pak-puànn-kiû/北半球/northern hemisphere
- 【南半球】lâm-pòaⁿ-kiû/lâm-puànn-kiû/南半球/southern hemisphere
- 【換季】ōaⁿ-kùi/uānn-kuì/換季/change season


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[analemma]:https://apod.nasa.gov/apod/ap130922.html
[same time and from the same place]:https://apod.nasa.gov/apod/ap190621.html
[featured analemma]:https://youtu.be/59MW1aqO7L4?t=56
[Taiwan]:https://en.wikipedia.org/wiki/Taiwan
[Taipei]:https://youtu.be/ZABVA1SH9VE
[Taipei 101]:https://en.wikipedia.org/wiki/Taipei_101
[Sun]:https://solarsystem.nasa.gov/solar-system/sun/in-depth/
[December solstice]:https://www.timeanddate.com/calendar/december-solstice.html
[June solstice 1]:https://earthsky.org/astronomy-essentials/everything-you-need-to-know-june-solstice/
[solstice]:https://apod.nasa.gov/apod/ap170621.html
[equinoxe e]:https://apod.nasa.gov/apod/ap210922.html
[equinoxe t]:https://apod.tw/daily/20210922/
[June solstice 2]:https://en.wikipedia.org/wiki/June_solstice
[Earth]:https://solarsystem.nasa.gov/planets/earth/overview/
[Sun spends]:https://www.seniorcatwellness.com/wp-content/uploads/2020/06/do-cats-like-sitting-in-the-sun.jpg
[longest time e]:https://apod.nasa.gov/apod/ap220321.html
[longest time t]:https://apod.tw/daily/20220321/
[season]:https://spaceplace.nasa.gov/seasons/en/
