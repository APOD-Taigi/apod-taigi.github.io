---
title: 銀河系 ê 未來：應該會 kah 仙女座星系相挵
date: 2022-06-06
publishdate: 2022-06-06T11:45:00+0800
tags: [M31, 銀河系, 仙女座星系, 長株圓星系, 本星系群, 變位, 精差, 側向速度, 星系暈]
hero: https://apod.nasa.gov/apod/fap/image/2206/M31MwBang_NASA_1080_ann.jpg
summary: 咱 ê 銀河系，未來是毋是會 kah 伊 ê 厝邊大星系，仙女座相挵咧？應該是會！
---

{{% apod %}}

- 原始文章：[Milky Way Galaxy Doomed: Collision with Andromeda Pending](https://apod.nasa.gov/apod/ap220606.html)
- 影像來源 kah [版權][copyright]：[NASA](https://www.nasa.gov/), [ESA](https://esahubble.org/), [Z. Levay](https://hubblesite.org/contents/media/images/2018/41/4226-Image.html) and [R. van der Marel](https://www.stsci.edu/~marel/) ([STScI](https://www.stsci.edu/)); [T. Hallas](http://mstecker.com/pages/apphallas_t.htm); and [A. Mellinger](http://people.se.cmich.edu/melli1a/astronomy.html)
- 台文翻譯：[An-Li Tsai][An-Li Tsai] ([NCU][NCU])

## [漢羅] 銀河系 ê 未來：應該會 kah 仙女座星系相挵
咱 ê 銀河系，未來是毋是會 kah 伊 ê 厝邊大星系，仙女座星系相挵咧？
應該是會！
咱若是 kā M31 內 ê 恆星 相對背景星系 ê 小變位，[細膩畫踮][Careful plotting] 最近翕--ê [Hubble 太空望遠鏡][Hubble Space Telescope] 影像面頂，就會當預測 M31 中心 kah 咱 [銀河系][galaxy] 中心，未來可能會直接 [相挵][collision course]。
毋閣，側向速度 ê 精差猶足大--ê，表示講兩个星系欲相挵 ê 時陣，可能袂 ùi 中心直接相挵，[應該][good chance] 會小可仔相閃過。
是講 in 猶是 [足倚--ê][close enough]，按呢 in 外部 ê 星系暈猶是會因為引力作用 [互相交纏][entangled]。
等這个作用開始了後，兩个星系會 tī 未來 幾若十億年 ê 時間內捒做堆、[四界跳舞][dance around]，[落尾會合併][eventually merge] [做一个][become one] 較大 ê [長株圓星系][elliptical galaxy]。
[這張][Pictured here] 合成影像是欲予咱看講，兩个星系 ùi 外部 [開始相挵][begin to collide] 以後，咱未來會 tī 天頂看著啥物款 ê 景色。
Tī 紲落來幾若年，咱銀河系 kah 咱附近規个 [本星系群][Local Group of Galaxies] ê 未來，應該猶是一个足衝 ê [研究主題][topic of research]。

## [POJ] Gîn-hô-hē ê bī-lâi: Èng-kai ē kah Sian-lú-chō seng-hē sio-lòng
Lán ê Gîn-hô-hē, bī-lâi sī-m̄-sī ē kah i ê chhù-piⁿ tōa seng-hē, Sian-lú-chōs eng-hē sio-lòng leh?
Èng-kai sī ē!
Lán nā-sī kā M31 lāi ê hêng-chhiⁿ siong-tùi pōe-kéng hêng-chhiⁿ ê sió piàn-ūi, sè-lī ōe tiàm chòe-kīn hip--ê Hubble thài-khong bōng-oán-kiàⁿ bīn-téng, to̍h ē-tàng ū-chhek M31 tiong-sim kah lán Gîn-hô-hē tiong-sim, bī-lâi khó-lêng ē ti̍t-chiap sio-lòng.
M̄-koh, chhek-hiòng sok-tō͘ ê cheng-chha iáu chiok tōa--ê, piáu-sī kóng nn̄g ê seng-hē beh sio-lòng ê sî-chūn, khó-lêng bōe ùi tiong-sim ti̍t-chiap sio-lòng, èng-kai ē sió-khóa-á sio-siám kòe.
Sī kóng in iáu-sī chiok óa--ê, án-ni in gōa-pō͘ ê seng-hē-n̄g iáu-sī ē in-ūi ín-le̍k chok-iōng hō͘-siong kau-tîⁿ.
Tán chit-ê chok-iōng khai-sí liáu-āu, nn̄g ê seng-hē ē tī bī-lâi kúi-ā cha̍p ek nî ê sî-kan lāi sak-chò-tui, sì-kè thiàu-bú, lo̍h-bóe ē ha̍p-pèng chò chi̍t ê khah tōa ê tn̂g-tu-îⁿ seng-hē.
Chit tiuⁿ ha̍p-sêng iáⁿ-siōng sī beh hō͘ lán khòaⁿ kóng, nn̄g ê seng-hē ùi gōa-pō͘ khai-sí sio-lòng í-āu, lán bī-lâi ē tī thiⁿ-téng khòaⁿ-tio̍h siáⁿ-mih khoán ê kéng-sek.
Tī sòa-lo̍h-lâi kúi-ā nî, lán Gîn-hô-hē kah lán hū-kīn kui-ê pún-seng-hē-kûn ê bī-lâi, èng-kai iáu-sī chi̍t ê chiok chhèng ê gián-kiù chú-tê.


## [KIP] Gîn-hô-hē ê bī-lâi: Ìng-kai ē kah Sian-lú-tsō sing-hē sio-lòng
Lán ê Gîn-hô-hē, bī-lâi sī-m̄-sī ē kah i ê tshù-pinn tuā sing-hē, Sian-lú-chōs ing-hē sio-lòng leh?
Ìng-kai sī ē!
Lán nā-sī kā M̀1 lāi ê hîng-tshinn siong-tuì puē-kíng hîng-tshinn ê sió piàn-uī, sè-lī uē tiàm tsuè-kīn hip--ê Hubble thài-khong bōng-uán-kiànn bīn-tíng, to̍h ē-tàng ū-tshik M̀1 tiong-sim kah lán Gîn-hô-hē tiong-sim, bī-lâi khó-lîng ē ti̍t-tsiap sio-lòng.
M̄-koh, tshik-hiòng sok-tōo ê tsing-tsha iáu tsiok tuā--ê, piáu-sī kóng nn̄g ê sing-hē beh sio-lòng ê sî-tsūn, khó-lîng buē uì tiong-sim ti̍t-tsiap sio-lòng, ìng-kai ē sió-khuá-á sio-siám kuè.
Sī kóng in iáu-sī tsiok uá--ê, án-ni in guā-pōo ê sing-hē-n̄g iáu-sī ē in-uī ín-li̍k tsok-iōng hōo-siong kau-tînn.
Tán tsit-ê tsok-iōng khai-sí liáu-āu, nn̄g ê sing-hē ē tī bī-lâi kuí-ā tsa̍p ik nî ê sî-kan lāi sak-tsò-tui, sì-kè thiàu-bú, lo̍h-bué ē ha̍p-pìng tsò tsi̍t ê khah tuā ê tn̂g-tu-înn sing-hē.
Tsit tiunn ha̍p-sîng iánn-siōng sī beh hōo lán khuànn kóng, nn̄g ê sing-hē uì guā-pōo khai-sí sio-lòng í-āu, lán bī-lâi ē tī thinn-tíng khuànn-tio̍h siánn-mih khuán ê kíng-sik.
Tī suà-lo̍h-lâi kuí-ā nî, lán Gîn-hô-hē kah lán hū-kīn kui-ê pún-sing-hē-kûn ê bī-lâi, ìng-kai iáu-sī tsi̍t ê tsiok tshìng ê gián-kiù tsú-tê.

## [English] Milky Way Galaxy Doomed: Collision with Andromeda Pending
Will our Milky Way Galaxy collide one day with its larger neighbor, the Andromeda Galaxy?
Most likely, yes.
[Careful plotting][Careful plotting] of slight displacements of M31's stars relative to background galaxies on recent [Hubble Space Telescope][Hubble Space Telescope] images indicate that the center of M31 _could be_ on a direct [collision course][collision course] with the center of our home [galaxy][galaxy].
Still, the errors in sideways velocity appear sufficiently large to admit a [good chance][good chance] that the central parts of the two galaxies will miss, slightly, but will become [close enough][close enough] for their outer halos to become gravitationally [entangled][entangled].
Once that happens, the two galaxies will become bound, [dance around][dance around], and [eventually merge][eventually merge] to [become one][become one] large [elliptical galaxy][elliptical galaxy] -- over the next few billion years.
[Pictured here][Pictured here] is a combination of images depicting the sky of a world (Earth?) in the distant future when the outer parts of each galaxy [begin to collide][begin to collide].
The exact future of our Milky Way and the entire surrounding [Local Group of Galaxies][Local Group of Galaxies] is likely to remain an active [topic of research][topic of research] for years to come.

## 詞彙學習（漢羅/POJ/KIP/華語/English）
- 【變位】piàn-ūi/piàn-uī/位移/displacement
- 【銀河系】Gîn-hô-hē/Gîn-hô-hē/銀河系/Milky Way Galaxy
- 【M31】M saⁿ-cha̍p-it/M sann-tsa̍p-it/M31/M31
- 【仙女座星系】Sian-lú-chō seng-hē/Sian-lú-tsō sing-hē/仙女座星系/Andromeda Galaxy
- 【長株圓星系】tn̂g-tu-îⁿ seng-hē/tn̂g-tu-înn sing-hē/橢圓星系/elliptical galaxy
- 【本星系群】pún-seng-hē-kûn/pún-sing-hē-kûn/本星系群/Local Group of Galaxies
- 【精差】cheng-chha/tsing-tsha/誤差/error
- 【側向速度】chhek-hiòng-sok-tō͘/tshik-hiòng-sok-tōo/側向速度/sideway velocity
- 【星系暈】seng-hē-n̄g/sing-hē-n̄g/星系暈/galactic halo


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Careful plotting]:https://ui.adsabs.harvard.edu/abs/2012ApJ...753....7S/abstract
[Hubble Space Telescope]:https://apod.nasa.gov/apod/ap090525.html
[collision course]:http://science.nasa.gov/science-news/science-at-nasa/2012/31may_andromeda/
[galaxy]:https://spaceplace.nasa.gov/galaxy/en/
[good chance]:https://ui.adsabs.harvard.edu/abs/2012ApJ...753....8V/abstract
[close enough]:https://apod.nasa.gov/apod/ap211004.html
[entangled]:http://4.bp.blogspot.com/_2fy2gotuh00/SgRcixI-rwI/AAAAAAAABcI/52z1tYRX5dg/s400/cats+entangled.jpg
[dance around]:https://youtu.be/fMNlt2FnHDg
[eventually merge]:http://adsabs.harvard.edu/abs/2012arXiv1205.6865V
[become one]:https://www.nasa.gov/sites/default/files/thumbnails/image/654291main_p1220bk.jpg
[elliptical galaxy]:https://en.wikipedia.org/wiki/Elliptical_galaxy
[Pictured here]:https://www.nasa.gov/mission_pages/hubble/science/milky-way-collide.html
[begin to collide]:https://ui.adsabs.harvard.edu/abs/2008MNRAS.386..461C/abstract
[Local Group of Galaxies]:https://en.wikipedia.org/wiki/Local_group_of_galaxies
[topic of research]:https://arxiv.org/abs/1908.07278
