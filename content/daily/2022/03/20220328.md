---
title: Maldive 之夜 ê 寶石
date: 2022-03-28
publishdate: 2022-03-28T11:45:00+0800
tags: [南十字, 銀河, 太陽系, 半人馬座 α 星, 南十字座 γ 星, 十字架二, 烏碳橐仔星雲, 半人馬座 β 星, 三星系統, 系外行星, 仙后座, 半人馬座 α 星 A]
hero: https://apod.nasa.gov/apod/fap/image/2203/SouthIsland_Horalek_960_annotated.jpg
summary: 銀河上南彼搭毋若有南十字，閣有離咱太陽上近 ê 恆星系統：半人馬座 α 星。
categories: [podcast]
vocals: [阿錕]
---

{{% apod %}}

- 原始文章：[Gems of a Maldivean Night](https://apod.nasa.gov/apod/ap220328.html)
- 影像來源 kah 版權：[Petr Horálek](https://www.petrhoralek.com/#about-1) ([ESO](https://www.eso.org) [Photo Ambassador](https://www.eso.org/public/outreach/partnerships/photo-ambassadors/), [Inst. of Physics in Opava](https://www.slu.cz/phys/en/))
- 超空間：[APOD 亂數產生器](https://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl2c33on106cv01w4c3a17rca" >}}

## [漢羅] Maldive 之夜 ê 寶石
銀河上南彼搭毋若有南十字，閣有離咱太陽上近 ê 恆星系統：半人馬座 α 星。
[南十字][Southern Cross t] 上面頂彼粒是足光 ê 黃色恆星：[南十字座 γ 星][Gamma Crucis]。
Ùi 十字架 ê 南十字座 γ 星 畫一條線到 下底 ê 藍色恆星，[十字架二][Acrux]，會指向 南[天極][celestial pole]。
拄仔好是 3 月翕 ê [這張相片][featured picture] 內底，小島 ê 頭殼頂遐。
彼个島嶼 to̍h 是 tī [印度洋][Indian Ocean] ê [Maldives 共和國][Maldives] ê [Madivaru 島][Madivaru]。
Kah 暗淡 ê [銀河][Milky Way 1]光 相比，烏烏 ê [烏碳橐仔星雲][Coal Sack Nebula] to̍h tī 十字架 ê 倒爿。
Tī [銀河][Milky Way 2] 較倚倒爿遐，有兩粒較光 ê 恆星：[半人馬座 α 星][Alpha Centauri]（倒爿彼粒）kah [半人馬座 β 星][Beta Centauri]（嘛叫做 Hadar）。
半人馬座 α 星 A 是 kah 太陽 相-siâng ê 恆星。
伊是三星系統 ê 其中一粒，這个三星系統閣有 kah 行星系統 ([系外行星][exoplanets])，離咱干焦 4.3 [光年][light-years] 遠爾爾。
若是 ùi 半人馬座 α 星 [來看][Seen]，咱 ê 太陽 應該是一粒 tī 明顯 ê [仙后座][recognizable constellation Cassiopeia] 內底 足光 ê [黃色恆星][yellowish star]。


## [POJ] Maldive chi-iā ê pó-chio̍h
Gîn-hô siōng lâm hit-tah m̄-nā ū Lâm-si̍p-jī, koh ū lî lán Thài-iông siōng kīn ê hêng-chhiⁿ hē-thóng: Poàn-jîn-má-chō Alpha chhiⁿ.
Lâm-si̍p-jī siōng bīn-téng hit-lia̍p sī chiok kng ê n̂g-sek hêng-chhiⁿ: Lâm-si̍p-jī-chō Gamma chhiⁿ.
Ùi Si̍p-jī-kè ê Lâm-si̍p-jī-chō Gamma chhiⁿ ōe chi̍t-tiâu kàu ē-té ê nâ-sek hêng-chhiⁿ, si̍p-jī-kè-jī, ē chí-hiòng Lâm-thian-ke̍k.
Tú-á-hó sī 3 goe̍h hip ê chit-tiuⁿ siòng-phìⁿ lāi-té, sió-tó ê thâu-khak-téng hiah.
Hit-ê tó-sū to̍h sī tī Ìn-tō͘-iûⁿ ê Maldives kiōng-hô-kok ê Madivaru tó.
Kah àm-tām ê Gîn-hô-kng sio-pí, o͘-o͘ ê O͘-thòaⁿ-lok-á seng-hûn to̍h tī Si̍p-jī-kè ê tò-pêng.
Tī Gîn-hô khah óa tò-pêng hiah, ū nn̄g-lia̍p khah kng ê hêng-chhiⁿ, Poàn-jîn-má-chō Alpha chhiⁿ (tò-pêng hit-lia̍p) kah Poàn-jîn-má-chō Beta chhiⁿ (mā kiò-chò Hadar).
Poàn-jîn-má-chō Alpha chhiⁿ A sī kah Thài-iông sio-siâng ê hêng-chhiⁿ.
I sī saⁿ-chhiⁿ-hē-thóng ê kî-tiong chi̍t-lia̍p, chit-ê saⁿ-chhiⁿ hē-thóng koh ū kah kiâⁿ-chhiⁿ hē-thóng (hē-gōa-kiâⁿ-chhiⁿ), lî lán kan-na 4.3 kng-nî hn̄g niā-niā.
Nā-sī ùi Poàn-jîn-má-chō Alpha chhiⁿ lâi khòaⁿ, lán ê Thài-iông èng-kai sī chi̍t-lia̍p tī bêng-hián ê Sian-hiō-chō lāi-té chiok kng ê n̂g-sek hêng-chhiⁿ.


## [KIP] Maldive tsi-iā ê pó-tsio̍h
Gîn-hô siōng lâm hit-tah m̄-nā ū Lâm-si̍p-jī, koh ū lî lán Thài-iông siōng kīn ê hîng-tshinn hē-thóng: Puàn-jîn-má-tsō Alpha tshinn.
Lâm-si̍p-jī siōng bīn-tíng hit-lia̍p sī tsiok kng ê n̂g-sik hîng-tshinn: Lâm-si̍p-jī-tsō Gamma tshinn.
Uì Si̍p-jī-kè ê Lâm-si̍p-jī-tsō Gamma tshinn uē tsi̍t-tiâu kàu ē-té ê nâ-sik hîng-tshinn, si̍p-jī-kè-jī, ē tsí-hiòng Lâm-thian-ki̍k.
Tú-á-hó sī 3 gue̍h hip ê tsit-tiunn siòng-phìnn lāi-té, sió-tó ê thâu-khak-tíng hiah.
Hit-ê tó-sū to̍h sī tī Ìn-tōo-iûnn ê Maldives kiōng-hô-kok ê Madivaru tó.
Kah àm-tām ê Gîn-hô-kng sio-pí, oo-oo ê Oo-thuànn-lok-á sing-hûn to̍h tī Si̍p-jī-kè ê tò-pîng.
Tī Gîn-hô khah uá tò-pîng hiah, ū nn̄g-lia̍p khah kng ê hîng-tshinn, Puàn-jîn-má-tsō Alpha tshinn (tò-pîng hit-lia̍p) kah Puàn-jîn-má-tsō Beta tshinn (mā kiò-tsò Hadar).
Puàn-jîn-má-tsō Alpha tshinn A sī kah Thài-iông sio-siâng ê hîng-tshinn.
I sī sann-tshinn-hē-thóng ê kî-tiong tsi̍t-lia̍p, tsit-ê sann-tshinn hē-thóng koh ū kah kiânn-tshinn hē-thóng (hē-guā-kiânn-tshinn), lî lán kan-na 4.3 kng-nî hn̄g niā-niā.
Nā-sī uì Puàn-jîn-má-tsō Alpha tshinn lâi khuànn, lán ê Thài-iông ìng-kai sī tsi̍t-lia̍p tī bîng-hián ê Sian-hiō-tsō lāi-té tsiok kng ê n̂g-sik hîng-tshinn.

## [English] Gems of a Maldivean Night

The southernmost part of the Milky Way contains not only the stars of the Southern Cross, but the closest star system to our Sun -- Alpha Centauri.
The [Southern Cross][Southern Cross e] itself is topped by the bright, yellowish star [Gamma Crucis][Gamma Crucis].
A line from Gamma Crucis through the blue star at the bottom of the cross, [Acrux][Acrux], points toward the south [celestial pole][celestial pole], located just above the small island in the [featured picture][featured picture] -- taken in early March.
That island is [Madivaru][Madivaru] of the [Maldives][Maldives] in the [Indian Ocean][Indian Ocean].
Against faint [Milky Way][Milky Way 1] starlight, the dark [Coal Sack Nebula][Coal Sack Nebula] lies just left of the cross, while farther left along the [Milky Way][Milky Way 2] are the bright stars [Alpha Centauri][Alpha Centauri] (left) and [Beta Centauri][Beta Centauri] (Hadar).
Alpha Centauri A, a Sun-like star anchoring a three-star system with [exoplanets][exoplanets], is a mere 4.3 [light-years][light-years] distant.
[Seen][Seen] from Alpha Centauri, our own Sun would be a bright [yellowish star][yellowish star] in the otherwise [recognizable constellation Cassiopeia][recognizable constellation Cassiopeia].

## 詞彙學習（漢羅/POJ/KIP/華文/English）

- 【南十字】Lâm-si̍p-jī/Lâm-si̍p-jī/南十字/the Southern Cross
- 【半人馬座 α 星】Poàn-jîn-má-chō Alpha chhiⁿ/Puàn-jîn-má-tsō Alpha tshinn/半人馬座 α/Alpha Centauri
- 【南十字座 γ 星】Lâm-si̍p-jī-chō Gamma chhiⁿ/Lâm-si̍p-jī-tsō Gamma tshinn/南十字座 γ/Gamma Crucis
- 【十字架二】Si̍p-jī-kè jī/Si̍p-jī-kè jī/十字架二/Acrux
- 【烏碳橐仔星雲】O͘-thòaⁿ-lok-á seng-hûn/Oo-thuànn-lok-á sing-hûn//Coal Sack Nebula
- 【半人馬座 β 星】Poàn-jîn-má-chō Beta chhiⁿ/Puàn-jîn-má-tsō Beta tshinn/半人馬座 β/Beta Centauri (Hadar)
- 【三星系統】saⁿ-chhiⁿ-hē-thóng/sann-tshinn-hē-thóng/三星系統/three-star system
- 【系外行星】hē-gōa-kiâⁿ-chhiⁿ/hē-guā-kiânn-tshinn/系外行星/exoplanets
- 【仙后座】Sian-hiō-chō/Sian-hiō-tsō/仙后座/Cassiopeia
- 【南天極】Lâm-thian-ke̍k/Lâm-thian-ki̍k/南天極/south celestial pole
- 【4.3 光年】sì-tiám-saⁿ kng-nî/sì-tiám-sann kng-nî/4.3 光年/4.3 light-years

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Southern Cross e]:https://apod.nasa.gov/apod/ap210125.html
[Southern Cross t]:https://apod.tw/daily/20210125/
[Gamma Crucis]:https://en.wikipedia.org/wiki/Gacrux
[Acrux]:https://en.wikipedia.org/wiki/Acrux
[celestial pole]:https://en.wikipedia.org/wiki/Celestial_pole
[featured picture]:https://www.petrhoralek.com/?p=22973
[Madivaru]:https://youtu.be/bBI-q7ewXD4
[Maldives]:https://en.wikipedia.org/wiki/Maldives
[Indian Ocean]:https://en.wikipedia.org/wiki/Indian_Ocean
[Milky Way 1]:https://solarsystem.nasa.gov/resources/285/the-milky-way-galaxy/
[Coal Sack Nebula]:https://apod.nasa.gov/apod/ap960503.html
[Milky Way 2]:http://www.atlasoftheuniverse.com/galaxy.html
[Alpha Centauri]:https://en.wikipedia.org/wiki/Alpha_Centauri
[Beta Centauri]:https://en.wikipedia.org/wiki/Beta_Centauri
[exoplanets]:https://apod.nasa.gov/apod/ap160825.html
[light-years]:https://spaceplace.nasa.gov/light-year/en/
[Seen]:https://media.istockphoto.com/photos/picture-of-a-cat-on-a-white-background-looking-up-picture-id182176351
[yellowish star]:http://solar-center.stanford.edu/SID/activities/GreenSun.html
[recognizable constellation Cassiopeia]:https://earthsky.org/constellations/constellation-cassiopeia-the-queen-lady-of-the-chair-how-to-find-history-myth/
