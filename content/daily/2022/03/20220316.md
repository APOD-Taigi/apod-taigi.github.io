---
title: 觀測會著 ê 宇宙
date: 2022-03-16
publishdate: 2022-03-16T11:45:00+0800
tags: [宇宙, 宇宙微波背景, 重力波, 微中子, 多層宇宙, 維度, 物理定數, 物理定律, 輻射, 無透光]
hero: https://apod.nasa.gov/apod/fap/image/2203/VisUni_WikiBudassi_960.jpg
summary: 咱會當看偌遠？咱先假設講，你 ê 目睭會當看著各種無仝款 ê 輻射光，按呢逐項你看著 ê 抑是 可能看會著 ê 範圍，to̍h 是 觀測會著 ê 宇宙。
---

{{% apod %}}

- 原始文章：[The Observable Universe](https://apod.nasa.gov/apod/ap220316.html)
- 插圖提供 kah [許可](https://creativecommons.org/licenses/by-sa/4.0/deed.en)：[Wikipedia](https://commons.wikimedia.org/wiki/File:Extended_universe_logarithmic_illustration_(English_annotated).png), [Pablo Carlos Budassi](https://commons.wikimedia.org/wiki/User:Unmismoobjetivo)
- 台文翻譯：[An-Li Tsai][An-Li Tsai] ([NCU][NCU])

## [漢羅] 觀測會著 ê 宇宙
咱會當看偌遠？
咱先假設講，你 ê 目睭會當看著各種無仝款 ê 輻射光，按呢逐項你看著 ê 抑是 可能看會著 ê 範圍，to̍h 是 觀測會著 ê 宇宙。
咱目前看會著上遠 ê 光是 宇宙微波背景，彼是 ùi 138 億年前宇宙來 ê。
彼當陣 ê 宇宙是無透光 ê，to̍h 親像是 厚-tut-tut ê 霧仝款。
有一寡仔 tī 咱邊仔 ê 微中子 kah 重力波，其實是 ùi 閣較遠 ê 所在來 ê。
毋閣人類 ê 技術猶未到，無法度量著 in。
這張相片是用愈來愈櫼 ê 尺度 來展示 觀測會著 ê 宇宙。
中央有地球 kah 太陽，邊仔是咱 ê 太陽系，閣來是厝邊恆星、厝邊星系、較遠 ê 星系、早期物質 ê 雲絲、kah 宇宙微波背景。
宇宙學家一般 ê 假設是講，咱這个 觀測會著 ê 宇宙，雖然干焦 leh 講咱附近 ê 宇宙爾爾，毋閣仝款 ê 物理概念，kah 規个「大宇宙」是相迵 ê。
毋閣，猶是有幾若个較流行、毋閣較確定 ê 講法 認為講，咱 ê 宇宙是 閣較大 ê 多層宇宙 ê 一部份。
這个多層宇宙，可能會有無仝 ê 物理定數、無仝 ê 物理定律、較懸 ê 維度 leh 運作。
嘛有可能是以咱這个宇宙做標準，毋閣 閣小可仔無仝 ê 版本。


## [POJ] 觀測會著 ê 宇宙
咱會當看偌遠？
咱先假設講，你 ê 目睭會當看著各種無仝款 ê 輻射光，按呢逐項你看著 ê 抑是 可能看會著 ê 範圍，to̍h 是 觀測會著 ê 宇宙。
咱目前看會著上遠 ê 光是 宇宙微波背景，彼是 ùi 138 億年前宇宙來 ê。
彼當陣 ê 宇宙是無透光 ê，to̍h 親像是 厚-tut-tut ê 霧仝款。
有一寡仔 tī 咱邊仔 ê 微中子 kah 重力波，其實是 ùi 閣較遠 ê 所在來 ê。
毋閣人類 ê 技術猶未到，無法度量著 in。
這張相片是用愈來愈櫼 ê 尺度 來展示 觀測會著 ê 宇宙。
中央有地球 kah 太陽，邊仔是咱 ê 太陽系，閣來是厝邊恆星、厝邊星系、較遠 ê 星系、早期物質 ê 雲絲、kah 宇宙微波背景。
宇宙學家一般 ê 假設是講，咱這个 觀測會著 ê 宇宙，雖然干焦 leh 講咱附近 ê 宇宙爾爾，毋閣仝款 ê 物理概念，kah 規个「大宇宙」是相迵 ê。
毋閣，猶是有幾若个較流行、毋閣較確定 ê 講法 認為講，咱 ê 宇宙是 閣較大 ê 多層宇宙 ê 一部份。
這个多層宇宙，可能會有無仝 ê 物理定數、無仝 ê 物理定律、較懸 ê 維度 leh 運作。
嘛有可能是以咱這个宇宙做標準，毋閣 閣小可仔無仝 ê 版本。

## [KIP]

## [English] The Observable Universe

How far can you see?
Everything you can see, and everything you could possibly see, right now, assuming your eyes could detect all types of radiations around you -- is the [observable universe][observable universe].
In light, the farthest we can see comes from the [cosmic microwave background][cosmic microwave background], a time [13.8 billion years ago][13.8 billion years ago] when the universe was opaque like thick fog.
Some [neutrinos][neutrinos] and [gravitational waves][gravitational waves] that surround us come from even farther out, but humanity does not yet have the technology to detect them.
The [featured image][featured image] illustrates the observable universe on an [increasingly compact scale][increasingly compact scale], with the [Earth][Earth] and [Sun][Sun] at the center surrounded by [our Solar System][our Solar System], [nearby stars][nearby stars], [nearby galaxies][nearby galaxies], [distant galaxies][distant galaxies], [filaments of early matter][filaments of early matter], and the [cosmic microwave background][cosmic microwave background].
Cosmologists typically assume that our observable [universe][universe] is just the nearby part of a greater entity known as "the universe" where the same physics applies.
However, there are several lines of popular but speculative reasoning that [assert][assert] that even our universe is part of a [greater multiverse][greater multiverse] where either different physical constants occur, [different][different] physical laws apply, [higher dimensions][higher dimensions] operate, or slightly [different-by-chance versions][different-by-chance versions] of our standard universe exist.

## 詞彙學習（台語漢字/POJ/KIP/華語漢字/English）
- 【觀測會著 ê 宇宙】koan-chhek ē-tio̍h ê ú-tiū/kuan-tshik ē-tio̍h ê ú-tiū/可觀測的宇宙/observable universe
- 【輻射光】hok-siā-kng/hok-siā-kng/輻射/radiations
- 【宇宙微波背景】ú-tiū-bî-pho-pōe-kéng/ú-tiū-bî-pho-puē-kíng/宇宙微波背景/cosmic microwave background
- 【無透光】bô-thàu-kng/bô-thàu-kng/不透明/opaque
- 【微中子】bî-tiōng-chú/bî-tiōng-tsú/微中子/neutrinos
- 【重力波】tiōng-le̍k-pho/tiōng-li̍k-pho/重力波/gravitational waves
- 【多層宇宙】to-chân-ú-tiū/to-tsân-ú-tiū/多層宇宙/multiverse
- 【物理定數】bu̍t-lí-tēng-sò͘/bu̍t-lí-tīng-sòo/物理常數/physical constants
- 【物理定律】bu̍t-lí-tēng-lu̍t/bu̍t-lí-tīng-lu̍t/物理定律/physical laws
- 【維度】ûi-tō͘/uî-tōo/維度/dimensions

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[observable universe]:https://en.wikipedia.org/wiki/Observable_universe
[cosmic microwave background]:https://wmap.gsfc.nasa.gov/universe/bb_tests_cmb.html
[13.8 billion years ago]:https://en.wikipedia.org/wiki/Age_of_the_universe
[neutrinos]:https://icecube.wisc.edu/outreach/neutrinos/
[gravitational waves]:https://www.ligo.caltech.edu/page/what-are-gw
[featured image]:https://commons.wikimedia.org/wiki/File:Extended_universe_logarithmic_illustration_(English_annotated).png
[increasingly compact scale]:https://en.wikipedia.org/wiki/Logarithmic_scale
[Earth]:https://solarsystem.nasa.gov/planets/earth/overview/
[Sun]:https://solarsystem.nasa.gov/solar-system/sun/in-depth/
[our Solar System]:https://solarsystem.nasa.gov/solar-system/our-solar-system/in-depth/
[nearby stars]:http://www.atlasoftheuniverse.com/12lys.html
[nearby galaxies]:https://apod.nasa.gov/apod/ap110614.html
[distant galaxies]:https://apod.nasa.gov/apod/ap180305.html
[filaments of early matter]:https://apod.nasa.gov/apod/ap140512.html
[cosmic microwave background]:https://apod.nasa.gov/apod/ap130325.html
[universe]:https://science.nasa.gov/astrophysics/big-questions/How-do-matter-energy-space-and-time-behave-under-the-extraordinarily-diverse-conditions-of-the-cosmos
[assert]:http://asterisk.apod.com/viewtopic.php?f=39&t=21958
[greater multiverse]:https://en.wikipedia.org/wiki/Multiverse
[different]:https://medium.com/starts-with-a-bang/ask-ethan-96-is-the-multiverse-science-ecceb24fa2af
[higher dimensions]:http://www.pbs.org/wgbh/nova/blogs/physics/2014/04/how-many-dimensions-does-the-universe-really-have/
[different-by-chance versions]:https://apod.nasa.gov/apod/ap170401.html
