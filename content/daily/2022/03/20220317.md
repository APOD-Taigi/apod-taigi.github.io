---
title: 半人馬座 A
date: 2022-03-17
publishdate: 2022-03-17T11:45:00+0800
tags: [半人馬座 A, 活跳星系, 長株圓星系, NGC 5128, 烏洞, 電波, X-光, gamma-光, 星團, 塗粉帶, 太陽質量]
hero: https://apod.nasa.gov/apod/image/2203/CentaurusA_DavidAlemazkour1024.jpg
summary: 半人馬座 A 是離咱地球上近 ê 活跳星系，伊離咱干焦 1100 萬光年遠爾爾。

categories: [podcast]
vocals: [阿錕]
---

{{% apod %}}

- 原始文章：[Centaurus A](https://apod.nasa.gov/apod/ap220317.html)
- 影像來源 kah [版權][copyright]：[David Alemazkour](mailto:dalemazkour@hotmail.com)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl26arm8z13by01w855k21pak" >}}

## [漢羅] 半人馬座 A
[半人馬座][Centaurus] A 是離咱地球上近 ê [活跳星系][active galaxy]，伊離咱干焦 1100 萬光年遠爾爾。
這个望遠鏡景色實在是有夠清楚。
內底這个特殊 ê 長株圓星系閣叫做 [NGC 5128][as NGC 5128]，伊 ê 闊度有 6 萬光年闊。
[半人馬座 A][Centaurus A is] 看起來是兩个一般星系相挵 ê 結果，這个結果產生奇幻複雜 ê 星團 kah 壯觀 ê 烏暗塗粉帶。
Tī [星系中心附近][Near the galaxy's center] ê 宇宙殘骸，當 leh 去予一粒幾若十億倍太陽質量 ê [中央烏洞][central black hole t] 沓沓仔食去。
半人馬座 A to̍h kah 其他活跳星系仝款，這个過程可能會輻射出能量足強 ê 電波、X-光、kah [gamma-光][gamma-ray energy]。

## [POJ] Poàn-jîn-má-chō A
Poàn-jîn-má-chō A sī lî lán Tē-kiû siōng kīn ê oa̍h-thiàu-seng-hē, i lî lán kan-na 1100 bān kng-nî hn̄g niā-niā.
Chit-ê bōng-oán-kiàⁿ kéng-sek si̍t-chāi sī ū-kàu chheng-chhó͘.
Lāi-té chit-ê te̍k-sû ê tn̂g-tu-îⁿ-seng-hē koh kiò-chò NGC 5128, i ê khoah-tō͘ ū 6 bān kng-nî khoah.
Poàn-jîn-má-chō A khòaⁿ--khí-lâi sī nn̄g-ê it-poaⁿ seng-hē sio-lòng ê kiat-kó, chit-ê kiat-kó sán-seng kî-hoàn ho̍k-cha̍p ê seng-thoân kah chòng-koan ê o͘-àm thô͘-hún-tòa.
Tī seng-hē tiong-sim hū-kīn ê ú-tiū chân-hâi, tng leh khì hō͘ chi̍t-lia̍p kúi-ā-cha̍p-ek pōe Thài-iông-chit-liōng ê tiong-ng o͘-tōng tau̍h-tau̍h-á chia̍h--khì.
Poàn-jîn-má-chō A to̍h kah kî-tha oa̍h-thiàu-seng-hē kāng-khoán, chit-ê kòe-têng khó-lêng ē hok-siā--chhut lêng-liōng chiok-kiông ê tiān-pho, X-kng, kah gamma-kng.

## [KIP] Puàn-jîn-má-tsō A
Puàn-jîn-má-tsō A sī lî lán Tē-kiû siōng kīn ê ua̍h-thiàu-sing-hē, i lî lán kan-na 1100 bān kng-nî hn̄g niā-niā.
Tsit-ê bōng-uán-kiànn kíng-sik si̍t-tsāi sī ū-kàu tshing-tshóo.
Lāi-té tsit-ê ti̍k-sû ê tn̂g-tu-înn-sing-hē koh kiò-tsò NGC 5128, i ê khuah-tōo ū 6 bān kng-nî khuah.
Puàn-jîn-má-tsō A khuànn--khí-lâi sī nn̄g-ê it-puann sing-hē sio-lòng ê kiat-kó, tsit-ê kiat-kó sán-sing kî-huàn ho̍k-tsa̍p ê sing-thuân kah tsòng-kuan ê oo-àm thôo-hún-tuà.
Tī sing-hē tiong-sim hū-kīn ê ú-tiū tsân-hâi, tng leh khì hōo tsi̍t-lia̍p kuí-ā-tsa̍p-ik puē Thài-iông-tsit-liōng ê tiong-ng oo-tōng ta̍uh-ta̍uh-á tsia̍h--khì.
Puàn-jîn-má-tsō A to̍h kah kî-tha ua̍h-thiàu-sing-hē kāng-khuán, tsit-ê kuè-tîng khó-lîng ē hok-siā--tshut lîng-liōng tsiok-kiông ê tiān-pho, X-kng, kah gamma-kng.

## [English] Centaurus A
A mere 11 million light-years away, [Centaurus][Centaurus] A is the closest [active galaxy][active galaxy] to planet Earth.
Spanning over 60,000 light-years, the peculiar elliptical galaxy also known [as NGC 5128][as NGC 5128], is featured in this sharp telescopic view.
[Centaurus A is][Centaurus A is] apparently the result of a collision of two otherwise normal galaxies resulting in a fantastic jumble of star clusters and imposing dark dust lanes.
[Near the galaxy's center][Near the galaxy's center], leftover cosmic debris is steadily being consumed by a [central black hole][central black hole e] with a billion times the mass of the Sun.
As in other active galaxies, that process likely generates the enormous radio, X-ray, and [gamma-ray energy][gamma-ray energy] radiated by [Centaurus A][Centaurus A].

## 詞彙學習（台語漢字/POJ/KIP/華語漢字/English）
- 【半人馬座 A】Poàn-jîn-má-chō A/Puàn-jîn-má-tsō A/半人馬座 A/Centaurus A
- 【活跳星系】oa̍h-thiàu-seng-hē/ua̍h-thiàu-sing-hē/活躍星系/active galaxy
- 【長株圓星系】tn̂g-tu-îⁿ seng-hē/tn̂g-tu-înn sing-hē/長株圓星系/ elliptical galaxy
- 【NGC 5128】NGC ngó͘-it-jī-pat/NGC ngóo-it-jī-pat/NGC 5128/NGC 5128
- 【烏洞】o͘-tōng/oo-tōng/黑洞/black hole
- 【電波】tiān-pho/tiān-pho/電波/radio
- 【X-光】X-kng/X-kng/X-光/X-ray
- 【gamma-光】gamma-kng/gamma-kng/gamma-光/gamma-ray
- 【星團】seng-thoân/sing-thuân/星團/star clusters
- 【塗粉帶】thô͘-hún-tòa/thôo-hún-tuà/灰塵帶/dust lane
- 【太陽質量】Thài-iông-chit-liōng/Thài-iông-tsit-liōng/太陽質量/solar mass

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Centaurus]:http://www.astro.wisc.edu/~dolan/constellations/extra/Centaurus.html
[active galaxy]:http://en.wikipedia.org/wiki/Active_galactic_nucleus
[as NGC 5128]:http://messier.seds.org/xtra/ngc/n5128.html
[Centaurus A is]:https://esahubble.org/videos/heic1110a/
[Near the galaxy's center]:https://hubblesite.org/contents/news-releases/2011/news-2011-18.html
[central black hole e]:https://apod.nasa.gov/apod/ap210804.html
[central black hole t]:https://apod.tw/daily/20210804/
[gamma-ray energy]:https://www.nasa.gov/feature/goddard/nasas-fermi-mission-finds-hints-of-gamma-ray-cycle-in-an-active-galaxy
[Centaurus A]:https://apod.nasa.gov/apod/ap080110.html
