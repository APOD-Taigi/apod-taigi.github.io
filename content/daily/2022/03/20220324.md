---
title: Arp 78：白羊座內底 ê 特殊星系
date: 2022-03-24
publishdate: 2022-03-24T11:45:00+0800
tags: [Arp 78, 白羊座, 捲螺仔星系, NGC 772, 捲螺仔手骨, NGC 770, 引潮力, 塗粉帶, 星團, 交互作用, 星系尺度, 視野]
hero: https://apod.nasa.gov/apod/image/2203/noirlab2209a_ngc772_1024.jpg
summary: 咱會當 tī 頭足大粒 ê 白羊座 邊界內底揣著 Arp 78 這个特殊 ê 捲螺仔星系。
---

{{% apod %}}

- 原始文章：[Arp 78: Peculiar Galaxy in Aries](https://apod.nasa.gov/apod/ap220324.html)
- 影像提供 kah [許可](https://creativecommons.org/licenses/by/4.0/)：International Gemini Observatory / [NOIRLab](https://noirlab.edu/public/) / NSF / AURA；資料處理：T.A. Rector (Univ. Alaska Anchorage), J. Miller (Gemini Observatory/NOIRLab), M. Zamani & D. de Martin
- 台文翻譯：[An-Li Tsai][An-Li Tsai] ([NCU][NCU])

## [漢羅] Arp 78：白羊座內底 ê 特殊星系
咱會當 tī 頭足大粒 ê [白羊座][constellation Aries] 內底揣著 Arp 78 這个 [特殊][Peculiar] ê 捲螺仔星系。
這个島宇宙是比咱銀河系內底 ê 恆星 kah 星雲 [閣較遠][beyond] 1 億光年，伊 ê 大細是比 10 萬光年閣較大。
伊嘛叫做 NGC 772，咱 tī 這張相片內底看會著足明顯 ê 捲螺仔手骨 ê 細節。
這張相片是 tī 美國 Hawaii 州 Maunakea 山頂附近 ê 大台 [北雙生仔座][Gemini North] 望遠鏡 翕 ê [足清楚 ê 宇宙相片][this detailed cosmic portrait]。
咱若是綴 Arp 78 ê 捲螺仔手骨方向行，[仝款][lined with] 會拄著塗粉帶 kah 少年藍色星團。
這真有可能是星系尺度 ê 引潮力 引起 ê 交互作用。
Kah 伊足倚 ê 星系伴是 NGC 770，to̍h tī 這幅圖 正爿頂懸 ê 外口遐。
咱嘛會當 tī 這个 [宇宙][cosmic] 視野內底，看著閣較遠 ê 背景星系。


## [POJ] Arp 78: Pe̍h-iûⁿ-chō lāi-té ê te̍k-sû seng-hē
Lán ē-tàng tī thâu chiok tōa-lia̍p ê Pe̍h-iûⁿ-chō lāi-té chhōe-tio̍h Arp 78 chit-ê te̍k-sû ê kńg-lê-á seng-hē.
Chit-ê tó-ú-tiū sī pí lán Gîn-hô-hē lāi-té ê hêng-chhiⁿ kah seng-hûn koh-khah hn̄g 1 ek kng-nî, i ê tōa-sè sī pí 10 bān kng-nî koh-khah tōa.
I mā kiò-chò NGC 772, lán tī chit-tiuⁿ siòng-phìⁿ lāi-té khòaⁿ-ē-tio̍h chiok bêng-hián ê kńg-lê-á chhiú-kut ê sè-chiat.
Chit-tiuⁿ siòng-phìⁿ sī tī Bí-kok Hawaii chiu Maunakea soaⁿ-téng hū-kīn ê tōa-tâi Pak Siang-siⁿ-á-chō Bōng-oán-kiàⁿ hip ê chiok chheng-chhó͘ ê ú-tiū siòng-phìⁿ.
Lán nā-sī tòe Arp 78 ê kńg-lê-á chhiú-kut hong-hiòng kiâⁿ, kāng-khoán ē tú-tio̍h thô͘-hún-tòa kah siàu-liân nâ-sek seng-thoân.
Che chin ū khó-lêng sī seng-hē chhioh-tō͘ ê ín-tiâu-le̍k ín-khí ê kau-hō͘-chok-iōng.
Kah i chiok óa ê seng-hē-pôaⁿ sī NGC 770, to̍h tī chit-pak-tô͘ chiàⁿ-pêng téng-koân ê gōa-kháu hiah.
Lán mā ē-tàng tī chit-ê ú-tiū sī-iá lāi-té, khòaⁿ-tio̍h koh-khah hn̄g ê pōe-kéng seng-hē.

## [KIP] Arp 78: Pe̍h-iûnn-tsō lāi-té ê ti̍k-sû sing-hē
Lán ē-tàng tī thâu tsiok tuā-lia̍p ê Pe̍h-iûnn-tsō lāi-té tshuē-tio̍h Arp 78 tsit-ê ti̍k-sû ê kńg-lê-á sing-hē.
Tsit-ê tó-ú-tiū sī pí lán Gîn-hô-hē lāi-té ê hîng-tshinn kah sing-hûn koh-khah hn̄g 1 ik kng-nî, i ê tuā-sè sī pí 10 bān kng-nî koh-khah tuā.
I mā kiò-tsò NGC 772, lán tī tsit-tiunn siòng-phìnn lāi-té khuànn-ē-tio̍h tsiok bîng-hián ê kńg-lê-á tshiú-kut ê sè-tsiat.
Tsit-tiunn siòng-phìnn sī tī Bí-kok Hawaii tsiu Maunakea suann-tíng hū-kīn ê tuā-tâi Pak Siang-sinn-á-tsō Bōng-uán-kiànn hip ê tsiok tshing-tshóo ê ú-tiū siòng-phìnn.
Lán nā-sī tuè Arp 78 ê kńg-lê-á tshiú-kut hong-hiòng kiânn, kāng-khuán ē tú-tio̍h thôo-hún-tuà kah siàu-liân nâ-sik sing-thuân.
Tse tsin ū khó-lîng sī sing-hē tshioh-tōo ê ín-tiâu-li̍k ín-khí ê kau-hōo-tsok-iōng.
Kah i tsiok uá ê sing-hē-puânn sī NGC 770, to̍h tī tsit-pak-tôo tsiànn-pîng tíng-kuân ê guā-kháu hiah.
Lán mā ē-tàng tī tsit-ê ú-tiū sī-iá lāi-té, khuànn-tio̍h koh-khah hn̄g ê puē-kíng sing-hē.

## [English] Arp 78: Peculiar Galaxy in Aries
[Peculiar][Peculiar] spiral galaxy Arp 78 is found within the boundaries of the head strong [constellation Aries][constellation Aries].
Some 100 million light-years [beyond][beyond] the stars and nebulae of our Milky Way galaxy, the island universe is over 100,000 light-years across.
Also known as NGC 772, it sports a prominent, outer spiral arm in [this detailed cosmic portrait][this detailed cosmic portrait] from the large [Gemini North][Gemini North] telescope near the summit of Maunakea, Hawaii, planet Earth.
Tracking along sweeping dust lanes and [lined with][lined with] young blue star clusters, Arp 78's spiral arm is likely pumped-up by galactic-scale gravitational tidal interactions. The close companion galaxy responsible is NGC 770, located off the upper right of this frame.
But more distant background galaxies are clearly visible in the [cosmic][cosmic] field of view.

## 詞彙學習（台語漢字/POJ/KIP/華語漢字/English）
- 【Arp 78】Arp chhit-cha̍p-poeh/Arp tshit-tsa̍p-pueh/Arp 78/Arp 78
- 【白羊座】Pe̍h-iûⁿ-chō/Pe̍h-iûnn-tsō/白羊座/Aries
- 【捲螺仔星系】Kńg-lê-á seng-hē/Kńg-lê-á sing-hē/螺旋星系/spiral galaxy
- 【NGC 772】NGC chhit-chhit-jī/NGC tshit-tshit-jī/NGC 772/NGC 772
- 【捲螺仔手骨】Kńg-lê-á chhiú-kut/Kńg-lê-á tshiú-kut/螺旋手臂、旋臂/spiral arm
- 【北雙生仔座望遠鏡】Pak Siang-siⁿ-á-chō Bōng-oán-kiàⁿ/Pak Siang-sinn-á-tsō Bōng-uán-kiànn/北雙子座望遠鏡/Gemini North telescope
- 【星系伴】seng-hē-phōaⁿ/sing-hē-phuānn/伴星系/companion galaxy
- 【NGC 770】NGC chhit-chhit-khòng/NGC tshit-tshit-khòng/NGC 770/NGC 770
- 【塗粉帶】thô͘-hún-tòa/thôo-hún-tuà/灰塵帶/dust lanes
- 【星團】seng-thoân/sing-thuân/星團/star clusters
- 【引潮力】ín-tiâu-le̍k/ín-tiâu-li̍k/引潮力/gravitational tidal force
- 【交互作用】kau-hō͘-chok-iōng/kau-hōo-tsok-iōng/交互作用/interactions
- 【星系尺度】seng-hē chhioh-tō͘/sing-hē tshioh-tōo/星系尺度/galactic-scale
- 【視野】sī-iá/sī-iá/視野/field of view

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Peculiar]:http://ned.ipac.caltech.edu/level5/Arp/frames.html
[constellation Aries]:http://hawastsoc.org/deepsky/ari/index.html
[beyond]:https://apod.nasa.gov/apod/ap070712.html
[this detailed cosmic portrait]:https://noirlab.edu/public/news/noirlab2209/
[Gemini North]:https://apod.nasa.gov/apod/ap161015.html
[lined with]:http://arxiv.org/abs/0810.1748
[cosmic]:https://www.nasa.gov/image-feature/goddard/2019/hubble-spots-a-curious-spiral
