---
title: 法國 Alp 山 ê 巫毒石林 kah 天頂 ê 銀河
date: 2022-05-16
publishdate: 2022-05-16T11:45:00+0800
tags: [巫毒石林, 銀河, 銀河系, 中央盤, 天區, 外星人, 烏暗雲, 星雲, 天鵝座, 藍色時間]
hero: https://apod.nasa.gov/apod/fap/image/2205/CoiffeesMW_Barakat_960.jpg
summary: 相片內底尖尖 ê 岩石，去 hŏng 叫做是 巫毒石林，in 應該有幾若百萬歲矣。
categories: [podcast]
vocals: [阿錕]
---

{{% apod %}}

- 原始文章：[Milky Way over French Alp Hoodoos](https://apod.nasa.gov/apod/ap2205116.html)
- 影像來源 kah 版權：[Benjamin Barakat](https://www.instagram.com/benjaminbarakat/)
- 台文翻譯：[An-Li Tsai][An-Li Tsai] ([NCU][NCU])content/daily/2022/05/20220516.md

{{< podcast "cl48mmn8c018c01zpcml76b0f" >}}

## [漢羅] 法國 Alp 山 ê 巫毒石林 kah 天頂 ê 銀河
真正 ê 城堡無遮爾老，而且背景 ê 星系是比伊閣較老。
是講，這看起來有淡薄仔成外星人 ê 城堡。
相片內底尖尖 ê 岩石，去 hŏng 叫做是 [巫毒石林][hoodoos 1]，in 應該有幾若百萬歲矣。
雖罔講，[巫毒石林][hoodoos 2] 真罕得看著，毋閣 tī 世界各地 猶攏揣會著。
巫毒石林 ê 頂層是較實密 ê 岩石，下層是 [較軟 ê 岩石][softer rock]。
頂層岩石 會予下層岩石 ê [侵蝕作用][erosion] 變較慢，落尾就變做這形--ê 矣。
[相片內底 ê 巫毒石林][pictured hoodoos] 是 tī [法國 Alps 山][French Alps] 內底，法語 kā 叫做是 [Demoiselles][Demoiselles] [Coiffées][Coiffées]，意思是「[少女 ê 頭鬃][Ladies with Hairdos]」。
背景星系是咱 [銀河系][Milky Way galaxy] [中央盤][central disk] ê 一部份，內底有足濟幾若十億歲 ê [恆星][stars]。
巫毒石林 後壁 ê 天景，是足媠 ê [天鵝座天區][Cygnus sky]，內底有足濟厚塗粉 ê [烏暗雲][dark clouds] kah [發紅光 ê 星雲][glowing nebulas]。
[這張相片][featured image] 是兩階段翕--ê：前景是 tī 天欲暗進前 ê [藍色時間][blue hour] 翕--ê，背景是踮仝一位，毋閣是較晏才翕--ê。

## [POJ] Hoat-kok Alp soaⁿ ê Bû-to̍k-chio̍h-nâ kah thiⁿ-téng ê Gîn-hô
Chin-chiàⁿ ê siâⁿ-pó bô chiah-nī lāu, jî-chhiáⁿ pōe-kéng ê seng-hē sī pí i koh khah lāu.
Sī kóng, che khòaⁿ--khí-lâi ū tām-po̍h-á sêng gōa-chhiⁿ-lâng ê siâⁿ-pó.
Siòng-phìⁿ lāi-té chiam-chiam ê giâm-chio̍h, khì hŏng kiò-chò sī Bû-to̍k-chio̍h-nâ, in èng-kai sī ū kúi-ā pah-bān hòe ah.
Sui-bóng kóng, Bû-to̍k-chio̍h-nâ chin hán-tit khòaⁿ-tio̍h, m̄-koh tī sè-kài kok-tē iáu lóng chhōe-ē-tio̍h.
Bû-to̍k-chio̍h-nâ ê téng-chân sī khah cha̍t-ba̍t ê giâm-chio̍h, ē-chàn sī khah nńg ê giâm-chio̍h.
Téng-chàn giâm-chio̍h ē hō͘ ē-chàn giâm-chio̍h ê chhim-sit chok-iōng piàn khah bān, lo̍h-bóe to̍h piàn-chò chit hêng--ê ah.
Siòng-phìⁿ lāi-té ê Bû-to̍k-chio̍h-nâ sī tī Hoat-kok Alps soaⁿ lāi-té, Hoat-gí kā kiò-chò sī Demoiselles Coiffées, ì-sù sī "Siàu-lú ê Thâu-chang".
Pōe-kéng seng-hē sī lán Gîn-hô-hē tiong-ng-pôaⁿ ê chi̍t pō͘-hūn, lāi-té ū chiok-chōe kúi-ā cha̍p-ek hòe ê hêng-chhiⁿ.
Bû-to̍k-chio̍h-nâ āu-piah ê thian-kéng, sī chiok súi ê Thian-gô-chō thian-khu, lāi-té ū chiok-chōe kāu thô͘-hún ê o͘-àm-hûn kah hoat âng-kng ê seng-hûn.
Chit tiuⁿ siòng-phìⁿ sī nn̄g kai-tōaⁿ hip--ê: Chiân-kéng sī tī thiⁿ beh àm chìn-chêng ê nâ-sek sî-kan hip--ê, pōe-kéng sī tiàm kâng chi̍t ūi, m̄-koh sī khah òaⁿ chiah hip--ê.

## [KIP] Huat-kok Alp suann ê Bû-to̍k-tsio̍h-nâ kah thinn-tíng ê Gîn-hô
Tsin-tsiànn ê siânn-pó bô tsiah-nī lāu, jî-tshiánn puē-kíng ê sing-hē sī pí i koh khah lāu.
Sī kóng, tse khuànn--khí-lâi ū tām-po̍h-á sîng guā-tshinn-lâng ê siânn-pó.
Siòng-phìnn lāi-té tsiam-tsiam ê giâm-tsio̍h, khì hŏng kiò-tsò sī Bû-to̍k-tsio̍h-nâ, in ìng-kai sī ū kuí-ā pah-bān huè ah.
Sui-bóng kóng, Bû-to̍k-tsio̍h-nâ tsin hán-tit khuànn-tio̍h, m̄-koh tī sè-kài kok-tē iáu lóng tshuē-ē-tio̍h.
Bû-to̍k-tsio̍h-nâ ê tíng-tsân sī khah tsa̍t-ba̍t ê giâm-tsio̍h, ē-tsàn sī khah nńg ê giâm-tsio̍h.
Tíng-tsàn giâm-tsio̍h ē hōo ē-tsàn giâm-tsio̍h ê tshim-sit tsok-iōng piàn khah bān, lo̍h-bué to̍h piàn-tsò tsit hîng--ê ah.
Siòng-phìnn lāi-té ê Bû-to̍k-tsio̍h-nâ sī tī Huat-kok Alps suann lāi-té, Huat-gí kā kiò-tsò sī Demoiselles Coiffées, ì-sù sī "Siàu-lú ê Thâu-tsang".
Puē-kíng sing-hē sī lán Gîn-hô-hē tiong-ng-puânn ê tsi̍t pōo-hūn, lāi-té ū tsiok-tsuē kuí-ā tsa̍p-ik huè ê hîng-tshinn.
Bû-to̍k-tsio̍h-nâ āu-piah ê thian-kíng, sī tsiok suí ê Thian-gô-tsō thian-khu, lāi-té ū tsiok-tsuē kāu thôo-hún ê oo-àm-hûn kah huat âng-kng ê sing-hûn.
Tsit tiunn siòng-phìnn sī nn̄g kai-tuānn hip--ê: Tsiân-kíng sī tī thinn beh àm tsìn-tsîng ê nâ-sik sî-kan hip--ê, puē-kíng sī tiàm kâng tsi̍t uī, m̄-koh sī khah uànn tsiah hip--ê.

## [English] Milky Way over French Alp Hoodoos
Real castles aren't this old.
And the background galaxy is even older.
Looking a bit like an alien castle, the pictured rock spires are called [hoodoos][hoodoos 1] and are likely millions of years old.
Rare, but found around the world, [hoodoos][hoodoos 2] form when dense rocks slow the [erosion][erosion] of [softer rock][softer rock] underneath.
The [pictured hoodoos][pictured hoodoos] survive in the [French Alps][French Alps] and are named [Demoiselles][Demoiselles] [Coiffées][Coiffées] -- which translates to English as "[Ladies with Hairdos][Ladies with Hairdos]".
The background galaxy is part of the [central disk][central disk] of our own [Milky Way galaxy][Milky Way galaxy] and contains [stars][stars] that are typically billions of years old.
The photogenic [Cygnus sky][Cygnus sky] region -- rich in dusty [dark clouds][dark clouds] and red [glowing nebulas][glowing nebulas] -- appears just above and behind the hoodoos.
The [featured image][featured image] was taken in two stages: the foreground was captured during the evening [blue hour][blue hour], while the background was acquired from the same location later that night.

## 詞彙學習（漢羅/POJ/KIP/華語/English）
- 【巫毒石林】Bû-to̍k-chio̍h-nâ/Bû-to̍k-tsio̍h-nâ/巫毒石林/Hoodoos
- 【銀河系】Gîn-hô-hē/Gîn-hô-hē/銀河系/the Milky Way galaxy
- 【外星人】gōa-chhiⁿ-lâng/guā-tshinn-lâng/外星人/alien
- 【天鵝座】Thian-gô-chō/Thian-gô-tsō/天鵝座/Cygnus
- 【天區】thian-khu/thian-khu/天區/sky region
- 【中央盤】tiong-ng-pôaⁿ/tiong-ng-puânn/中央盤/central disk
- 【烏暗雲】o͘-àm-hûn/oo-àm-hûn/暗雲/dark cloud
- 【星雲】seng-hûn/sing-hûn/星雲/nebula
- 【藍色時間】nâ-sek sî-kan/nâ-sik sî-kan/藍色時間/blue hour

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[hoodoos 1]:https://en.wikipedia.org/wiki/Hoodoo_(geology)
[hoodoos 2]:https://apod.nasa.gov/apod/ap170328.html
[erosion]:https://youtu.be/ChEHQUMEkXw
[softer rock]:https://en.wikipedia.org/wiki/Mohs_scale_of_mineral_hardness
[pictured hoodoos]:https://youtu.be/jvn7COsd6ak
[French Alps]:https://en.wikipedia.org/wiki/French_Alps
[Demoiselles]:https://en.wikipedia.org/wiki/Demoiselles_Coiff%C3%A9es_de_Pontis
[Coiffées]:https://epod.usra.edu/blog/2021/11/les-demoiselles-coiff%C3%A9es.html
[Ladies with Hairdos]:https://mymodernmet.com/wp/wp-content/uploads/2017/04/maru-hairstyles-0.jpg
[central disk]:https://www.syfy.com/syfy-wire/bad-astronomy-the-milky-ways-thick-disk-is-much-older-than-thought
[Milky Way galaxy]:https://imagine.gsfc.nasa.gov/science/objects/milkyway1.html
[stars]:https://science.nasa.gov/astrophysics/focus-areas/how-do-stars-form-and-evolve
[Cygnus sky]:https://apod.nasa.gov/apod/ap200826.html
[dark clouds]:https://apod.nasa.gov/apod/ap201122.html
[glowing nebulas]:https://apod.nasa.gov/apod/ap070214.html
[featured image]:https://www.instagram.com/p/CcnZiOXtCBK/
[blue hour]:https://en.wikipedia.org/wiki/Blue_hour
