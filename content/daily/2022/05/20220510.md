---
title: NGC 6334：貓掌星雲
date: 2022-05-10
publishdate: 2022-05-10T11:45:00+0800
tags: [NGC 6334, 貓掌星雲, 熊掌星雲, 發射星雲, 天蠍座, 水素, 酸素, 硫磺, 離子化, 太陽質量]
hero: https://apod.nasa.gov/apod/fap/image/2205/CatsPaw_Bemmerl_960.jpg
summary: 無一隻貓仔有法度 tī 天蠍座創出遮爾大 ê 跤印，咱共伊叫做是 貓掌星雲。
categories: [podcast]
vocals: [阿錕]
---

{{% apod %}}

- 原始文章：[NGC 6334: The Cat's Paw Nebula](https://apod.nasa.gov/apod/ap220510.html)
- 影像來源 kah 版權：[Stefan Steve Bemmerl](https://astrofotografie-steve.de/ueber-mich/) ([Saulburg Observatory](https://astrofotografie-steve.de/sternwarte/))
- 探索你的宇宙：[APOD 亂數產生器](http://apod.nasa.gov/apod/random_apod.html)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl4a4k1p201yc01zpgxlmg28v" >}}

## [漢羅] NGC 6334：貓掌星雲
星雲會引人注目，可能是因為 in ê 外形看起來 干焦是咱知影 ê 物件。
這就親像是 [貓仔][cats] 共咱 [揣麻煩][trouble]，引起咱 ê 注意仝款。
毋閣，無一隻貓仔有法度 [踮][visible toward] [天蠍座][Scorpius] 創出遮爾大 ê 跤印，咱共伊叫做是 [貓掌][Cat's Paw 1] 星雲。
貓[掌][Paw] 星雲離咱有 5500 [光年][light years] 遠，是一个紅色 ê [發射星雲][emission nebula]。
紅色主要是 ùi 厚-tut-tut ê [離子化][ionized] [水素][hydrogen] 原子來 ê。
伊嘛會使叫做 [熊掌星雲][Bear Claw]，編號是 [NGC 6334][NGC 6334]。
Tī 過去 幾若百萬年 ê 時間內，這个星雲做出足濟 [太陽][Sun] 質量 10 倍大 ê 恆星。
[這張相片][Pictured here] 是 [貓掌][Cat's Paw 2] 星雲 ê 深空影像，相片內底 ê 色光，是 ùi [水素、酸素、kah 硫磺][hydrogen, oxygen, and sulfur] 發--出來 ê。

## [POJ] NGC 6334: Niau-chiúⁿ seng-hûn
Seng-hûn ē ìn-lâng-chù-bo̍k, khó-lêng sī in-ūi in ê gōa-hêng khòaⁿ-khí-lâi kan-na sī lán chai-iáⁿ ê mi̍h-kiāⁿ.
Che to̍h chhiⁿ-chhiūⁿ sī niau-á kā lán chhōe mâ-hoân, ín-khí lán ê chù-ì kāng-khoán.
M̄-koh, bô chi̍t chiah niau-á ū hoat-tō͘ tiàm4 Thian-giat-chō chhong chhut chiah-nī tōa ê kha-ìn, lán kā kiò-chò sī Niau-chiúⁿ seng-hûn.
Niau-chiúⁿ seng-hûn lî lán ū 5500 kng-nî hn̄g, sī chi̍t ê âng-sek ê hoat-siā seng-hûn.
Âng-sek chú-iàu sī ùi kāu-tut-tut ê lî-chú-hòa chúi-sò͘ goân-chú lâi ê.
I mā ē-sái kiò-chò Hîm-chiúⁿ seng-hûn, pian-hō sī NGC 6334.
Tī kòe-khì kúi-ā pah-bān nî ê sî-kan lāi, chit ê seng-hûn chò-chhut chiok chōe thài-iông-chit-liōng 10 pōe tōa ê hêng-chhiⁿ.
Chit tiuⁿ siòng-phìⁿ sī Niau-chiúⁿ seng-hûn ê chhim-khong iáⁿ-siōng, siòng-phìⁿ lāi-té ê se̍k-kng, sī ùi chúi-sò͘, sàng-sò͘, kah liû-hông hoat--chhut-lâi ê.

## [KIP] NGC 6334: Niau-tsiúnn sing-hûn
Sing-hûn ē ìn-lâng-tsù-bo̍k, khó-lîng sī in-uī in ê guā-hîng khuànn-khí-lâi kan-na sī lán tsai-iánn ê mi̍h-kiānn.
Tse to̍h tshinn-tshiūnn sī niau-á kā lán tshuē mâ-huân, ín-khí lán ê tsù-ì kāng-khuán.
M̄-koh, bô tsi̍t tsiah niau-á ū huat-tōo tiàm4 Thian-giat-tsō tshong tshut tsiah-nī tuā ê kha-ìn, lán kā kiò-tsò sī Niau-tsiúnn sing-hûn.
Niau-tsiúnn sing-hûn lî lán ū 5500 kng-nî hn̄g, sī tsi̍t ê âng-sik ê huat-siā sing-hûn.
Âng-sik tsú-iàu sī uì kāu-tut-tut ê lî-tsú-huà tsuí-sòo guân-tsú lâi ê.
I mā ē-sái kiò-tsò Hîm-tsiúnn sing-hûn, pian-hō sī NGC 6334.
Tī kuè-khì kuí-ā pah-bān nî ê sî-kan lāi, tsit ê sing-hûn tsò-tshut tsiok tsuē thài-iông-tsit-liōng 10 puē tuā ê hîng-tshinn.
Tsit tiunn siòng-phìnn sī Niau-tsiúnn sing-hûn ê tshim-khong iánn-siōng, siòng-phìnn lāi-té ê si̍k-kng, sī uì tsuí-sòo, sàng-sòo, kah liû-hông huat--tshut-lâi ê.

## [English] NGC 6334: The Cat's Paw Nebula
Nebulas are perhaps as famous for being identified with familiar shapes as perhaps [cats][cats] are for getting into [trouble].
Still, no known cat could have created the vast [Cat's Paw][Cat's Paw 1] Nebula [visible toward][visible toward] the constellation of the Scorpion [Scorpius][Scorpius].
At 5,500 [light years][light years] distant, Cat's [Paw][Paw] is an [emission nebula][emission nebula] with a red color that originates from an abundance of [ionized][ionized] [hydrogen][hydrogen] atoms.
Alternatively known as the [Bear Claw][Bear Claw] Nebula and cataloged as [NGC 6334][NGC 6334], stars nearly ten times the mass of our [Sun][Sun] have been born there in only the past few million years.
[Pictured here][Pictured here] is a deep field image of the [Cat's Paw][Cat's Paw 2] Nebula in light emitted by [hydrogen, oxygen, and sulfur][hydrogen, oxygen, and sulfur].


## 詞彙學習

|漢羅|POJ|KIP|華語|English|
|-|-|-|-|-|
|貓掌星雲|Niau-chiúⁿ seng-hûn|Niau-tsiúnn sing-hûn|貓掌星雲|the Cat's Paw Nebula|
|熊掌星雲|Hîm-chiúⁿ seng-hûn|Hîm-tsiúnn sing-hûn|熊掌星雲|the Bear's Paw Nebula|
|NGC 6334|NGC lio̍k-sam-sam-sù|NGC lio̍k-sam-sam-sù|NGC 6334|NGC 6334|
|天蠍座|Thian-giat-chō|Thian-giat-tsō|天蠍座|Scorpius|
|發射星雲|hoat-siā-seng-hûn|huat-siā-sing-hûn|發射星雲|emission nebula|
|水素|chúi-sò͘|tsuí-sòo|氫|hydrogen|
|酸素|sǹg-sò͘|sǹg-sòo|氧|oxygen|
|酸素|sàng-sò͘|sàng-sòo|氧|oxygen|
|硫磺|liû-hông|liû-hông|硫|sulfur|
|離子化|lî-chú-hòa|lî-tsú-huà|離子化|ionized|
|太陽質量|thài-iông-chit-liōng|thài-iông-tsit-liōng|太陽質量|solar mass|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[cats]:https://www.pbs.org/wgbh/nova/video/cat-tales/
[trouble]:http://3.bp.blogspot.com/-1RxV7LEt7oY/Uzhk_V5RR7I/AAAAAAAAAOw/4FF6ICSxbmI/s1600/cat+tp.jpeg
[Cat's Paw 1]:https://en.wikipedia.org/wiki/NGC_6334
[visible toward]:https://youtu.be/ni5LdzvLY7o
[Scorpius]:https://en.wikipedia.org/wiki/Scorpius
[light years]:https://spaceplace.nasa.gov/light-year/en/
[Paw]:http://en.wikipedia.org/wiki/Paw
[emission nebula]:http://astronomy.swin.edu.au/cosmos/E/Emission+Nebula
[ionized]:https://www.thunderbolts.info/wp/wp-content/uploads/2011/08/ionization-image.jpg
[hydrogen]:http://periodic.lanl.gov/1.shtml
[Bear Claw]:https://thumbs.dreamstime.com/z/bear-paw-print-black-preserved-dried-cracked-mud-surface-83711648.jpg
[NGC 6334]:http://en.wikipedia.org/wiki/NGC_6334
[Sun]:https://www.nasa.gov/sun
[Pictured here]:https://astrofotografie-steve.de/wp-content/uploads/2022/04/NGC6334-Cat%C2%B4s-Paw-Nebula_Steve-scaled.jpg
[Cat's Paw 2]:http://www.youtube.com/watch?v=v0zgQAp7EYw
[hydrogen, oxygen, and sulfur]:https://astrobackyard.com/narrowband-imaging/
