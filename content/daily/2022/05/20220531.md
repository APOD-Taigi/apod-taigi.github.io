---
title: 火箭 ùi 有波紋 ê 太陽面頭前飛過
date: 2022-05-31
publishdate: 2022-05-31T11:45:00+0800
tags: [獵鷹 9 號, 火箭, 太陽烏子, 太陽活跳區 3014, 星鏈衛星, 踅地低軌道, 屈折]
hero: https://apod.nasa.gov/apod/fap/image/2205/FalconSun_Cain_960.jpg
summary: 日出彼陣發射 ê 火箭會產生一个無四常 ê 趣味景色，予咱同齊看著火箭 kah 日頭。
categories: [podcast]
vocals: [阿錕]
---

{{% apod %}}

- 原始文章：[Rocket Transits Rippling Sun](https://apod.nasa.gov/apod/ap220531.html)
- 影像來源 kah [版權][copyright]：[Michael Cain](https://www.instagram.com/mdcainjr/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl4r86jqs00zf01zydxrs937s" >}}

## [漢羅] 火箭 ùi 有波紋 ê 太陽面頭前飛過
日出彼陣發射 ê 火箭會產生一个無四常 ê 趣味景色，予咱同齊看著火箭 kah 日頭。
這張相片就是其中一張。
頂個月 [SpaceX][SpaceX] [獵鷹 9 號][Falcon 9] 火箭 ùi NASA [Kennedy 太空中心][Kennedy Space Center] [發射][blasted off]。
伊 [閣載 53 粒][53 more] [星鏈衛星][Starlink satellites] 到 [踅地低軌道][low Earth orbit] 去。
[這張發射相片][featured launch picture]，是火箭 [噴出 ê 煙流][exhaust plume] 咧發光，投影 tī 遙遠 ê [太陽][Sun]。
火箭看起來 [彎彎有小可仔奇怪][oddly bent]，太陽倚下底彼爿邊界，嘛有 [敢若水滴 ê 特殊波紋][drip-like ripples]。
造成這个效應 ê [物理原因][physical cause]，是 [屈折][refraction]：
就是較高溫抑是較薄 ê 空氣包 [kā 日光拗彎][deflecting sunlight] ê 程度，比 較低溫抑是較實密 ê 空氣包較少。
是講，倒爿頂懸 ê [太陽烏子活跳區 3014][region 3014]，才無咧插這个 tī 地球 ê 表演，伊就沓沓仔 [ùi 太陽表面行過][crosses the Sun]。


## [POJ] Hóe-chìⁿ ùi ū pho-bûn ê Thài-iông bīn-thâu-chêng poe kòe
Ji̍t-chhut hit-chūn hoat-siā ê hóe-chìⁿ ē sán-seng chi̍t ê bô sù-siông ê chhù-bī kéng-sek, hō͘ lán tâng-chê khòaⁿ-tio̍h hóe-chìⁿ kah ji̍t-thâu.
Chit tiuⁿ siòng-phìⁿ to̍h sī kî-tiong chi̍t tiuⁿ.
Téng kò goe̍h SpaceX La̍h-eng 9 hō hóe-chìⁿ ùi NASA Kennedy thài-khong tiong-sim hoat-siā.
I koh chài 53 lia̍p Seng-liān-ūi-chhiⁿ kàu se̍h-tē kē kúi-tō khì.
Chit tiuⁿ hoat-siā siòng-phìⁿ, sī hóe-chìⁿ phùn-chhut ê ian-liû leh hoat-kng, tâu-iáⁿ tī iâu-oán ê Thài-iông.
Hóe-chìⁿ khòaⁿ--khí-lâi oan-oan ū sió-khóa-á kî-koài, Thài-iông óa ē-té hit-pêng pian-kài, mā ū ká-ná chúi-tih ê te̍k-sû pho-bûn.
Chō-sêng chit ê hāu-èng ê bu̍t-lí goân-in, sī khut-chiat:
To̍h sī khah ko-un iah-sī khah po̍h ê khong-khì-pau kā ji̍t-kng āu-oan ê thêng-tō͘, pí khah kē-un iah-sī khah cha̍t-ba̍t ê khong-khì-pau khah chió.
Sī kóng, tò-pêng téng-koân ê Thài-iông o͘-chú oa̍h-thiàu-khu 3014, chiah bô leh chhap chit ê tī Tē-kiû ê piáu-ián, i to̍h tau̍h-tau̍h-á ùi Thài-iông piáu-bīn kiâⁿ kòe.

## [KIP] Hué-tsìnn uì ū pho-bûn ê Thài-iông bīn-thâu-tsîng pue kuè
Ji̍t-tshut hit-tsūn huat-siā ê hué-tsìnn ē sán-sing tsi̍t ê bô sù-siông ê tshù-bī kíng-sik, hōo lán tâng-tsê khuànn-tio̍h hué-tsìnn kah ji̍t-thâu.
Tsit tiunn siòng-phìnn to̍h sī kî-tiong tsi̍t tiunn.
Tíng kò gue̍h SpaceX La̍h-ing 9 hō hué-tsìnn uì NASA Kennedy thài-khong tiong-sim huat-siā.
I koh tsài 53 lia̍p Sing-liān-uī-tshinn kàu se̍h-tē kē kuí-tō khì.
Tsit tiunn huat-siā siòng-phìnn, sī hué-tsìnn phùn-tshut ê ian-liû leh huat-kng, tâu-iánn tī iâu-uán ê Thài-iông.
Hué-tsìnn khuànn--khí-lâi uan-uan ū sió-khuá-á kî-kuài, Thài-iông uá ē-té hit-pîng pian-kài, mā ū ká-ná tsuí-tih ê ti̍k-sû pho-bûn.
Tsō-sîng tsit ê hāu-ìng ê bu̍t-lí guân-in, sī khut-tsiat:
To̍h sī khah ko-un iah-sī khah po̍h ê khong-khì-pau kā ji̍t-kng āu-uan ê thîng-tōo, pí khah kē-un iah-sī khah tsa̍t-ba̍t ê khong-khì-pau khah tsió.
Sī kóng, tò-pîng tíng-kuân ê Thài-iông oo-tsú ua̍h-thiàu-khu 3014, tsiah bô leh tshap tsit ê tī Tē-kiû ê piáu-ián, i to̍h ta̍uh-ta̍uh-á uì Thài-iông piáu-bīn kiânn kuè.

## [English] Rocket Transits Rippling Sun

The launch of a rocket at sunrise can result in unusual but intriguing images that feature both the rocket and the Sun.
Such was the case last month when a [SpaceX][SpaceX] [Falcon 9][Falcon 9] rocket [blasted off][blasted off] from NASA's [Kennedy Space Center][Kennedy Space Center] carrying [53 more][53 more] [Starlink satellites][Starlink satellites] into [low Earth orbit][low Earth orbit].
In the [featured launch picture][featured launch picture], the rocket's [exhaust plume][exhaust plume] glows beyond its projection onto the distant [Sun][Sun], the rocket itself appears [oddly bent][oddly bent], and the Sun's lower edge shows peculiar [drip-like ripples][drip-like ripples].
The [physical cause][physical cause] of all of these effects is pockets of relatively hot or rarefied air [deflecting sunlight][deflecting sunlight] less strongly than pockets relatively cool or compressed air: [refraction][refraction].
Unaware of the Earthly show, active sunspot [region 3014][region 3014] -- on the upper left -- slowly [crosses the Sun][crosses the Sun].

## 詞彙學習

|漢羅|POJ|KIP|華語|English|
|-|-|-|-|-|
|獵鷹 9 號|La̍h-eng káu hō|La̍h-ing káu hō|獵鷹 9 號|Falcon 9|
|火箭|hóe-chìⁿ|hué-tsìnn|火箭|rocket|
|太陽烏子|thài-iông o͘-chú|thài-iông oo-tsú|太陽黑子|sunspot|
|太陽活跳區 3014|thài-iông oa̍h-thiàu-khu sam-khòng-it-sù|thài-iông ua̍h-thiàu-khu sam-khòng-it-sù|太陽活躍區 3014|active region 3014|
|星鏈衛星|Seng-liān-ūi-chhiⁿ|Sing-liān-uī-tshinn|星鏈衛星|Starlink satellites|
|踅地低軌道|se̍h-tē kē kúi-tō|se̍h-tē kē kúi-tō|繞地低軌道|low Earth orbit|
|屈折|khut-chiat|khut-tsiat|折射|refraction|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[SpaceX]:https://www.spacex.com/mission/
[Falcon 9]:https://en.wikipedia.org/wiki/Falcon_9
[blasted off]:https://youtu.be/dQTgX40R-IQ?t=629
[Kennedy Space Center]:https://www.nasa.gov/centers/kennedy/home/index.html
[53 more]:https://www.spacex.com/launches/sl4-18/
[Starlink satellites]:https://en.wikipedia.org/wiki/Starlink
[low Earth orbit]:https://www.nasa.gov/feature/to-understand-low-earth-orbit-look-to-mt-everest
[featured launch picture]:https://www.instagram.com/p/Cdsoc36O-xi/
[exhaust plume]:https://apod.nasa.gov/apod/ap190420.html
[Sun]:https://spaceplace.nasa.gov/menu/sun/
[oddly bent]:https://cdn2.hubspot.net/hubfs/532826/Blog_Images/Dogs-tilting-their-heads.jpg
[drip-like ripples]:https://apod.nasa.gov/apod/ap120422.html
[physical cause]:https://www.pressconnects.com/story/news/local/2016/05/19/why-do-we-see-waves-hot-objects/84598570/
[deflecting sunlight]:https://www.scientificamerican.com/article/what-causes-a-mirage/
[refraction]:https://youtu.be/m9cUy6B--xc
[region 3014]:https://spaceweather.com/images2022/18may22/hmi1898.gif
[crosses the Sun]:https://apod.nasa.gov/apod/ap150629.html
