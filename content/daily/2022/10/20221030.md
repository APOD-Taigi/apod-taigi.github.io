---
title: 幽靈行星 ê 暗暝
date: 2022-10-230
publishdate: 2022-10-30T11:45:00+0800
tags: [地熱活跳區, 地磁, 極光, 水煙, 水蒸汽, 太陽極大期, 氣空]
hero: https://apod.nasa.gov/apod/fap/image/2210/Hverir_Vetter_960.jpg
summary: 這是 2013 年彼陣 佇冰島東北爿火山 ê 地熱活跳區 Hverir 一个烏暗 ê 風暴暗暝。

---

{{% apod %}}

- 原始文章：[Night on a Spooky Planet](https://apod.nasa.gov/apod/ap221030.html)
- 影像來源 kah 版權：[téphane Vetter](https://www.facebook.com/stephane.vetter.nuitsacrees) ([Nuits sacrées](http://www.nuitsacrees.fr/))
- 台文翻譯：[An-Li Tsai][An-Li Tsai] ([NCU][NCU])

## [漢羅] 幽靈行星 ê 暗暝
這粒幽靈行星是佗一粒？
當然是 [地球][Earth] 這粒 [行星][Planet] 啦！這是 2013 年彼陣 佇 [冰島][Iceland] 東北爿 [火山][volcanic landscape] ê 地熱活跳 [區][area] [Hverir][Hverir] 一个烏暗 ê 風暴暗暝。
[地磁風暴][Geomagnetic storms] 佇這个天星滿滿 ê 暗暝產生 [極光現象][auroral display t]。
Ùi 地球 [氣空][from fumaroles] 噴出來 ê 水煙 kah 氣體 成做這个幽靈塔，伊就敢若是佇這个奇怪 ê 青色極光下底咧跳舞。
極光佇紲落來幾若年，可能會愈來愈濟，這是因為 [咱 ê 太陽][our Sun] 這馬愈來愈倚 [太陽極大期][solar maximum]。
按呢免偌久，[這款幽靈][Ghostly shapes] 嘛有可能出現 [佇你身軀邊咧跳舞][dance in your neighborhood]！

## [POJ] Iu-lêng kiâⁿ-chhiⁿ ê Àm-mî
Chit lia̍p iu-lêng kiâⁿ-chhiⁿ sī tó chi̍t-lia̍p?
Tong-jiân sī Tē-kiû chi̍t lia̍p kiâⁿ-chhiⁿ lah!
Che sī 2013 nî hit-chūn tī peng-tó tang-pak-pêng hóe-soaⁿ ê tē-jia̍t oa̍h-thiàu-khu Hverir chi̍t-ê o͘-àm ê hong-pō àm-mî.
Tē-chû hong-pō tī chit ê thiⁿ-chhiⁿ móa-móa ê àm-mî sán-seng ke̍k-kng hiān-siōng.
Ùi Tē-kiû khì-khang phùn--chhut-lâi ê chúi-ian kah khì-thé chiâⁿ-chò chit ê iu-lêng-thah, i to̍h ká-ná sī tī chit ê kî-koài ê chhiⁿ-sek ke̍k-kng ē-té leh thiàu-bú.
Ke̍k-kng tī sòa-lo̍h-lâi kúi-ā nî, khó-lêng ē lú lâi lú chōe, che sī in-ūi lán ê Thài-iông chit-má lú lâi lú óa Thài-iông Ke̍k-tōa-kî.
Án-ni bián gōa kú, chit-khoán iu-lêng mā ū khó-lêng chhut-hiān tī lí sin-khu-piⁿ leh thiàu-bú!


## [KIP] Iu-lîng kiânn-tshinn ê Àm-mî
Tsit lia̍p iu-lîng kiânn-tshinn sī tó tsi̍t-lia̍p?
Tong-jiân sī Tē-kiû tsi̍t lia̍p kiânn-tshinn lah!
Tse sī 2013 nî hit-tsūn tī ping-tó tang-pak-pîng hué-suann ê tē-jia̍t ua̍h-thiàu-khu Hverir tsi̍t-ê oo-àm ê hong-pō àm-mî.
Tē-tsû hong-pō tī tsit ê thinn-tshinn muá-muá ê àm-mî sán-sing ki̍k-kng hiān-siōng.
Uì Tē-kiû khì-khang phùn--tshut-lâi ê tsuí-ian kah khì-thé tsiânn-tsò tsit ê iu-lîng-thah, i to̍h ká-ná sī tī tsit ê kî-kuài ê tshinn-sik ki̍k-kng ē-té leh thiàu-bú.
Ki̍k-kng tī suà-lo̍h-lâi kuí-ā nî, khó-lîng ē lú lâi lú tsuē, tse sī in-uī lán ê Thài-iông tsit-má lú lâi lú uá Thài-iông Ki̍k-tuā-kî.
Án-ni bián guā kú, tsit-khuán iu-lîng mā ū khó-lîng tshut-hiān tī lí sin-khu-pinn leh thiàu-bú!

## [English] Night on a Spooky Planet
What spooky planet is this?
[Planet][Planet] [Earth][Earth] of course, on a dark and stormy night in 2013 at [Hverir][Hverir], a geothermally active [area][area] along the [volcanic landscape][volcanic landscape] in northeastern [Iceland][Iceland].
[Geomagnetic storms][Geomagnetic storms] produced the [auroral display][auroral display e] in the starry night sky while ghostly towers of steam and gas venting [from fumaroles][from fumaroles] danced against the eerie greenish light.
Auroras may increase again over the next few years as [our Sun][our Sun] again approaches [solar maximum][solar maximum].
[Ghostly shapes][Ghostly shapes] may therefore [dance in your neighborhood][dance in your neighborhood] pretty soon, too.


## 詞彙學習（漢羅/POJ/KIP/華語/English）
- 【地熱活跳區】tē-jia̍t oa̍h-thiàu-khu/tē-jia̍t ua̍h-thiàu-khu/地熱活躍區/geothermally active area
- 【地磁】tē-chû/tē-tsû/地磁/geomagnetic
- 【極光】ke̍k-kng/ki̍k-kng/極光/aurora
- 【水煙】chúi-ian/tsuí-ian/水蒸汽/steam
- 【水蒸汽】chúi-cheng-khì/tsuí-tsing-khì/水蒸汽/steam
- 【太陽極大期】Thài-iông Ke̍k-tōa-kî/Thài-iông Ki̍k-tuā-kî/太陽極大期/solar maximum
- 【氣空】khì-khang/khì-khang/氣孔/fumarole


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Planet]:https://apod.nasa.gov/apod/ap150906.html
[Earth]:https://solarsystem.nasa.gov/planets/earth
[Hverir]:https://youtu.be/oWjdXf67dLQ
[area]:https://guidetoiceland.is/travel-iceland/drive/namafjall-geothermal-area
[volcanic landscape]:https://en.wikipedia.org/wiki/Krafla
[Iceland]:https://en.wikipedia.org/wiki/Iceland
[Geomagnetic storms]:https://www.jpl.nasa.gov/infographics/geomagnetic-storms-source-and-impact
[auroral display e]:https://apod.nasa.gov/apod/ap211213.html
[auroral display t]:https://apod.tw/daily/20211213/
[from fumaroles]:http://www.youtube.com/watch?v=kuvwttCMB-A
[our Sun]:https://solarsystem.nasa.gov/solar-system/sun/in-depth/
[solar maximum]:https://en.wikipedia.org/wiki/Solar_maximum
[Ghostly shapes]:https://apod.nasa.gov/ap191027.html
[dance in your neighborhood]:https://apod.nasa.gov/apod/ap200614.html



