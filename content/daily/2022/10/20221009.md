---
title: 加拿大北方 ê 極光
date: 2022-10-09
publishdate: 2022-10-09T11:45:00+0800
tags: [極光, 太陽風, 粒子, 太陽極大期, 尖箍圓, 獵戶座]
hero: https://apod.nasa.gov/apod/fap/image/2210/aurora_kwon_960.jpg
summary: 太陽 一陣一陣 ê 太陽風 kah 爆發 ê 帶電粒子，造成 tī 2014 年 12 月彼陣，有幾若暗攏看會著極光。
categories: [podcast]
vocals: [阿錕]
---

{{% apod %}}

- 原始文章：[Auroras over Northern Canada](https://apod.nasa.gov/apod/ap221009.html)
- 影像來源 kah [版權][copyright]：[Kwon, O Chul](https://twanight.org/profile/kwon-o-chul/) ([TWAN](https://www.twanight.org/))
- 台文翻譯：[An-Li Tsai][An-Li Tsai] ([NCU][NCU])

{{< podcast "cla19zf58009y01vs3zh34uyr" >}}

## [漢羅] 加拿大北方 ê 極光
太陽 一陣一陣 ê [太陽風][solar winds] kah [爆發][blasts] ê 帶電粒子，造成 tī 2014 年 12 月彼陣，有幾若暗攏看會著極光。
[極光][auroras 1] 這馬來到最近 11 年內，[太陽活動][solar cycle] 上強 ê 時陣。
[這張相片][featured image] 有翕著戲劇性 ê 極光，伊迒過加拿大北方 Yellowknife 庄仔頭附近 ê 夜空。
這个 [極光][auroras 2] 光甲 [使人敬畏][inspired awe]，干焦感光 1.3 秒鐘就看會著矣。
同齊翕 ê [影片][video taken] 有通看著天頂 ê [極光][auroras 3] 咧跳舞，觀光客看著極光歡喜甲咧 [慶祝][cheers]。
相片正爿 ê [尖箍圓形體][conical dwellings] 是 [tipi][tipi]，是美洲原住民徛起 ê 布篷。
相片中央 ê 遙遠夜空，是 [獵戶座][constellation of Orion]。
極光可能會 tī 紲落來幾若年愈來愈強，這是因為 [咱 ê 太陽][our Sun] 欲閣來到 [伊 ê 極大期][solar maximum] 矣。



## [POJ] Ka-ná-tà pak-hong ê ke̍k-kng
Thài-iông chi̍t-chūn chi̍t-chūn ê thài-iông-hong kah po̍k-hoat ê tài-tiān lia̍p-chú, chō-sêng tī 2014 nî 12 goe̍h hit-chūn, ū kúi-ā àm lóng khòaⁿ-ē-tio̍h ke̍k-kng.
Ke̍k-kng chit-má lâi kàu chòe-kīn 11 nî lāi, Thài-iông oa̍h-tāng siōng kiông ê sî-chūn.
Chit-tiuⁿ siòng-phìⁿ ū hip-tio̍h hì-kio̍k-sèng ê ke̍k-kng, i hāⁿ kòe Ka-ná-tà pak-hong Yellowknife chng-á-thâu hū-kīn ê iā-khong.
Chit-ê ke̍k-kng kng kah sù-lâng kèng-ùi, kan-na kám-kng 1.3 bió-cheng to̍h khòaⁿ-ē-tio̍h--ah.
Tâng-chê hip ê iáⁿ-phìⁿ ū-thang khòaⁿ-tio̍h thiⁿ-téng ê ke̍k-kng leh thiàu-bú, koan-kong-kheh khòaⁿ-tio̍h ke̍k-kng hoaⁿ-hí kah leh khèng-chiok.
Siòng-phìⁿ chiàⁿ-pêng ê chiam-kho͘-iⁿ hêng-thé sī tipi, sī Bí-chiu goân-chū-bîn khiā-khí ê pò͘-phâng.
Siòng-phìⁿ tiong-ng ê iâu-oán iā-khong, sī La̍h-hō͘-chō.
Ke̍k-kng khó-lêng ē tī sòa-lo̍h-lâi kúi-ā nî lú-lâi lú-kiông, che sī in-ūi lán ê Thài-iông beh koh lâi kàu i ê ke̍k-tōa-kî--ah.


## [KIP] Ka-ná-tà pak-hong ê ki̍k-kng
Thài-iông tsi̍t-tsūn tsi̍t-tsūn ê thài-iông-hong kah po̍k-huat ê tài-tiān lia̍p-tsú, tsō-sîng tī 2014 nî 12 gue̍h hit-tsūn, ū kuí-ā àm lóng khuànn-ē-tio̍h ki̍k-kng.
Ki̍k-kng tsit-má lâi kàu tsuè-kīn 11 nî lāi, Thài-iông ua̍h-tāng siōng kiông ê sî-tsūn.
Tsit-tiunn siòng-phìnn ū hip-tio̍h hì-kio̍k-sìng ê ki̍k-kng, i hānn kuè Ka-ná-tà pak-hong Yellowknife tsng-á-thâu hū-kīn ê iā-khong.
Tsit-ê ki̍k-kng kng kah sù-lâng kìng-uì, kan-na kám-kng 1.3 bió-tsing to̍h khuànn-ē-tio̍h--ah.
Tâng-tsê hip ê iánn-phìnn ū-thang khuànn-tio̍h thinn-tíng ê ki̍k-kng leh thiàu-bú, kuan-kong-kheh khuànn-tio̍h ki̍k-kng huann-hí kah leh khìng-tsiok.
Siòng-phìnn tsiànn-pîng ê tsiam-khoo-inn hîng-thé sī tipi, sī Bí-tsiu guân-tsū-bîn khiā-khí ê pòo-phâng.
Siòng-phìnn tiong-ng ê iâu-uán iā-khong, sī La̍h-hōo-tsō.
Ki̍k-kng khó-lîng ē tī suà-lo̍h-lâi kuí-ā nî lú-lâi lú-kiông, tse sī in-uī lán ê Thài-iông beh koh lâi kàu i ê ki̍k-tuā-kî--ah.

## [English] Auroras over Northern Canada
Gusting [solar winds][solar winds] and [blasts][blasts] of charged particles from the Sun resulted in several rewarding nights of auroras back in 2014 December.
[auroras][auroras 1], near the peak of the last 11-year [solar cycle][solar cycle].
The [featured image][featured image] captured dramatic auroras stretching across a sky near the town of [Yellowknife][Yellowknife] in [northern][northern] [Canada][Canada].
The [auroras][auroras 2] were so bright that they not only [inspired awe][inspired awe], but were easily visible on an image exposure of only 1.3 seconds.
A [video taken][video taken] concurrently shows the dancing sky lights evolving in real time as tourists, many there just to see [auroras][auroras 3], respond with [cheers][cheers].
The [conical dwellings][conical dwellings] on the image right are [tipi][tipi]s, while far in the background, near the image center, is the [constellation of Orion][constellation of Orion].
Auroras may increase again over the next few years as [our Sun][our Sun] again approaches [solar maximum][solar maximum].

## 詞彙學習

|漢羅|POJ|KIP|華語|English|
|-|-|-|-|-|
|極光|ke̍k-kng|ki̍k-kng|極光|aurora|
|太陽極大期|thài-iông ke̍k-tōa-kî|thài-iông ki̍k-tuā-kî|太陽極大期|solar maximum|
|太陽風|thài-iông-hong|thài-iông-hong|太陽風|solar wind|
|粒子|lia̍p-chú|lia̍p-chú|粒子|particle|
|尖箍圓|chiam-kho͘-iⁿ|tsiam-khoo-inn|圓錐|conical|
|獵戶座|La̍h-hō͘-chō|La̍h-hōo-tsō|獵戶座|Orion|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[solar winds]:https://apod.nasa.gov/apod/ap000318.html
[blasts]:https://apod.nasa.gov/apod/ap020516.html
[auroras 1]:http://www.exploratorium.edu/learning_studio/auroras/
[solar cycle]:https://svs.gsfc.nasa.gov/13715
[featured image]:https://twanight.org/gallery/after-a-solar-storm/
[Yellowknife]:https://youtu.be/S67UkPg9YCs
[northern]:https://en.wikipedia.org/wiki/Northwest_Territories
[Canada]:https://en.wikipedia.org/wiki/Canada
[auroras 2]:https://www.gi.alaska.edu/monitors/aurora-forecast
[inspired awe]:https://as2.ftcdn.net/v2/jpg/01/96/39/23/1000_F_196392343_DbPxgZuoVHBsGN5ZAIqmTOqQwP0y5rz8.jpg
[video taken]:https://vimeo.com/85070976
[auroras 3]:https://www.nasa.gov/mission_pages/sunearth/aurora-news-stories/index.html
[cheers]:https://apod.nasa.gov/apod/ap170912.html
[conical dwellings]:http://vimeo.com/87930308
[tipi]:http://en.wikipedia.org/wiki/Tipi
[constellation of Orion]:https://apod.nasa.gov/apod/ap121221.html
[our Sun]:https://solarsystem.nasa.gov/solar-system/sun/in-depth/
[solar maximum]:https://en.wikipedia.org/wiki/Solar_maximum
