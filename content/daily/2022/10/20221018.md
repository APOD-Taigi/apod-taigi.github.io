---
title: 銀河極光花
date: 2022-10-18
publishdate: 2022-10-18T11:45:00+0800
tags: [銀河, 極光, 花柄, 地平線, 長株圓, 酸素, 星雲, 磁場, 中央盤]
hero: https://apod.nasa.gov/apod/image/2210/GalaxyFlower_Strand_960.jpg
summary: 咱的銀河就親像是天頂這蕊花的花柄，佇天頂開出這蕊極光花。
categories: [podcast]
vocals: [阿錕]
---

{{% apod %}}

- 原始文章：[Milky Way Auroral Flower](https://apod.nasa.gov/apod/ap221018.html)
- 影像來源 kah 版權：[Göran Strand](https://astrofotografen.se/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cla5k962c03a301vs8sij3b64" >}}

## [漢羅] 銀河極光花
咱的銀河就親像是天頂這蕊花的花柄，佇天頂開出這蕊極光花。
無閣，就算 [伊佇天頂看起來是按呢][today’s featured all-sky image]，實際上毋是按呢生！
倒爿是咱[銀河][home galaxy] 的 [中央盤][central plane]，ùi 地平線 湠 tùi 夜空的[中央][middle]。
正爿是 [長株圓形的極光][auroral oval]，嘛湠 tùi 夜空的中央。伊主要發出的 [青光是 ùi 酸素來的][green-glowing oxygen]。
這兩項實際上並無相連，因為 [極光][aurora] 是離咱足近的。
就算是 [較懸的紅色極光][higher red parts t]，嘛才佇 [地球大氣層][Earth's atmosphere] 1000 [公里][kilometer] 懸的所在爾爾。
佮極光比起來，[銀河][Milky Way] 內底的恆星佮星雲，平均距離嘛愛 1000 光年遠，是極光的 10 [萬億][trillion] 倍遐爾遠。
[這幅圖][featured image] 是 10 月初佇 [瑞典][Sweden] 北方 [Abisko][Abisko] 一个無蓋大的湖翕的。
咱的 [太陽磁場][Sun's magnetic field] [11 年一个週期][11-year cycle]，最近伊變甲愈來愈強，地球南北極的極光 [嘛][sure] 變甲 [愈來愈濟][more frequent]。

## [POJ] Gîn-hô Ke̍k-kng-hoe
Lán ê Gîn-hô to̍h chhin-chhiūⁿ sī thiⁿ-téng chit lúi hoe ê hoe-pèⁿ, tī thiⁿ-téng khui-chhut chit lúi ke̍k-kng-hoe.
M̄-koh, to̍h sǹg i tī thiⁿ-téng khòaⁿ--khí-lâi sī án-ni, si̍t-chè-siōng m̄-sī án-ni-siⁿ!
Tò-pêng sī lán Gîn-hô ê tiong-ng-pôaⁿ, ùi tē-pêng-sòaⁿ thòaⁿ tùi iā-khong ê tiong-ng.
Chiàⁿ-pêng sī tn̂g-tu-îⁿ hêng ê ke̍k-kng, mā thòaⁿ tùi iā-khong ê tiong-ng.
I chú-iàu hoat--chhut ê chhiⁿ-kng sī ùi sàng-sò͘ lâi--ê.
Chit nn̄g-hāng si̍t-chè-siōng pēng bô sio-liân, in-ūi ke̍k-kng sī lī lán chiok kīn--ê.
To̍h sǹg sī khah koân ê âng-sek ke̍k-kng, mā chiah tī Tē-kiû tōa-khì-chân 1000 kong-lí koân ê só͘-chāi niā-niā.
Kah ke̍k-kng pí--khí-lâi, Gîn-hô lāi-té ê hêng-chhiⁿ kah seng-hûn, pêng-kun kū-lī mā ài 1000 kng-nî hn̄g, sī ke̍k-kng ê 10 bān pōe hiah-nī hn̄g.
Chit pak tô͘ sī 10 goe̍h chhe tī Sūi-tián pak-hong Abisko chi̍t-ê bô kài tōa ê ô͘ hip--ê.
Lán ê Thài-iông chû-tiûⁿ 11 nî chi̍t ê chiu-kî, chòe-kīn i piàn kah lú lâi lú kiông, Tē-kiû lâm-pak-ke̍k ê ke̍k-kng mā piàn kah lú lâi lú chōe.


## [KIP] Gîn-hô Ki̍k-kng-hue
Lán ê Gîn-hô to̍h tshin-tshiūnn sī thinn-tíng tsit luí hue ê hue-pènn, tī thinn-tíng khui-tshut tsit luí ki̍k-kng-hue.
M̄-koh, to̍h sǹg i tī thinn-tíng khuànn--khí-lâi sī án-ni, si̍t-tsè-siōng m̄-sī án-ni-sinn!
Tò-pîng sī lán Gîn-hô ê tiong-ng-puânn, uì tē-pîng-suànn thuànn tuì iā-khong ê tiong-ng.
Tsiànn-pîng sī tn̂g-tu-înn hîng ê ki̍k-kng, mā thuànn tuì iā-khong ê tiong-ng.
I tsú-iàu huat--tshut ê tshinn-kng sī uì sàng-sòo lâi--ê.
Tsit nn̄g-hāng si̍t-tsè-siōng pīng bô sio-liân, in-uī ki̍k-kng sī lī lán tsiok kīn--ê.
To̍h sǹg sī khah kuân ê âng-sik ki̍k-kng, mā tsiah tī Tē-kiû tuā-khì-tsân 1000 kong-lí kuân ê sóo-tsāi niā-niā.
Kah ki̍k-kng pí--khí-lâi, Gîn-hô lāi-té ê hîng-tshinn kah sing-hûn, pîng-kun kū-lī mā ài 1000 kng-nî hn̄g, sī ki̍k-kng ê 10 bān puē hiah-nī hn̄g.
Tsit pak tôo sī 10 gue̍h tshe tī Suī-tián pak-hong Abisko tsi̍t-ê bô kài tuā ê ôo hip--ê.
Lán ê Thài-iông tsû-tiûnn 11 nî tsi̍t ê tsiu-kî, tsuè-kīn i piàn kah lú lâi lú kiông, Tē-kiû lâm-pak-ki̍k ê ki̍k-kng mā piàn kah lú lâi lú tsuē.

## [English] Milky Way Auroral Flower
Could the stem of our Milky Way bloom into an auroral flower?
No, not really, even though it may appear that way in [today’s featured all-sky image][today’s featured all-sky image].
On the left, the [central plane][central plane] of our [home galaxy][home galaxy] extends from the horizon past the [middle][middle] of the sky.
On the right, an [auroral oval][auroral oval] also extends from the sky's center -- but is dominated by bright [green-glowing oxygen][green-glowing oxygen].
The two are not physically connected, because the [aurora][aurora] is relatively nearby, with the [higher red parts][higher red parts e] occurring in [Earth's atmosphere][Earth's atmosphere] only about 1000 [kilometer][kilometer]s high.
In contrast, an average distance to the stars and nebulas we see in the [Milky Way][Milky Way] more like 1000 light-years away - 10 [trillion][trillion] times further.
The [featured image][featured image] composite was taken in early October across a small lake in [Abisko][Abisko], northern [Sweden][Sweden].
As our [Sun's magnetic field][Sun's magnetic field] evolves into the active part of its [11-year cycle][11-year cycle], auroras near both of Earth's poles are [sure][sure] to become [more frequent][more frequent].


## 詞彙學習

|漢羅|POJ|KIP|華語|English|
|-|-|-|-|-|
|銀河|Gîn-hô|Gîn-hô|銀河|Milky Way|
|極光|ke̍k-kng|ki̍k-kng|極光|aurora|
|花柄|hoe-pèⁿ|hue-pènn|花柄|stem|
|地平線|tē-pêng-sòaⁿ|tē-pîng-suànn|地平線|horizon|
|長株圓|tn̂g-tu-îⁿ|tn̂g-tu-înn|橢圓|oval|
|星雲|seng-hûn|sing-hûn|星雲|nebula|
|酸素|sàng-sò͘|sàng-sòo|氧|oxygen|
|磁場|chû-tiûⁿ|tsû-tiûnn|磁場|magnetic field|
|中央盤|tiong-ng-pôaⁿ|tiong-ng-puânn|中央盤|central plane|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[today’s featured all-sky image]:https://www.instagram.com/p/CjVdGd7t3bl/
[central plane]:https://apod.nasa.gov/apod/ap070930.html
[home galaxy]:https://apod.nasa.gov/apod/ap080606.html
[middle]:https://en.wikipedia.org/wiki/Zenith
[auroral oval]:https://science.nasa.gov/science-news/science-at-nasa/plasma_plume/bullet2
[green-glowing oxygen]:https://nordnorge.com/content/uploads/2020/09/Figures-low-res-10-1024x557.jpg
[aurora]:https://spaceplace.nasa.gov/aurora/en/
[higher red parts e]:https://apod.nasa.gov/apod/ap220404.html
[higher red parts t]:https://apod.tw/daily/20220404/
[Earth's atmosphere]:https://spaceplace.nasa.gov/atmosphere/en/
[kilometer]:https://exactlyhowlong.com/how-long-is-a-kilometer-and-why/
[Milky Way]:https://www.amnh.org/explore/ology/astronomy/the-milky-way-galaxy2
[trillion]:https://i2-prod.mirror.co.uk/incoming/article27598932.ece/ALTERNATES/n615/1_SWNS_SURPRISED_DOG_008.jpg
[featured image]:https://www.instagram.com/p/CjVdGd7t3bl/
[Abisko]:https://youtu.be/mWH-tsRoKMg
[Sweden]:https://en.wikipedia.org/wiki/Sweden
[Sun's magnetic field]:https://www.nasa.gov/feature/goddard/2016/understanding-the-magnetic-sun
[11-year cycle]:https://en.wikipedia.org/wiki/Solar_cycle
[sure]:https://apod.nasa.gov/apod/ap201109.html
[more frequent]:https://en.wikipedia.org/wiki/Solar_cycle_25#/media/File:Solar_Cycle_25_prediction_and_progression.png
