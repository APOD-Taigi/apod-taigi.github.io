---
title: 棍螺仔星系 NGC 1300
date: 2022-10-16
publishdate: 2022-10-16T11:45:00+0800
tags: [捲螺仔星系, 棍螺仔星系, NGC 1300, 超大質量烏洞, 波江座, 捲螺仔手骨]
hero: https://apod.nasa.gov/apod/fap/image/2210/NGC1300_HST_1080.jpg
summary: 這个捲螺仔星系中央有一个棍仔結構，棍仔結構中央有一个較細 ê 捲螺仔結構，捲螺仔結構中央有一粒超大質量烏洞。

---
{{% apod %}}

- 原始文章：[Barred Spiral Galaxy NGC 1300](https://apod.nasa.gov/apod/ap221016.html)
- 影像來源：[NASA](https://www.nasa.gov) [ESA](https://www.esa.int/), [Hubble Heritage](https://illuminateduniverse.org/2020/02/27/hubble-heritage-archive-information-center/)
- 台文翻譯：[An-Li Tsai][An-Li Tsai] ([NCU][NCU])

## [漢羅] 棍螺仔星系 NGC 1300
這个捲螺仔星系中央有一个 [棍仔形][bar] 結構，棍仔形結構中央有一个較細 ê [捲螺仔][spiral] 結構，捲螺仔結構中央有一粒 [超大質量烏洞][supermassive black hole]。
這攏佇這个大閣媠 [棍螺仔星系][barred spiral galaxy] NGC 1300 內底看會著，伊就佇 7000 萬光年遠 ê [波江座][constellation of the river Eridanus] 遐。
這个壯麗 ê [島宇宙][island universe]，是 [Hubble 太空望遠鏡][Hubble Space Telescope] [合成影像][composite view] 有史以來有 [上濟細節][most detailed] 上完整 ê 星系。
[NGC 1300][NGC 1300] 有 10 萬 [光年][light-years] 闊，伊 ê Hubble 影像展示這个星系內底引人注目 ê 細節，包括有明顯中央棍仔 kah 雄偉捲螺仔手骨。
是講這支大棍仔是按怎形成 ê ?按怎保持?按怎影響 [恆星形成][star formation]，到今猶是一个 [足衝 ê 研究主題][active topic of research]。

## [POJ] Kùn-lê-á seng-hē NGC 1300
Chit-ê kńg-lê-á seng-hē tiong-ng ū chi̍t-ê kùn-á-hêng kiat-kò͘, kùn-á-hêng kiat-kò͘ tiong-ng ū chi̍t-ê khah sè ê kńg-lê-á kiat-kò͘, kńg-lê-á kiat-kò͘ tiong-ng ū chi̍t-lia̍p chhiau-tōa chit-liōng o͘-tōng.
Che lóng tī chit-ê tōa koh súi ê kùn-lê-á seng-hē NGC 1300 lāi-té khòaⁿ-ē-tio̍h, i tō tī 7000 bān kng-nî hn̄g ê Pho-kang-chō hiah.
Chit-ê chòng-l ê tó-ú-tio, sī Hubble thài-khong bōng-oán-kiàⁿ hap-sêng iáⁿ-siōng iú-sú-í-lâi ū siōng chōe sè-chiat siōng oân-chéng ê seng-hē.
NGC 1300 ū 10 bān kng-nî khoah, i ê Hubble iáⁿ-siōng tián-sī chit-ê seng-hē lāi-té ín-lâng-chù-bo̍k ê sè-chiat, pau-koat ū bêng-hián tiong-ng kùn-á kah hiông-úi kńg-lê-á chhiú-ku̍t.
Sī kóng chit-ki tōa-kùn-á sī án-ná hêng-sêng--ê? án-ná pó-chhî? án-ná éng-hióng hêng-chhiⁿ hêng-sêng, kàu-taⁿ iáu-sī chit-ê chiok chhèng ê gián-kiù chú-tê.



## [KIP] Kùn-lê-á sing-hē NGC 1300
Tsit-ê kńg-lê-á sing-hē tiong-ng ū tsi̍t-ê kùn-á-hîng kiat-kòo, kùn-á-hîng kiat-kòo tiong-ng ū tsi̍t-ê khah sè ê kńg-lê-á kiat-kòo, kńg-lê-á kiat-kòo tiong-ng ū tsi̍t-lia̍p tshiau-tuā tsit-liōng oo-tōng.
Tse lóng tī tsit-ê tuā koh suí ê kùn-lê-á sing-hē NGC 1300 lāi-té khuànn-ē-tio̍h, i tō tī 7000 bān kng-nî hn̄g ê Pho-kang-tsō hiah.
Tsit-ê tsòng-l ê tó-ú-tio, sī Hubble thài-khong bōng-uán-kiànn hap-sîng iánn-siōng iú-sú-í-lâi ū siōng tsuē sè-tsiat siōng uân-tsíng ê sing-hē.
NGC 1300 ū 10 bān kng-nî khuah, i ê Hubble iánn-siōng tián-sī tsit-ê sing-hē lāi-té ín-lâng-tsù-bo̍k ê sè-tsiat, pau-kuat ū bîng-hián tiong-ng kùn-á kah hiông-uí kńg-lê-á tshiú-ku̍t.
Sī kóng tsit-ki tuā-kùn-á sī án-ná hîng-sîng--ê? án-ná pó-tshî? án-ná íng-hióng hîng-tshinn hîng-sîng, kàu-tann iáu-sī tsit-ê tsiok tshìng ê gián-kiù tsú-tê.

## [English] Barred Spiral Galaxy NGC 1300
Across the center of this spiral galaxy is a [bar][bar].
And at the center of this bar is smaller [spiral][spiral].
And at the center of that spiral is a [supermassive black hole][supermassive black hole].  This all happens in the big, beautiful, [barred spiral galaxy][barred spiral galaxy] cataloged as NGC 1300, a galaxy that lies some 70 million light-years away toward the [constellation of the river Eridanus][constellation of the river Eridanus].
This [Hubble Space Telescope][Hubble Space Telescope] [composite view][composite view] of the gorgeous [island universe][island universe] is one of the [most detailed][most detailed] Hubble images ever made of a complete galaxy.
[NGC 1300][NGC 1300] spans over 100,000 [light-years][light-years] and the Hubble image reveals striking details of the galaxy's dominant central bar and majestic spiral arms.
How the giant bar formed, how it remains, and how it affects [star formation][star formation] remains an [active topic of research][active topic of research].

## 詞彙學習（漢羅/POJ/KIP/華語/English）
- 【棍螺仔星系】kùn-lê-á seng-hē/kùn-lê-á sing-hē/棒旋星系/bar spiral galaxy
- 【NGC 1300】NGC chi̍t-chheng-saⁿ/NGC tsi̍t-tshing-sann/NGC 1300/NGC 1300
- 【超大質量烏洞】chhiau-tōa-chit-liōng o͘-tōng/tshiau-tuā-tsit-liōng oo-tōng/超大質量烏洞/supermassive blackhole
- 【波江座】Pho-kang-chō/Pho-kang-tsō/波江座/Eridanus
- 【捲螺仔手骨】kńg-lê-á chhiú-ku̍t/kńg-lê-á tshiú-ku̍t/螺旋手臂、旋臂/spiral arm
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[bar]:https://en.wikipedia.org/wiki/Barred_spiral_galaxy#Bars
[spiral]:https://apod.nasa.gov/apod/ap080517.html
[supermassive black hole]:https://apod.nasa.gov/apod/ap180729.html
[barred spiral galaxy]:https://en.wikipedia.org/wiki/Barred_spiral_galaxy
[constellation of the river Eridanus]:http://www.hawastsoc.org/deepsky/eri/index.html
[Hubble Space Telescope]:https://www.nasa.gov/mission_pages/hubble/main/index.html
[composite view]:https://hubblesite.org/contents/media/images/2005/01/1636-Image.html
[island universe]:https://apod.nasa.gov/apod/ap200426.html
[most detailed]:https://www.johnlund.com/Images/Funny-Amazed-Cats.jpg
[NGC 1300]:https://en.wikipedia.org/wiki/NGC_1300
[light-years]:https://spaceplace.nasa.gov/light-year/en/
[star formation]:https://science.nasa.gov/astrophysics/focus-areas/how-do-stars-form-and-evolve
[active topic of research]:https://ui.adsabs.harvard.edu/abs/2021MNRAS.502.2238M/abstract
