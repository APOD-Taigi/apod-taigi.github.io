---
title: DART 衝擊實驗 噴出來 ê 雲煙
date: 2022-10-05
publishdate: 2022-10-05T11:45:00+0800
tags: [DART, 小行星 Dimorphos, 小行星 Didymos]
hero: https://www.youtube.com/watch?v=MC8f6gxqn3s
summary: 你若是 kā 一台太空船駛去挵一粒小行星，會發生啥物代誌？
categories: [podcast]
vocals: [阿錕]
---

{{% apod %}}

- 原始文章：[Expanding Plume from DART's Impact](https://apod.nasa.gov/apod/ap221005.html)
- 影片來源：[Les Makes Observatory](https://www.observatoiredesmakes.com/), [J. Berthier](https://www.iau.org/administration/membership/individual/11908/), F. Vachier, A. Klotz, P. Thierry, T. Santana-Ros, [ESA](https://www.esa.int/) [NEOCC](https://neo.ssa.esa.int/), D. Föhring, E. Petrescu, M. Micheli
- 挵 小行星 Dimorphos ê DART 衝擊實驗:** [Notable images submitted to APOD](https://www.facebook.com/media/set/?set=a.5083207711783407&type=3)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl9vjowml08bh01w68ywcgk14" >}}

## [漢羅] DART 衝擊實驗 噴出來 ê 雲煙
你若是 kā 一台太空船駛去挵一粒小行星，會發生啥物代誌？
這台就是頂禮拜去挵小行星 [Dimorphos][Dimorphos] ê [NASA][NASA] [DART][DART] [太空船][spaceship]，你會當看著 [足濟雲煙][quite a plume]。
挵伊 ê 目的是欲 [保護咱 ê 地球][planetary protection]，看小行星 ê 路線是毋是會 [小可仔改變][slightly altered]。
若是會當，按呢太空中 ê 大石頭就欲挵著 [地球][miss the Earth]。
影片內底 ê 雲煙實在是有夠光，大部份 ê 人攏 [無想著][unexpected] 會按呢，所以這變做是一个研究主題矣。
有一个可能是講，這粒 170 公尺闊 ê 小行星 [Dimorphos][Dimorphos e] 主要是 [一堆細粒石頭 ê 組合][rubble pile asteroid]，去 hŏng 挵過了後煞散開。
[這支縮時攝影影片][featured time-lapse video] 是 tī 南美 ê 東南海岸，屬於 [法國][France] ê [Reunion][Reunion] [島][Island] 面頂 ê [Les Makes 天文台][Les Makes Observatory]，開 20 分鐘久 ê 時間翕--ê。
伊是 [地面有咧追蹤這个衝擊實驗 ê 其中一个天文台][many Earth-based observatories following the impact]，上開始彼个光點是小行星 Dimorphos ê 兄弟：小行星 [Didymos][Didymos]。
最近翕著 ê 相片表示，雙小行星系統 Didymos kah Dimorphos 嘛開始 [出現][developed] [kah 彗星仝款 ê 尾溜][comet-like tails]。

## [POJ] DART chhiong-kek si̍t-giām phùn--chhut-lâi ê hûn-ian
Lí nā-sī kā chi̍t-tâi thài-khong-chûn sái khì lòng chi̍t-lia̍p sió-kiâⁿ-chhiⁿ, ē hoat-seng siáⁿ-mih tāi-chì?
Chit-tâi to̍h sī téng lé-pài khì lòng sió-kiâⁿ-chhiⁿ Dimorphos ê NASA DART thài-khong-chûn, lí ē-tàng khòaⁿ-tio̍h chiok-chōe hûn-ian.
Lòng i ê bo̍k-te̍k sī beh pó-hō͘ lán ê Tē-kiû, khòaⁿ sió-kiâⁿ-chhiⁿ ê lō͘-sòaⁿ sī-m̄-sī ē sió-khóa-á kái-piàn.
Nā-sī ē-tàng, án-ni thài-khong tiong ê tōa chio̍h-thâu to̍h beh lòng-tio̍h Tē-kiû.
Iáⁿ-phìⁿ lāi-té ê hûn-ian si̍t-chāi sī ū-kàu kng, tōa-pō͘-hūn ê lâng lóng bô siūⁿ-tio̍h ē án-ni, só͘-í che piàn-chò chi̍t-ê gián-kiù chú-tê--ah.
Ū chi̍t-ê khó-lêng sī kóng, chit-lia̍p 170 kong-chhioh khoah ê  sió-kiâⁿ-chhiⁿ Dimorphos chú-iàu sī chi̍t-tui sè-lia̍p chio̍h-thâu ê cho͘-ha̍p, khì hŏng lòng kòe liáu-āu soah sòaⁿ--khui.
Chit-ki sok-sî-liap-iáⁿ iáⁿ-phìⁿ sī tī Lâm-bí ê tang-lâm hái-hōaⁿ, sio̍k-î Hoat-kok ê Reunion tó bīn-téng ê Les Makes thian-bûn-tâi, khai 20 hun-chú kú ê sî-kan hip--ê.
I sī tē-bīn ū leh tui-chong chit-ê chhiong-kek si̍t-giām ê kî-tiong chi̍t-ê thian-bûn-tâi, siōng khai-sí hit-ê kng-tiám sī sió-kiâⁿ-chhiⁿ Dimorphos ê hiaⁿ-tī: sió-kiâⁿ-chhiⁿ Didymos.
Chòe-kīn hip-tio̍h--ê siòng-phìⁿ piáu-sī, siang-sió-kiâⁿ-chhiⁿ hē-thóng hē-thóng Didymos kah Dimorphos mā khai-sí chhut-hiān kah hui-chhiⁿ kāng-khoán ê bóe-liu.


## [KIP] DART tshiong-kik si̍t-giām phùn--tshut-lâi ê hûn-ian
Lí nā-sī kā tsi̍t-tâi thài-khong-tsûn sái khì lòng tsi̍t-lia̍p sió-kiânn-tshinn, ē huat-sing siánn-mih tāi-tsì?
Tsit-tâi to̍h sī tíng lé-pài khì lòng sió-kiânn-tshinn Dimorphos ê NASA DART thài-khong-tsûn, lí ē-tàng khuànn-tio̍h tsiok-tsuē hûn-ian.
Lòng i ê bo̍k-ti̍k sī beh pó-hōo lán ê Tē-kiû, khuànn sió-kiânn-tshinn ê lōo-suànn sī-m̄-sī ē sió-khuá-á kái-piàn.
Nā-sī ē-tàng, án-ni thài-khong tiong ê tuā tsio̍h-thâu to̍h beh lòng-tio̍h Tē-kiû.
Iánn-phìnn lāi-té ê hûn-ian si̍t-tsāi sī ū-kàu kng, tuā-pōo-hūn ê lâng lóng bô siūnn-tio̍h ē án-ni, sóo-í tse piàn-tsò tsi̍t-ê gián-kiù tsú-tê--ah.
Ū tsi̍t-ê khó-lîng sī kóng, tsit-lia̍p 170 kong-tshioh khuah ê  sió-kiânn-tshinn Dimorphos tsú-iàu sī tsi̍t-tui sè-lia̍p tsio̍h-thâu ê tsoo-ha̍p, khì hŏng lòng kuè liáu-āu suah suànn--khui.
Tsit-ki sok-sî-liap-iánn iánn-phìnn sī tī Lâm-bí ê tang-lâm hái-huānn, sio̍k-î Huat-kok ê Reunion tó bīn-tíng ê Les Makes thian-bûn-tâi, khai 20 hun-tsú kú ê sî-kan hip--ê.
I sī tē-bīn ū leh tui-tsong tsit-ê tshiong-kik si̍t-giām ê kî-tiong tsi̍t-ê thian-bûn-tâi, siōng khai-sí hit-ê kng-tiám sī sió-kiânn-tshinn Dimorphos ê hiann-tī: sió-kiânn-tshinn Didymos.
Tsuè-kīn hip-tio̍h--ê siòng-phìnn piáu-sī, siang-sió-kiânn-tshinn hē-thóng hē-thóng Didymos kah Dimorphos mā khai-sí tshut-hiān kah hui-tshinn kāng-khuán ê bué-liu.

## [English] Expanding Plume from DART's Impact

What happens if you crash a spaceship into an asteroid?
In the case of [NASA][NASA]'s [DART][DART] [spaceship][spaceship] and the small asteroid [Dimorphos][Dimorphos], as happened last week, you get [quite a plume][quite a plume].
The goal of the planned impact was [planetary protection][planetary protection] -- to show that the path of an asteroid can be [slightly altered][slightly altered], so that, if done right, a big space rock will [miss the Earth][miss the Earth].
The high brightness of the plume, though, was [unexpected][unexpected] by many, and what it means remains a topic of research.
One possibility is that 170-meter wide [Dimorphos][Dimorphos e] is primarily a [rubble pile asteroid][rubble pile asteroid] and the collision dispersed some of the rubble in the pile.
The [featured time-lapse video][featured time-lapse video] covers about 20 minutes and was taken from the [Les Makes Observatory][Les Makes Observatory] on [France][France]'s [Reunion][Reunion] [Island][Island], off the southeast coast of southern Africa.
One of [many Earth-based observatories following the impact][many Earth-based observatories following the impact], the initial dot is primarily Dimorphos's larger companion: asteroid [Didymos][Didymos].
Most recently, images show that the Didymos - Dimorphos system has [developed][developed] [comet-like tails][comet-like tails]

## 詞彙學習（漢羅/POJ/KIP/華語/English）
- 【雙小行星改道實驗】Siang-sió-kiâⁿ-chhiⁿ kái-tō si̍t-giām/Siang-sió-kiânn-tshinn kái-tō si̍t-giām/雙小行星改道實驗/Double Asteroid Redirection Test (DART)
- 【小行星 Dimorphos】sió-kiâⁿ-chhiⁿ Dimorphos/sió-kiânn-tshinn Dimorphos/小行星 Dimorphos/Dimorphos
- 【小行星 Didymos】sió-kiâⁿ-chhiⁿ Didymos/sió-kiânn-tshinn Didymos/小行星 Didymos/Didymos


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[NASA]:https://www.nasa.gov/
[DART]:https://dart.jhuapl.edu/Mission/index.php
[spaceship]:https://dart.jhuapl.edu/Mission/Impactor-Spacecraft.php
[Dimorphos]:https://en.wikipedia.org/wiki/Dimorphos
[quite a plume]:https://apod.nasa.gov/apod/ap210424.html
[planetary protection]:https://sma.nasa.gov/sma-disciplines/planetary-protection
[slightly altered]:https://apod.nasa.gov/apod/ap130221.html
[miss the Earth]:https://apod.nasa.gov/apod/ap111109.html
[unexpected]:https://www.intermountainpet.com/hubfs/Blog_Images/Dogs-tilting-their-heads.jpg
[Dimorphos e]:https://apod.nasa.gov/apod/ap220927.html
[Dimorphos t]:https://apod.tw/daily/20220927/
[rubble pile asteroid]:https://en.wikipedia.org/wiki/Rubble_pile
[featured time-lapse video]:https://www.esa.int/ESA_Multimedia/Videos/2022/09/DART_asteroid_impact_impresses_in_ESA_s_view_from_the_ground
[Les Makes Observatory]:https://www.observatoiredesmakes.com/
[France]:https://en.wikipedia.org/wiki/France
[Reunion]:https://apod.nasa.gov/apod/ap120307.html
[Island]:https://youtu.be/MUEVBSiWWR8
[many Earth-based observatories following the impact]:https://dart.jhuapl.edu/Mission/index.php
[Didymos]:https://solarsystem.nasa.gov/asteroids-comets-and-meteors/asteroids/didymos/in-depth/
[developed]:https://fb.watch/fYoM-zzFJY/
[comet-like tails]:https://www.facebook.com/APOD.Sky/photos/a.5083207711783407/5102042659899912/
