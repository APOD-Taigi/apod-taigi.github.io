---
title: 泰姬瑪哈陵 ê 日落 kah 月落
date: 2022-10-27
publishdate: 2022-10-27T11:45:00+0800
tags: [泰姬瑪哈陵, 日落, 月落, 日月合, 合, 日偏食, 日食, 月全食, 圓厝頂, 地平線]
hero: https://apod.nasa.gov/apod/image/2210/2022-10-25pseTaj600h.jpg
summary: 10 月 25 佇 印度 Agra 會當看會著日頭 kah 月娘 同齊落去。
categories: [podcast]
vocals: [阿錕]
---

{{% apod %}}

- 原始文章：[Sunset, Moonset, Taj Mahal](https://apod.nasa.gov/apod/ap221027.html)
- 影像來源 kah [版權][copyright]：[Neelam and Ajay Talwar](http://ajaytalwar.com/) ([TWAN](http://www.twanight.org/newTWAN/index.asp))
- 台文翻譯：[An-Li Tsai][An-Li Tsai] ([NCU][NCU])

{{< podcast "clapnnqom00vd01v76qefgfns" >}}

## [漢羅] 泰姬瑪哈陵 ê 日落 kah 月落
10 月 25 佇 印度 Agra 會當看會著日頭 kah 月娘 [同齊][together] 落去。
這个霧霧 ê 高空景色，就佇泰姬瑪哈陵 [圓厝頂][solitary dome] 附近。
這个[「日月合」][Their close conjunction] 就出現佇西爿地平線附近，產生日偏食 ê 現象。
[是講][Of course]，[日偏食][partial solar eclipse] 嘛會當佇歐洲、北非、中東、kah 西亞看著。
這是 2022 年上尾兩个日食，兩个攏是日偏食。
[毋過後一个][But the next t] 月圓時會佇 11 月 7 號 8 號彼陣，時到月娘會 ùi 地球烏影下底趨過，出現月全食。

## [POJ] Thài-ki Má-ha-lêng ê Ji̍t-lo̍h kah Goe̍h-lo̍h
10 goe̍h 25 tī Ìn-tō͘ Agra ē-tàng khòaⁿ-tio̍h ji̍t-thâu kah goe̍h-niû tâng-chê lo̍h-khì.
Chit-ê bū-bū ê ko-khong kéng-sek, to̍h tī Thài-ki Má-ha-lêng îⁿ-chhù-téng hū-kīn.
Chit-ê "Ji̍t Goe̍h Ha̍p" to̍h chhut-hiān tī se-pêng tē-pêng-sòaⁿ hū-kīn, sán-seng ji̍t-phian-si̍t ê hiān-siōng.
Sī kóng, ji̍t-phian-si̍t mā ē-tàng tī Au-chiu, Pak-hui, Tiong-tang, kah Se-a khòaⁿ-tio̍h.
Che sī 2022 nî siōng bóe nn̄g ê ji̍t-si̍t, nn̄g-ê lóng sī ji̍t-phian-si̍t.
M̄-koh āu chi̍t-ê goe̍h-îⁿ sî ē tī 11 goe̍h 7 hō 8 hō hit-chūn, sî-kàu goe̍h-niû ē ùi Tē-kiû o͘-iáⁿ ē-té chhu kòe, chhut-hiān goe̍h-choân-si̍t.



## [KIP] Thài-ki Má-ha-lîng ê Ji̍t-lo̍h kah Gue̍h-lo̍h
10 gue̍h 25 tī Ìn-tōo Agra ē-tàng khuànn-tio̍h ji̍t-thâu kah gue̍h-niû tâng-tsê lo̍h-khì.
Tsit-ê bū-bū ê ko-khong kíng-sik, to̍h tī Thài-ki Má-ha-lîng înn-tshù-tíng hū-kīn.
Tsit-ê "Ji̍t Gue̍h Ha̍p" to̍h tshut-hiān tī se-pîng tē-pîng-suànn hū-kīn, sán-sing ji̍t-phian-si̍t ê hiān-siōng.
Sī kóng, ji̍t-phian-si̍t mā ē-tàng tī Au-tsiu, Pak-hui, Tiong-tang, kah Se-a khuànn-tio̍h.
Tse sī 2022 nî siōng bué nn̄g ê ji̍t-si̍t, nn̄g-ê lóng sī ji̍t-phian-si̍t.
M̄-koh āu tsi̍t-ê gue̍h-înn sî ē tī 11 gue̍h 7 hō 8 hō hit-tsūn, sî-kàu gue̍h-niû ē uì Tē-kiû oo-iánn ē-té tshu kuè, tshut-hiān gue̍h-tsuân-si̍t.

## [English] Sunset, Moonset, Taj Mahal
On October 25th, Sun and New Moon set [together][together] as seen from Agra, India.
[Their close conjunction][Their close conjunction] near the western horizon, a partial solar eclipse, was captured in this elevated view in hazy skies near the [solitary dome][solitary dome] of the Taj Mahal.
[Of course][Of course], the [partial solar eclipse][partial solar eclipse] was also seen from most of Europe, northern Africa, the Middle East, and western parts of Asia.
This eclipse was the last of two solar eclipses (both partial eclipses) in 2022.
[But the next][But the next e] Full Moon will slide through planet Earth's shadow on November 7/8, in a total lunar eclipse.


## 詞彙學習（漢羅/POJ/KIP/華語/English）

- 【泰姬瑪哈陵】Thài-ki Má-ha-lêng/Thài-ki Má-ha-lîng/泰姬瑪哈陵/Taj Mahal
- 【日落】ji̍t-lo̍h/ji̍t-lo̍h/日落/sunset
- 【月落】goe̍h-lo̍h/gue̍h-lo̍h/月落/moonset
- 【合】ha̍p/ha̍p/合/conjunction
- 【日偏食】ji̍t-phian-si̍t/ji̍t-phian-si̍t/日偏食/partial eclipse
- 【日食】ji̍t-si̍t/ji̍t-si̍t/日食/solar eclipse
- 【月全食】goe̍h-choân-si̍t/gue̍h-tsuân-si̍t/月全食/total lunar eclipse
- 【圓厝頂】îⁿ-chhù-téng/înn-tshù-tíng/圓頂/dome
- 【地平線】tē-pêng-sòaⁿ/tē-pîng-suànn/地平線/horizon


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[together]:https://en.wikipedia.org/wiki/Amavasya
[Their close conjunction]:https://solarsystem.nasa.gov/eclipses/home/
[solitary dome]:https://en.wikipedia.org/wiki/Agra#Taj_Mahal
[Of course]:https://en.wikipedia.org/wiki/Diwali
[partial solar eclipse]:https://earthsky.org/astronomy-essentials/partial-solar-eclipse-oct25-22/
[But the next e]:https://apod.nasa.gov/apod/ap210612.html
[But the next t]:https://apod.tw/daily/20210612/
