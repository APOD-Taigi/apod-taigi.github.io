---
title: 踅佇 Gamma 光暴天體邊仔 ê Gamma 光環
date: 2022-10-17
publishdate: 2022-10-17T11:45:00+0800
tags: [Gamma 光暴天體, GRB 221009A, GRB, 輻射線]
hero: https://apod.nasa.gov/apod/image/2210/GrbRings_SwiftMiller_960.jpg
summary: 踅佇 gamma 光暴天體邊仔 ê gamma 光環是生做啥款?

categories: [podcast]
vocals: [阿錕]
---

{{% apod %}}

- 原始文章：[X-Ray Rings Around a Gamma Ray Burst](https://apod.nasa.gov/apod/ap221017.html)
- 影像來源：[NASA](https://www.nasa.gov) [Swift Obs.](https://swift.gsfc.nasa.gov/); Data: [B. Cenko](https://asd.gsfc.nasa.gov/Brad.Cenko/Brad_Cenkos_NASA_HomePage/Home.html) ([NASA's GSFC](https://www.nasa.gov/goddard)), [A. Beardmore](https://le.ac.uk/people/andrew-beardmore) ([U. Leicester](https://le.ac.uk/)) et al.; 資料處理：[J. Miller](https://sites.lsa.umich.edu/jonmm/) ([U. Michigan](https://lsa.umich.edu/astro))
- 台文翻譯：[An-Li Tsai][An-Li Tsai] ([NCU][NCU])

{{< podcast "clafl4mg106ay01t4g4ncc8s1" >}}

## [漢羅] 踅佇 Gamma 光暴天體邊仔 ê Gamma 光環
踅佇 gamma 光暴天體邊仔 ê gamma 光環是生做啥款?
這个意外 ê 答案 kah 爆炸有小可仔關係，毋過 kah 光線反射咱 [銀河系][Milky Way Galaxy] ê [塗粉][dust] 有關。
[GRB 221009A][GRB 221009A] 是一个足強烈 ê 爆炸，伊是足光 ê [gamma 光暴天體][gamma-ray burst] (GRB)，伊佇遙遠宇宙發出 ê 輻射線，頂禮拜才拄到 [咱 ê 太陽系][our Solar System]。
因為 [GRB][GRBs] 嘛會當發出大量 ê X-光，所以伊發出 ê 強 ê [X-光][x-rays] 爍光，就 kah [gamma 光輻射][gamma-radiation] 差不多仝一个時間到。
[像這張][In this case] 相片，X-光嘛 kah 咱 [銀河系][Milky Way Galaxy] 較懸 ê 塗粉區作用，產生 [無四常 ê 反射][unusual reflections]。
GRB kah 反射銀河塗粉 ê [角度][angle] 若是差愈大，[X-光環][X-ray rings] ê 半徑就愈大。
而且一般講來，這寡 [光線 ê 反射][light-echoe] 欲到咱遮，就愛開較濟時間。


## [POJ] Se̍h tī Gamma kng-pō thian-thé piⁿ-á ê Gamma kng-khoân
Se̍h tī Gamma kng-pō thian-thé piⁿ-á ê Gamma kng-khoân sī sîⁿ-chò siáⁿ-khoán?
Chit-ê ì-gōa ê tap-àn kah po̍k-chà ū sió-khóa-á koan-hē, m̄-koh kah kng-sòaⁿ hoán-siā lán Gîn-hô-hē ê thô͘-hún ū-koan.
GRB 221009A sī chi̍t-ê chiok kiông-lia̍t ê po̍k-chà, i sī chiok kng ê Gamma kng-pō thian-thé (GRB), i tú iâu-oán ú-tiu hoat-
chhut ê hok-siā-sòaⁿ, téng lé-pài chiah tú kàu lán ê Thài-iông-hē.
In-ūi GRB mā ē-tàng hoat-chhut ê X-kng, só͘-í i hoat--chhut ê kiông X-kng sih-kng, tō kah gamma kng hok-siā chha-put-tō kāng chi̍t-ê sî-kan kàu.
Chhiūⁿ chit-tiuⁿ siòng-phìⁿ, X-kng mā kah lán Gîn-hô-hē khah koân ê thô͘-hún-khu chok-iōng, sán-seng bô sù-siông ê hoán-siā.
GRB kah hoán-siā Gîn-hô thô͘-hún ê kak-tō nā-sī chha lú tōa, X-kng-khoân ê pòaⁿ-kèng tō lú tōa.
Jī-chhiaⁿ it-poaⁿ kóng--lâi, chit-kóa kng-sòaⁿ ê hoán-siā beh kàu lán chiah, tō ài khai khah choe.


## [KIP] Se̍h tī Gamma kng-pō thian-thé pinn-á ê Gamma kng-khuân
Se̍h tī Gamma kng-pō thian-thé pinn-á ê Gamma kng-khuân sī sînn-tsò siánn-khuán?
Tsit-ê ì-guā ê tap-àn kah po̍k-tsà ū sió-khuá-á kuan-hē, m̄-koh kah kng-suànn huán-siā lán Gîn-hô-hē ê thôo-hún ū-kuan.
GRB 221009A sī tsi̍t-ê tsiok kiông-lia̍t ê po̍k-tsà, i sī tsiok kng ê Gamma kng-pō thian-thé (GRB), i tú iâu-uán ú-tiu huat-
tshut ê hok-siā-suànn, tíng lé-pài tsiah tú kàu lán ê Thài-iông-hē.
In-uī GRB mā ē-tàng huat-tshut ê X-kng, sóo-í i huat--tshut ê kiông X-kng sih-kng, tō kah gamma kng hok-siā tsha-put-tō kāng tsi̍t-ê sî-kan kàu.
Tshiūnn tsit-tiunn siòng-phìnn, X-kng mā kah lán Gîn-hô-hē khah kuân ê thôo-hún-khu tsok-iōng, sán-sing bô sù-siông ê huán-siā.
GRB kah huán-siā Gîn-hô thôo-hún ê kak-tō nā-sī tsha lú tuā, X-kng-khuân ê puànn-kìng tō lú tuā.
Jī-tshiann it-puann kóng--lâi, tsit-kuá kng-suànn ê huán-siā beh kàu lán tsiah, tō ài khai khah tsue.

## [English] X-Ray Rings Around a Gamma Ray Burst
Why would x-ray rings appear around a gamma-ray burst?
The surprising answer has little to do with the explosion itself but rather with light reflected off areas of [dust][dust]\-laden gas in our own [Milky Way Galaxy][Milky Way Galaxy].
[GRB 221009A][GRB 221009A] was a tremendous explosion -- a very bright [gamma-ray burst][gamma-ray burst] (GRB) that occurred [far across][far across] the universe with radiation just arriving in [our Solar System][our Solar System] last week.
Since [GRBs][GRBs] can also emit copious amounts of [x-rays][x-rays], a bright flash of x-rays arrived nearly simultaneously with the [gamma-radiation][gamma-radiation].
[In this case][In this case], the X-rays also bounced off regions high in dust right here in our [Milky Way Galaxy][Milky Way Galaxy], creating the [unusual reflections][unusual reflections].
The greater the [angle][angle] between reflecting Milky Way dust and the GRB, the greater the radius of the [X-ray rings][X-ray rings], and, typically, the longer it takes for these [light-echoe][light-echoe]s to arrive.


## 詞彙學習（漢羅/POJ/KIP/華語/English）

- 【Gamma-光暴天體】Gamma-kng-pō thian-thé/Gamma-kng-pō thian-thé/伽瑪射線暴/Gamma-ray burst (GRB)
- 【GRB 221009A】GRB jī-jī-it-khòng-khòng-kiú A/RB jī-jī-it-khòng-khòng-kiú A/GRB 221009A/GRB 221009A
- 【輻射線】hok-siā-suànn/hok-siā-suànn/輻射線/radiation


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[dust]:https://apod.nasa.gov/apod/ap030721.html
[Milky Way Galaxy]:https://imagine.gsfc.nasa.gov/science/objects/milkyway1.html
[GRB 221009A]:https://en.wikipedia.org/wiki/GRB_221009A
[gamma-ray burst]:https://en.wikipedia.org/wiki/Gamma-ray_burst
[far across]:https://gcn.gsfc.nasa.gov/gcn/gcn3/32648.gcn3
[our Solar System]:https://solarsystem.nasa.gov/solar-system/our-solar-system/in-depth/
[GRBs]:https://www.quantamagazine.org/brighter-than-a-billion-billion-suns-gamma-ray-bursts-continue-to-surprise-20210630/
[x-rays]:https://science.nasa.gov/ems/11_xrays
[gamma-radiation]:https://science.nasa.gov/ems/12_gammarays
[In this case]:https://gcn.gsfc.nasa.gov/gcn/gcn3/32680.gcn3
[Milky Way Galaxy]:http://www.atlasoftheuniverse.com/galaxy.html
[unusual reflections]:https://apod.nasa.gov/apod/ap200224.html
[angle]:https://www.khanacademy.org/science/in-in-class11th-physics/in-in-11th-physics-units-and-measurement/in-in-11th-physics-physical-quantities-and-their-measurement/a/angular-measure-1
[X-ray rings]:https://apod.nasa.gov/apod/ap040130.html
[light-echoe]:https://en.wikipedia.org/wiki/Light_echo
