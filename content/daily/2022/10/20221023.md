---
title: 澳洲 Pinnacles 天頂 ê 銀河 kah 黃道光
date: 2022-10-23
publishdate: 2022-10-23T11:45:00+0800
tags: [銀河, 黃道光, 石灰石, 木星, 土星, 彎弓橋, 銀河系, 中央帶, 太陽系]
hero: https://apod.nasa.gov/apod/image/2210/ZodiacalPinnacles_Zhang_1080_annotated.jpg
summary: 相片中央 ùi 地平線 peh--起來 ê 黃道光，是日光去予浮佇 太陽系行星之間 ê 塗粉粒反射產生--ê。
---

{{% apod %}}

- 原始文章：[Milky Way and Zodiacal Light over Australian Pinnacles](https://apod.nasa.gov/apod/ap221023.html)
- 影像來源 kah 版權：[Jingyi Zhang](mailto:jingyi.tia.zhang@gmail.com)
- 台文翻譯：[An-Li Tsai][An-Li Tsai] ([NCU][NCU])

## [漢羅] 澳洲 Pinnacles 天頂 ê 銀河 kah 黃道光
這个奇怪 ê 世界是佇佗位？[啊][E][就][a] [地][r][球][t] [啦][h]！
這張相片 ê 前景是 [澳洲][Australia] 西部 [Nambung 國家公園][Nambung National Park] ê [尖石岩][Pinnacles]。
這是古早時代 ê 花蛤仔（[石灰石][limestone]）做--出來--ê，是講這寡 kah 人平大 ê [美麗尖石岩][picturesque spires] 是按怎形成--ê，就是一个 [研究主題][topic of research] 矣。
這張[美麗 ê][picturesque] 全景圖是 2017 年 9 月翕--ê。
相片中央 ùi 地平線 peh--起來 ê [黃道光][zodiacal light]，是日光去予浮佇 [太陽系][Solar System] 行星之間 ê 塗粉粒反射產生--ê。
迒過相片頂懸 ê 彎弓橋是咱 [銀河系][Milky Way Galaxy] ê 中央帶。
咱閣會當佇背景 ê 夜空，看著 [木星][Jupiter]、[土星][Saturn]、kah 幾若粒有名 ê [恆星][stars]。

## [POJ] Ò-chiu Pinnacles thiⁿ-téng ê Gîn-hô kah N̂g-tō-kng
Chit ē kî-koài ê sè-kài sī tī tó-ūi? Ah to̍h Tē-kiû lah!
Chit tiuⁿ siòng-phìⁿ ê chiân-kéng sī Ò-chiu se-pō͘ Nambung Kok-ka Kong-hn̂g ê chiam chio̍h-giâm.
Che sī kó͘-chá sî-tāi ê hoe-kap-á (chio̍h-hoe-chio̍h) chò--chhut-lâi--ê, sī kóng chit-kóa kah lâng pîⁿ tōa ê bí-lē chiam chio̍h-giâm sī án-ná hêng-sêng--ê, to̍h sī chi̍t ê giâm-kiú chú-tê ah.
Chit tiuⁿ bí-lē ê choân-kéng-tô͘ sī 2017 nî 9 goe̍h hip--ê.
Siòng-phìⁿ tiong-ng ùi tē-pêng-sòaⁿ peh--khí-lâi ê n̂g-tō-kng, sī ji̍t-kng khì hō͘ phû tī Thài-iông-hē kiâⁿ-chhiⁿ chi kan ê thô͘-hún-lia̍p hoán-siā sán-seng--ê.
Hāⁿ kòe siòng-phìⁿ téng-koân ê oan-kiong-kiô sī lán Gîn-hô-hē ê tiong-ng-tòa.
Lán koh ē-tàng tī pōe-kéng ê iā-khong, khòaⁿ tio̍h Bo̍k-chhiⁿ, Thó͘-chhiⁿ, kah kúi-ā-lia̍p ū-miâ ê hêng-chhiⁿ.


## [KIP] Ò-tsiu Pinnacles thinn-tíng ê Gîn-hô kah N̂g-tō-kng
Tsit ē kî-kuài ê sè-kài sī tī tó-uī? Ah to̍h Tē-kiû lah!
Tsit tiunn siòng-phìnn ê tsiân-kíng sī Ò-tsiu se-pōo Nambung Kok-ka Kong-hn̂g ê tsiam tsio̍h-giâm.
Tse sī kóo-tsá sî-tāi ê hue-kap-á (tsio̍h-hue-tsio̍h) tsò--tshut-lâi--ê, sī kóng tsit-kuá kah lâng pînn tuā ê bí-lē tsiam tsio̍h-giâm sī án-ná hîng-sîng--ê, to̍h sī tsi̍t ê giâm-kiú tsú-tê ah.
Tsit tiunn bí-lē ê tsuân-kíng-tôo sī 2017 nî 9 gue̍h hip--ê.
Siòng-phìnn tiong-ng uì tē-pîng-suànn peh--khí-lâi ê n̂g-tō-kng, sī ji̍t-kng khì hōo phû tī Thài-iông-hē kiânn-tshinn tsi kan ê thôo-hún-lia̍p huán-siā sán-sing--ê.
Hānn kuè siòng-phìnn tíng-kuân ê uan-kiong-kiô sī lán Gîn-hô-hē ê tiong-ng-tuà.
Lán koh ē-tàng tī puē-kíng ê iā-khong, khuànn tio̍h Bo̍k-tshinn, Thóo-tshinn, kah kuí-ā-lia̍p ū-miâ ê hîng-tshinn.

## [English] Milky Way and Zodiacal Light over Australian Pinnacles
What strange world is this?
[E][E][a][a][r][r][t][t][h][h].
In the foreground of the featured image are the [Pinnacles][Pinnacles], unusual rock spires in [Nambung National Park][Nambung National Park] in Western [Australia][Australia].
Made of ancient sea shells ([limestone][limestone]), how these human-sized [picturesque spires][picturesque spires] formed remains a [topic of research].
The [picturesque][picturesque] panorama was taken in 2017 September.
A ray of [zodiacal light][zodiacal light], sunlight reflected by dust grains orbiting between the planets in the [Solar System][Solar System], rises from the horizon near the image center.
Arching across the top is the central band of our [Milky Way Galaxy][Milky Way Galaxy].
The planets [Jupiter][Jupiter] and [Saturn][Saturn], as well as several famous [stars][stars] are also visible in the background night sky.

## 詞彙學習（漢羅/POJ/KIP/華語/English）

- 【黃道光】n̂g-tō-kng/n̂g-tō-kng/黃道光/zodiacal light
- 【石灰石】chio̍h-hoe-chio̍h/tsio̍h-hue-tsio̍h/石灰石/
- 【木星】Bo̍k-chhiⁿ/Bo̍k-tshinn/木星/Jupiter
- 【土星】Thó͘-chhiⁿ/Thóo-tshinn/土星/Saturn
- 【彎弓橋】oan-kiong-kiô/uan-kiong-kiô/拱橋/Arc
- 【銀河系】Gîn-hô-hē/Gîn-hô-hē/銀河系/the Milky Way Galaxy
- 【中央帶】tiong-ng-tòa/tiong-ng-tuà/中央帶/the central band
- 【太陽系】Thài-iông-hē/Thài-iông-hē/太陽系/the Solar System



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[E]:https://apod.nasa.gov/apod/ap150223.html
[a]:https://apod.nasa.gov/apod/ap121017.html
[r]:https://apod.nasa.gov/apod/ap150126.html
[t]:https://apod.nasa.gov/apod/ap150412.html
[h]:https://apod.nasa.gov/apod/ap130505.html
[Pinnacles]:https://en.wikipedia.org/wiki/The_Pinnacles_(Western_Australia)
[Nambung National Park]:https://en.wikipedia.org/wiki/Nambung_National_Park
[Australia]:https://en.wikipedia.org/wiki/Australia
[limestone]:https://www.sciencelearn.org.nz/resources/1420-history-of-limestone-uses-timeline
[picturesque spires]:https://www.youtube.com/watch?v=aHYeFR2RP0I
[topic of research]:https://en.wikipedia.org/wiki/The_Pinnacles_(Western_Australia)
[picturesque]:https://www.dig-in.com.au/wp-content/uploads/2018/03/Happy-dog.jpg
[zodiacal light]:https://apod.nasa.gov/apod/ap140911.html
[Solar System]:http://www.nasa.gov/topics/solarsystem/overview/index.html
[Milky Way Galaxy]:http://www.atlasoftheuniverse.com/galaxy.html
[Jupiter]:https://solarsystem.nasa.gov/planets/jupiter/in-depth/
[Saturn]:https://solarsystem.nasa.gov/planets/saturn/in-depth/
[stars]:https://science.nasa.gov/astrophysics/focus-areas/how-do-stars-form-and-evolve/
