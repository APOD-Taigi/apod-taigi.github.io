---
title: NGC 1499：加州星雲
date: 2022-10-22
publishdate: 2022-10-22T11:45:00+0800
tags: [NGC 1499, 加州星雲, 銀河系, 捲螺仔手骨, 捲螺仔星系, 獵戶座手骨, 水素, 複合, 電子, 英仙座 ξ, 英仙座, 昴宿星團, 發射星雲]
hero: https://apod.nasa.gov/apod/fap/image/2210/20221011NGC1499CaliforniaNebula1024.jpg
summary: 這个宇宙雲就浮佇銀河系 ê 捲螺仔手骨 獵戶座手骨遐，伊 ê 外形看起來就敢若是美國西岸加州。
---

{{% apod %}}

- 原始文章：[NGC 1499: The California Nebula](https://apod.nasa.gov/apod/ap221022.html)
- 影像來源 kah 版權：Stephen Kennedy 
- 台文翻譯：[An-Li Tsai][An-Li Tsai] ([NCU][NCU])

## [漢羅] NGC 1499：加州星雲
[這个宇宙雲][this cosmic cloud] 就浮佇銀河系 ê 捲螺仔手骨 獵戶座手骨遐，伊 ê 外形看起來就敢若是美國西岸 ê 加州。
咱 ê [太陽][Sun] 嘛佇銀河系 ê [獵戶座手骨][Orion Arm] 遐，離 [加州星雲][California Nebula] 干焦 1500 光年遠爾爾。
這个經典 ê 發射星雲 嘛叫做 [NGC 1499][NGC 1499]，有 100 光年長。
加州星雲發出特別 ê 紅光，這是水素原子 佮 phàng-見 ê 電子複合發出 ê 光。
電子以前捌去予高能恆星光離子化，煞落去。
這粒提供[高能恆星光][energetic starlight] 共 星雲內底大部份氣體離子化 ê 天體，應該是星雲正爿 ê 高溫恆星 [英仙座 ξ][Xi Persei]。
這張 3 度 [闊 ê 深空影像][wide field of view.] 內底，有發光 ê 星雲、閘光 ê 塗粉、佮 恆星，這對天文攝影師來講是一个足有名 ê 目標。
加州星雲就佇 [英仙座][Perseus] 遐，離 [昴宿星團][Pleiades] 無偌遠。


## [POJ] NGC 1499: Ka-chiu-seng-hûn
Chit-ê ú-tiū-hûn to̍h phû tī Gîn-hô-hē ê kńg-lê-á chhiú-kut La̍h-hō͘-chō chhiú-kut hiah, i ê gōa-hêng khòaⁿ--khí-lâi to̍h ká-ná sī Bí-kok se-hōaⁿ ê Ka-chiu.
Lán ê Thài-iông mā tī Gîn-hô-hē ê La̍h-hō͘-chō chhiú-kut hiah, lī Ka-chiu-seng-hûn kan-na 1500 kng-nî hn̄g niā-niā.
Chit-ê keng-tián ê hoat-siā-seng-hûn mā kiò-chò NGC 1499, ū 100 kng-nî tn̂g.
Ka-chiu-seng-hûn hoat-chhut te̍k-pia̍t ê âng-kng, che sī chúi-sò͘ goân-chú kah phàng-kìⁿ ê tiān-chú ho̍k-ha̍p hoat--chhut ê kng.
Tiān-chú í-chêng bat khì hō͘ ko-lêng hêng-chhiⁿ kng lī-chú hòa, soah lak--khì.
Chit-lia̍p thê-kiong ko-lêng hêng-chhiⁿ kng kā seng-hûn lāi-té tāi-pō͘-hūn khì-thé lī-chú hòa ê thian-thé, eng-kai sī seng-hûn chiàⁿ-pêng ê ko-un hêng-chhiⁿ Eng-sian-chō ξ。
Chit tiuⁿ 3 tō͘ khoah ê chhim-khong iáⁿ-siōng lāi-té, ū hoat-kng ê seng-hûn, cha̍h-kng ê thô͘-hún, kah hêng-chhiⁿ, che tùi thian-bûn liap-iáⁿ-su lâi kóng sī chit ê chiok ū-miâ ê bo̍k-piau.
Ka-chiu-seng-hûn to̍h tī Eng-sian-chō hiah, lī Báu-siù-seng-thoân bô gōa hn̄g.



## [KIP] NGC 1499: Ka-tsiu-sing-hûn
Tsit-ê ú-tiū-hûn to̍h phû tī Gîn-hô-hē ê kńg-lê-á tshiú-kut La̍h-hōo-tsō tshiú-kut hiah, i ê guā-hîng khuànn--khí-lâi to̍h ká-ná sī Bí-kok se-huānn ê Ka-tsiu.
Lán ê Thài-iông mā tī Gîn-hô-hē ê La̍h-hōo-tsō tshiú-kut hiah, lī Ka-tsiu-sing-hûn kan-na 1500 kng-nî hn̄g niā-niā.
Tsit-ê king-tián ê huat-siā-sing-hûn mā kiò-tsò NGC 1499, ū 100 kng-nî tn̂g.
Ka-tsiu-sing-hûn huat-tshut ti̍k-pia̍t ê âng-kng, tse sī tsuí-sòo guân-tsú kah phàng-kìnn ê tiān-tsú ho̍k-ha̍p huat--tshut ê kng.
Tiān-tsú í-tsîng bat khì hōo ko-lîng hîng-tshinn kng lī-tsú huà, suah lak--khì.
Tsit-lia̍p thê-kiong ko-lîng hîng-tshinn kng kā sing-hûn lāi-té tāi-pōo-hūn khì-thé lī-tsú huà ê thian-thé, ing-kai sī sing-hûn tsiànn-pîng ê ko-un hîng-tshinn Ing-sian-tsō ξ。
Tsit tiunn 3 tōo khuah ê tshim-khong iánn-siōng lāi-té, ū huat-kng ê sing-hûn, tsa̍h-kng ê thôo-hún, kah hîng-tshinn, tse tuì thian-bûn liap-iánn-su lâi kóng sī tsit ê tsiok ū-miâ ê bo̍k-piau.
Ka-tsiu-sing-hûn to̍h tī Ing-sian-tsō hiah, lī Báu-siù-sing-thuân bô guā hn̄g.

## [English] NGC 1499: The California Nebula
Drifting through the Orion Arm of the spiral Milky Way Galaxy, [this cosmic cloud][this cosmic cloud] by chance echoes the outline of California on the west coast of the United States.
Our own [Sun][Sun] also lies within the Milky Way's [Orion Arm][Orion Arm], only about 1,500 light-years from the [California Nebula][California Nebula].
Also known as [NGC 1499][NGC 1499], the classic emission nebula is around 100 light-years long.
The California Nebula shines with the telltale reddish glow characteristic of hydrogen atoms recombining with [long lost][long lost] electrons.
The electrons have been stripped away, ionized by energetic starlight.
Most likely providing the [energetic starlight][energetic starlight] that ionizes much of the nebular gas is the bright, hot star [Xi Persei][Xi Persei] just to the right of the nebula.
A popular target for astrophotographers, this deep image reveals the [glowing nebula, obscuring dust][glowing nebula, obscuring dust], and stars across a 3 degree [wide field of view.][wide field of view.] 
The California nebula lies toward the constellation [Perseus][Perseus], not far from the [Pleiades][Pleiades].


## 詞彙學習（漢羅/POJ/KIP/華語/English）

- 【NGC 1499】NGC it-sù-kiú-kiú/NGC it-sù-kiú-kiú/NGC 1499/NGC 1499
- 【加州星雲】Ka-chiu-seng-hûn/Ka-tsiu-sing-hûn/加州星雲/the California Nebula
- 【銀河系】Gîn-hô-hē/Gîn-hô-hē/銀河系/the Milky Way Galaxy
- 【捲螺仔星系】kńg-lê-á seng-hē/kńg-lê-á sing-hē/螺旋星系/spiral galaxy
- 【捲螺仔手骨】kńg-lê-á chhiú-kut/kńg-lê-á tshiú-kut/螺旋手臂/spiral arm
- 【獵戶座手骨】La̍h-hō͘-chō/La̍h-hōo-tsō/獵戶座手臂/Orion Arm
- 【水素】chúi-sò͘/tsuí-sòo/氫/hydrogen
- 【複合】ho̍k-ha̍p/ho̍k-ha̍p/複合/recombination
- 【電子】tiān-chú/tiān-tsú/電子/electron
- 【英仙座 ξ】Eng-sian-chō ksi/Ing-sian-tsō ksi/英仙座 ξ/Xi Persei
- 【英仙座】Eng-sian-chō/Ing-sian-tsō/英仙座/Perseus
- 【昴宿星團】Báu-siù-seng-thoân/Báu-siù-sing-thuân/昴宿星團/Pleiades
- 【發射星雲】hoat-siā-seng-hûn/huat-siā-sing-hûn/發射星雲/emission nebula
- 【】///

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[this cosmic cloud]:http://www.atlasoftheuniverse.com/nebulae/ngc1499.html
[Sun]:https://apod.nasa.gov/apod/ap140506.html
[Orion Arm]:http://www.atlasoftheuniverse.com/5000lys.html
[California Nebula]:http://en.wikipedia.org/wiki/California_Nebula
[NGC 1499]:http://spider.seds.org/spider/Misc/n1499.html
[long lost]:https://apod.nasa.gov/apod/lib/lament.html
[energetic starlight]:https://science.nasa.gov/ems/10_ultravioletwaves
[Xi Persei]:http://en.wikipedia.org/wiki/Xi_Persei
[glowing nebula, obscuring dust]:https://arxiv.org/abs/0908.0646
[wide field of view.]:https://apod.nasa.gov/apod/ap090411.html
[Perseus]:http://en.wikipedia.org/wiki/Perseus_%28constellation%29
[Pleiades]:https://apod.nasa.gov/apod/ap131122.html

