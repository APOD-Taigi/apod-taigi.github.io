---
title: 獵戶座太空船 kah 月球 ê 風暴洋
date: 2022-12-08
publishdate: 2022-12-08T11:45:00+0800
tags: [獵戶座太空船, 月球, 風暴洋, 太陽能枋, 晨昏線, Marius 隕石坑, Kepler 隕石坑, 輻射紋]
hero: https://apod.nasa.gov/apod/fap/image/2212/art001e002132_apod1024.jpg
summary: 無載人 ê 獵戶座太空船頂懸彼台 kha-mé-lah，佇 12 月 5 號翕著這个景色。

categories: [podcast]
vocals: [阿錕]
---

{{% apod %}}

- 原始文章：[Orion and the Ocean of Storms](https://apod.nasa.gov/apod/ap221208.html)
- 影像來源：[NASA](https://www.nasa.gov/), [Artemis 1](https://www.nasa.gov/artemis-1)
- 台文翻譯：[An-Li Tsai][An-Li Tsai] ([NCU][NCU])

{{< podcast "clcf1ugna0c5x010g66h8cyok" >}}

## [漢羅] 獵戶座太空船 kah 月球 ê 風暴洋
無載人 ê 獵戶座太空船頂懸彼台 kha-mé-lah，[佇 12 月 5 號翕著這个景色][this view on December 5]。
這个時陣獵戶座太空船當咧倚近月球，時到會利用飛過月球提著動力，才飛轉來地球。
佇獵戶座太空船其中一片太陽能枋下底，是風暴洋 [西爿][western t] 邊緣 暗暗平平 ê 地形。
[風暴洋][Oceanus Procellarum] 是 [過去月球頂懸上大 ê 岩漿海][Moon's lava-flooded maria]，伊佇月球倚咱地球這爿面是足明顯--ê。
月球 ê 晨昏線就佇相片 ê 倒爿，這是月球日時佮暗暝交界 ê 烏影線。
相片頂懸中央彼个是直徑 41 公里闊 ê 深色 [Marius 隕石坑][crater Marius]。
相片正爿邊仔彼个有輻射紋 ê [Kepler 隕石坑][crater Kepler]，就佇太陽能枋 ê 正爿。
Kepler 隕石坑 ê 淺色輻射紋，湠到北爿 kah 西爿，去拄著 [深色 ê Marius 隕石坑][dark floored Marius]。
[是講][Of course]，獵戶座太空船按算欲佇 [12 月 11][December 11 splashdown] 彼工轉來，伊會降落佇[地球][planet Earth's] ê 太平洋。


## [POJ] La̍h-hō͘-chō Thài-khong-chûn kah Goe̍h-kiû ê Hong-pō-iûⁿ
Bô chài lâng ê La̍h-hō͘-chō thài-khong-chûn téng-koân hit-tâi kha-mé-lah, tī 12 goe̍h 5 hō hi̍p tio̍h chit ê kéng-sek.
Chit ê sî-chūn La̍h-hō͘-chō thài-khong-chûn tng leh óa-kīn Goe̍h-kiû, sî-kàu ē lī-iōng poe kòe Goe̍h-kiû thê-tio̍h ê tōng-le̍k, chiah poe tńg-lâi Tē-kiû.
Tī La̍h-hō͘-chō thài-khong-chûn kî-tiong chi̍t phìⁿ thài-iông-lêng-pang ē-té, sī Hong-pō-iûⁿ sai-pêng pian-iân àm-àm pêⁿ-pêⁿ ê tē-hêng.
Hong-pō-iûⁿ sī kòe-khì Goe̍h-kiû téng-koân siōng tōa ê giâm-chiuⁿ-hái, î tī Goe̍h-kiû óa lán chit-pêng-bīn sī chiok bêng-hián--ê.
Goe̍h-kiû ê sîn-hun-sòaⁿ to̍h tī siòng-phìⁿ ê tò-pêng, che sī Goe̍h-kiû ji̍t-sî kah àm-mî kau-kài ê o͘-iáⁿ sòaⁿ.
Siòng-phìⁿ téng-koân tiong-ng hit-ê sī ti̍t-kèng 41 kong-lí khoah ê chhim-sek Marius ún-se̍k-kheⁿ.
Siòng-phìⁿ chiàⁿ-pêng piⁿ-á hit-ê ū hok-siā-bûn ê Kepler ún-se̍k-kheⁿ, to̍h tī thài-iông-lêng-pang ê chiàⁿ-pêng.
Kepler ún-se̍k-kheⁿ ê chhián-sek hok-siā-bûn, thòaⁿ kàu pak-pêng kah sai-pêng, khì tú-tio̍h chhim-sek ê Marius ún-se̍k-kheⁿ.
Sī kóng, La̍h-hō͘-chō thài-khong-chûn àn-sǹg beh tī 12 goe̍h 11 hit-kang tńg--lâi, î ē kàng-lo̍h tī Tē-kiû ê Thài-pêng-iûⁿ.

## [KIP] La̍h-hōo-tsō Thài-khong-tsûn kah Gue̍h-kiû ê Hong-pō-iûnn
Bô tsài lâng ê La̍h-hōo-tsō thài-khong-tsûn tíng-kuân hit-tâi kha-mé-lah, tī 12 gue̍h 5 hō hi̍p tio̍h tsit ê kíng-sik.
Tsit ê sî-tsūn La̍h-hōo-tsō thài-khong-tsûn tng leh uá-kīn Gue̍h-kiû, sî-kàu ē lī-iōng pue kuè Gue̍h-kiû thê-tio̍h ê tōng-li̍k, tsiah pue tńg-lâi Tē-kiû.
Tī La̍h-hōo-tsō thài-khong-tsûn kî-tiong tsi̍t phìnn thài-iông-lîng-pang ē-té, sī Hong-pō-iûnn sai-pîng pian-iân àm-àm pênn-pênn ê tē-hîng.
Hong-pō-iûnn sī kuè-khì Gue̍h-kiû tíng-kuân siōng tuā ê giâm-tsiunn-hái, î tī Gue̍h-kiû uá lán tsit-pîng-bīn sī tsiok bîng-hián--ê.
Gue̍h-kiû ê sîn-hun-suànn to̍h tī siòng-phìnn ê tò-pîng, tse sī Gue̍h-kiû ji̍t-sî kah àm-mî kau-kài ê oo-iánn suànn.
Siòng-phìnn tíng-kuân tiong-ng hit-ê sī ti̍t-kìng 41 kong-lí khuah ê tshim-sik Marius ún-si̍k-khenn.
Siòng-phìnn tsiànn-pîng pinn-á hit-ê ū hok-siā-bûn ê Kepler ún-si̍k-khenn, to̍h tī thài-iông-lîng-pang ê tsiànn-pîng.
Kepler ún-si̍k-khenn ê tshián-sik hok-siā-bûn, thuànn kàu pak-pîng kah sai-pîng, khì tú-tio̍h tshim-sik ê Marius ún-si̍k-khenn.
Sī kóng, La̍h-hōo-tsō thài-khong-tsûn àn-sǹg beh tī 12 gue̍h 11 hit-kang tńg--lâi, î ē kàng-lo̍h tī Tē-kiû ê Thài-pîng-iûnn.

## [English] Orion and the Ocean of Storms
A camera on board the uncrewed Orion spacecraft captured [this view on December 5][this view on December 5] as Orion approached its return powered flyby of the Moon.
Below one of Orion's extended solar arrays lies dark, smooth, terrain along the [western][western e] edge of the Oceanus Procellarum.
Prominent on the lunar nearside [Oceanus Procellarum][Oceanus Procellarum], the Ocean of Storms, is the largest of the [Moon's lava-flooded maria][Moon's lava-flooded maria].
The lunar terminator, shadow line between lunar night and day, runs along the left of the frame.
Dark floored, 41 kilometer diameter [crater Marius][crater Marius] is top center, with ray [crater Kepler][crater Kepler] peeking in at the edge, just right of the solar array wing.
Kepler's bright rays extend to the north and west, reaching the [dark floored Marius][dark floored Marius].
[Of course][Of course] the Orion spacecraft is now headed toward a [December 11 splashdown][December 11 splashdown] in [planet Earth's][planet Earth's] water-flooded Pacific Ocean.

## 詞彙學習（漢羅/POJ/KIP/華語/English）
- 【獵戶座太空船】La̍h-hō͘-chō thài-khong-chûn/La̍h-hōo-tsō thài-khong-tsûn/獵戶座太空船/Orion spacecraft
- 【月球】Goe̍h-kiû/Gue̍h-kiû/月球/Moon
- 【風暴洋】Hong-pō-iûⁿ/Hong-pō-iûnn/風暴洋/the Ocean of Storms
- 【風暴洋】Hong-pō-iûⁿ/Hong-pō-iûnn/風暴洋/the Oceanus Procellarum
- 【太陽能枋】thài-iông-lêng-pang/thài-iông-lîng-pang/太陽能板/the solar array wing
- 【晨昏線】sîn-hun-sòaⁿ/sîn-hun-suànn/晨昏線/terminator
- 【Marius 隕石坑】Marius ún-se̍k-kheⁿ/Marius ún-si̍k-khenn/馬利厄斯隕石坑/crater Marius
- 【Kepler 隕石坑】Kepler ún-se̍k-kheⁿ/Kepler ún-si̍k-khenn/克卜勒隕石坑/crater Kepler
- 【輻射紋】hok-siā-bûn/hok-siā-bûn/輻射紋/ray


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[this view on December 5]:https://flickr.com/photos/nasa2explore/52547306790/in/album-72177720303788800/
[western e]:https://apod.nasa.gov/apod/ap220128.html
[western t]:https://apod.tw/daily/20220128/
[Oceanus Procellarum]:https://earthsky.org/space/new-ideas-about-origin-of-lunar-ocean-of-storms/
[Moon's lava-flooded maria]:https://en.wikipedia.org/wiki/Lunar_mare
[crater Marius]:https://en.wikipedia.org/wiki/Marius_(crater)
[crater Kepler]:https://en.wikipedia.org/wiki/Kepler_(lunar_crater)
[dark floored Marius]:https://science.nasa.gov/marius-hills-and-hole-moon
[Of course]:https://blogs.nasa.gov/artemis/
[December 11 splashdown]:https://www.nasa.gov/press-release/nasa-sets-coverage-of-orion-s-historic-moon-mission-return-splashdown
[planet Earth's]:https://www.nasa.gov/image-feature/apollo-17-astronauts-capture-iconic-blue-marble-50-years-ago
