---
title: 合併星系組 IIZw096
date: 2022-12-002
publishdate: 2022-12-02T11:45:00+0800
tags: [free2share, 合併星系, IIZw096, 海豬仔座, James Webb 太空望遠鏡, 捲螺仔手骨, 恆星形成區]
hero: https://apod.nasa.gov/apod/image/2212/potm2211a_1024.jpg
summary: 這組合併星系佇紅外線波段是足光 ê，伊離咱有 5 億年遠，佇海豬座 ê 方向。
categories: [podcast]
vocals: [阿錕]
---

{{% apod %}}

- 原始文章：[Merging Galaxy Pair IIZw096](https://apod.nasa.gov/apod/ap221202.html)
- 影像來源：[ESA/Webb](https://esawebb.org/), NASA & CSA, L. Armus, A. Evans
- 台文翻譯：[An-Li Tsai][An-Li Tsai] ([NCU][NCU])

{{< podcast "clc51ojp904m2010g4je3742j" >}}

## [漢羅] 合併星系組 IIZw096
[這組合併星系][this merging galaxy pair] 佇紅外線波段是足光--ê，伊離咱有 5 億光年遠，佇海豬仔座 ê 方向。
這張相片內底，有 [這組宇宙天體][cosmic mashup]，有背景 ê 遙遠星系，閣有前景閃閃爍爍 ê 天星。
這張深空影像是 ùi [James Webb 太空望遠鏡][James Webb Space Telescope image] 來--ê。
這个星系合併有 10 億光年遐爾闊。
這張影像 ê 資料是 ùi Webb 太空望遠鏡 ê 近紅外線相機 ([NIRCam][NIRCam]) 佮 中紅外線儀器 ([MIRI][MIRI]) 來--ê。
這張清楚 ê 紅外線合成影像內底有 kā 規个星系尺度攏翕起來。
內底有厚塗粉 ê 合併星系 ê [重組結構][restructuring]，包括有強烈形成恆星 ê 形成區 佮 去予搝甲變形 ê 捲螺仔手骨。

## [POJ] Ha̍p-pèng seng-hē-chō IIZw096
Chit chō͘ ha̍p-pèng seng-hē tī âng-gōa-sòaⁿ pho-tōaⁿ sī chiok kng--ê, i lī lán ū 5 ek kng-nî hn̄g, tī hái-ti-á-chō ê hong-hiòng.
Chit tiuⁿ siòng-phìⁿ lāi-té, ū chit chō͘ ú-tiū thian-thé, ū pōe-kéng ê iâu-oán seng-hē, koh ū chiân-kéng siám-siám-sih-sih ê thiⁿ-chheⁿ.
Chit tiuⁿ chhim-khong iáⁿ-siōng sī ùi James Webb Thài-khong Bōng-oán-kiàⁿ lâi--ê.
Chit ê seng-hē ha̍p-pèng ū 10 ek kng-nî hiah-nī khoah.
Chit tiuⁿ iáⁿ-siōng ê chu-liāu sī ùi Webb Thài-khong Bōng-oán-kiàⁿ ê Kīn Âng-gōa-sòaⁿ Siòng-ki (WIRCam) kah Tiong Âng-gōa-sòaⁿ Gî-khì (MIRI) lâi--ê.
Chit tiuⁿ chheng-chhó ê âng-gōa-sòaⁿ ha̍p-sêng iáⁿ-siōng lāi-té ū kā kui-ê seng-hē chhioh-tō͘ lóng hip--khí-lâi.
Lāi-té ū kāu thô͘-hún ê ha̍p-pèng seng-hē ê têng-chō͘ kiat-kò͘, pau-koat ū kiông-lia̍t hêng-sêng hêng-chheⁿ ê hêng-sêng-khu kah khì hō͘ giú kah piàn-hêng ê kńg-lê-á chhiú-kut.


## [KIP] Ha̍p-pìng sing-hē-tsō IIZw096
Tsit tsōo ha̍p-pìng sing-hē tī âng-guā-suànn pho-tuānn sī tsiok kng--ê, i lī lán ū 5 ik kng-nî hn̄g, tī hái-ti-á-tsō ê hong-hiòng.
Tsit tiunn siòng-phìnn lāi-té, ū tsit tsōo ú-tiū thian-thé, ū puē-kíng ê iâu-uán sing-hē, koh ū tsiân-kíng siám-siám-sih-sih ê thinn-tshenn.
Tsit tiunn tshim-khong iánn-siōng sī uì James Webb Thài-khong Bōng-uán-kiànn lâi--ê.
Tsit ê sing-hē ha̍p-pìng ū 10 ik kng-nî hiah-nī khuah.
Tsit tiunn iánn-siōng ê tsu-liāu sī uì Webb Thài-khong Bōng-uán-kiànn ê Kīn Âng-guā-suànn Siòng-ki (WIRCam) kah Tiong Âng-guā-suànn Gî-khì (MIRI) lâi--ê.
Tsit tiunn tshing-tshó ê âng-guā-suànn ha̍p-sîng iánn-siōng lāi-té ū kā kui-ê sing-hē tshioh-tōo lóng hip--khí-lâi.
Lāi-té ū kāu thôo-hún ê ha̍p-pìng sing-hē ê tîng-tsōo kiat-kòo, pau-kuat ū kiông-lia̍t hîng-sîng hîng-tshenn ê hîng-sîng-khu kah khì hōo giú kah piàn-hîng ê kńg-lê-á tshiú-kut.

## [English] Merging Galaxy Pair IIZw096
Bright at infrared wavelengths, [this merging galaxy pair][this merging galaxy pair] is some 500 million light-years away toward the constellation Delphinus.
The [cosmic mashup][cosmic mashup] is seen against a background of even more distant galaxies, and occasional spiky foreground stars.
But the galaxy merger itself spans about 100,000 light-years in this deep [James Webb Space Telescope image][James Webb Space Telescope image].
The image data is from Webb's Near-InfraRed Camera ([NIRCam][NIRCam]) and Mid-InfraRed Instrument ([MIRI][MIRI]).
Their combined, sharp infrared view follows galactic scale [restructuring][restructuring] in the dusty merger's wild jumble of intense star forming regions and distorted spiral arms.


## 詞彙學習（漢羅/POJ/KIP/華語/English）
- 【合併星系】ha̍p-pèng seng-hē/ha̍p-pìng sing-hē/合併星系/merging galaxies
- 【IIZw096】IIZw khòng-kiú-lio̍k/IIZw khòng-kiú-lio̍k/IIZw096/IIZw096
- 【海豬仔座】Hái-ti-á-chō/Hái-ti-á-tsō/海豚座/the constellation Delphinus
- 【James Webb 太空望遠鏡】James Webb Thài-khong Bōng-oán-kiàⁿ/James Webb Thài-khong Bōng-uán-kiànn/詹姆斯韋伯太空望遠鏡/James Webb Space Telescope
- 【捲螺仔手骨】kńg-lê-á chhiú-kut/kńg-lê-á tshiú-kut/旋臂/spiral arms
- 【恆星形成區】hêng-chheⁿ hêng-sêng-khu/hîng-tshenn hîng-sîng-khu/恆星形成區/star forming region


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[this merging galaxy pair]:https://arxiv.org/abs/2208.10647
[cosmic mashup]:https://esawebb.org/images/comparisons/potm2211a/
[James Webb Space Telescope image]:https://esawebb.org/images/potm2211a/
[NIRCam]:https://webbtelescope.org/contents/media/images/01FA0SZSEW1TZ51BHG0EGW2EZP
[MIRI]:https://webb.nasa.gov/content/observatory/instruments/miri.html
[restructuring]:https://apod.nasa.gov/apod/ap201203.html
