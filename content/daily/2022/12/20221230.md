---
title: 火星 kah 星團
date: 2022-12-30
publishdate: 2022-12-30T11:45:00+0800
tags: [火星, 金牛座 α 星, 金牛座, 畢宿五, 星團, 畢宿星團, 昴宿星團, 紅巨星, 開放星團, V 形船碇, 天球, 七姊妹仔星團, Messier 45, 視線, 視野]
hero: https://apod.nasa.gov/apod/fap/image/2212/mars_clusters1024.jpg
summary: 今年年尾，火星會繼續 tī 地球夜空 ê 金牛座附近閃閃爍爍。
---

{{% apod %}}

- 原始文章：[Mars and the Star Clusters](https://apod.nasa.gov/apod/ap221230.html)
- 影像來源 kah [版權][copyright]：[Gabor Balazs](https://www.asztrofoto.hu/adatlap/BGabor)
- 台文翻譯：[An-Li Tsai][An-Li Tsai] ([NCU][NCU])

## [漢羅] 火星 kah 星團
[今年][At this year's] 年尾，[火星會繼續][Mars still t] tī [地球夜空][planet Earth's night] ê 金牛座附近閃閃爍爍。
Tī 這張 [天星滿滿 ê 視野範圍內][starry field of view]，主要是黃色調--ê。
內底有 金牛座 α 星，嘛叫做畢宿五。
另外閣有畢宿星團 kah 昴宿星團。
相片倒爿是 [有 V 形船碇 ê 畢宿星團][V-shape of the Hyades]。
雖罔講 [紅巨星 畢宿五][red giant Aldebaran] 出現 tī 遐，毋過伊毋是畢宿星團 ê 成員。
畢宿星團離咱有 151 光年遠，是離咱上倚 ê 開放星團。
畢宿五 tī 仝一个方向，毋過伊 kah 咱 ê 距離是無夠一半。
正爿是去予編做 [Messier 45][cataloged as Messier 45] ê 開放星團，離咱有 400 光年遠。
伊嘛叫做畢宿星團，抑是 七姊妹仔星團。
Tī 希臘神話內底，七姊妹仔星團是 [扛一粒天球][astronomical] ê Titan 族天神 Atlas kah 海洋女神 [Pleione][Pleione] ê 查某囝。


## [POJ] Hóe-chheⁿ kah Seng-thoân
Kin-nî nî-bóe, Hóe-chheⁿ ē kè-sio̍k tī Tē-kiû iā-khong ê Kim-gû-chō hù-kīn siám-siám-sih-sih.
Tī chit tiuⁿ thiⁿ-chheⁿ móa-móa ê sī-iá hoān-ûi lāi, chú-iàu sī n̂g sek-tiāu--ê.
Lāi-té ū Kim-gû-chō α chheⁿ, mā kiò-chò Pi̍t-siù-ngó͘.
Lēng-gōa koh ū Pi̍t-siù-seng-thoân kah Báu-siù-seng-thoân.
Siòng-phìⁿ tò-pêng sī ū V hêng chûn-tiàⁿ ê Pi̍t-siù-seng-thoân.
Sui-bóng kóng âng-kū-chheⁿ Pi̍t-siù-ngó͘ chhut-hiān tī hiah, m̄-koh i m̄-sī Pi̍t-siù-seng-thoân ê sêng-goân.
Pi̍t-siù-seng-thoân lī lán ū 151 kng-nî hn̄g, sī lī lán siōng óa ê khai-hòng-seng-thoân.
Pi̍t-siù-ngó͘ tī kāng chi̍t-ê sī-sòaⁿ hong-hiòng, m̄-koh i kah lán ê kū-lī sī bô-kàu chi̍t-pòaⁿ.
Chiàⁿ-pêng sī khì hō͘ pian chò Messier 45 ê khai-hòng-seng-thoân, lī lán ū 400 kng-nî hn̄g.
I mā kiò-chò Pi̍t-siù-seng-thoân, ia̍h-sī Chhit-chí-mōe-á seng-thoân.
Tī Hi-la̍h sîn-ōe lāi-té, Chhit-chí-mōe-á seng-thoân sī kng chi̍t lia̍p thian-kiû ê Titan cho̍k thian-sîn Atlas kah hái-iûⁿ lú-sîn Pleione ê cha-bó͘-kiáⁿ.

## [KIP] Hué-tshenn kah Sing-thuân
Kin-nî nî-bué, Hué-tshenn ē kè-sio̍k tī Tē-kiû iā-khong ê Kim-gû-tsō hù-kīn siám-siám-sih-sih.
Tī tsit tiunn thinn-tshenn muá-muá ê sī-iá huān-uî lāi, tsú-iàu sī n̂g sik-tiāu--ê.
Lāi-té ū Kim-gû-tsō α tshenn, mā kiò-tsò Pi̍t-siù-ngóo.
Līng-guā koh ū Pi̍t-siù-sing-thuân kah Báu-siù-sing-thuân.
Siòng-phìnn tò-pîng sī ū V hîng tsûn-tiànn ê Pi̍t-siù-sing-thuân.
Sui-bóng kóng âng-kū-tshenn Pi̍t-siù-ngóo tshut-hiān tī hiah, m̄-koh i m̄-sī Pi̍t-siù-sing-thuân ê sîng-guân.
Pi̍t-siù-sing-thuân lī lán ū 151 kng-nî hn̄g, sī lī lán siōng uá ê khai-hòng-sing-thuân.
Pi̍t-siù-ngóo tī kāng tsi̍t-ê sī-suànn hong-hiòng, m̄-koh i kah lán ê kū-lī sī bô-kàu tsi̍t-puànn.
Tsiànn-pîng sī khì hōo pian tsò Messier 45 ê khai-hòng-sing-thuân, lī lán ū 400 kng-nî hn̄g.
I mā kiò-tsò Pi̍t-siù-sing-thuân, ia̍h-sī Tshit-tsí-muē-á sing-thuân.
Tī Hi-la̍h sîn-uē lāi-té, Tshit-tsí-muē-á sing-thuân sī kng tsi̍t lia̍p thian-kiû ê Titan tso̍k thian-sîn Atlas kah hái-iûnn lú-sîn Pleione ê tsa-bóo-kiánn.

## [English] Mars and the Star Clusters

[At this year's][At this year's] end [Mars still][Mars still e] shines brightly in [planet Earth's night][planet Earth's night] as it wanders through the head-strong constellation Taurus.
Its bright yellowish hue dominates this [starry field of view][starry field of view] that includes Taurus' alpha star Aldebaran and the Hyades and Pleiades star clusters.
While [red giant Aldebaran][red giant Aldebaran] appears to anchor the [V-shape of the Hyades][V-shape of the Hyades] at the left of the frame, Aldebaran is not a member of the Hyades star cluster.
The Hyades cluster is 151 light-years away making it the nearest established open star cluster, but Aldebaran lies at less than half that distance, along the same line-of-sight.
At the right, some 400 light-years distant is the open star cluster [cataloged as Messier 45][cataloged as Messier 45], also known as the Pleiades or Seven Sisters.
In Greek myth, the Pleiades were daughters of the [astronomical][astronomical] titan Atlas and sea-nymph [Pleione][Pleione].


## 詞彙學習（漢羅/POJ/KIP/華語/English）
- 【火星】Hóe-chheⁿ/Hué-tshenn/火星/Mars
- 【金牛座 α 星】Kim-gû-chō Alpha chheⁿ/Kim-gû-tsō Alpha tshenn/金牛座 α 星/Taurus' alpha star
- 【畢宿五】Pi̍t-siù-ngó͘/Pi̍t-siù-ngóo/畢宿五/Aldebaran
- 【畢宿星團】Pi̍t-siù-seng-thoân/Pi̍t-siù-sing-thuân/畢宿星團/Hyades
- 【昴宿星團】Báu-siù-seng-thoân/Báu-siù-sing-thuân/昴宿星團/Pleiades
- 【紅巨星】âng-kū-chheⁿ/âng-kū-tshenn/紅巨星/red giant
- 【開放星團】khai-hòng-seng-thoân/khai-hòng-sing-thuân/開放星團/open star cluster
- 【V 形船碇】V hêng chûn-tiàⁿ/V hîng tsûn-tiànn/V 形船錨/anchor the V-shape
- 【天球】thian-kiû/thian-kiû/天球/celestial sphere
- 【七姊妹仔星團】Chhit-chí-mōe-á seng-thoân/Tshit-tsí-muē-á sing-thuân/七姊妹星團/Seven Sisters
- 【Messier 45】Messier sì-cha̍p-gō͘/sī-sòaⁿMessier sì-tsa̍p-gōo/Messier 45/Messier 45
- 【視線】sī-sòaⁿ/sī-suànn/視線/line-of-sight
- 【視野】sī-iá/sī-iá/視野/field of view


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[At this year's]:https://earthsky.org/astronomy-essentials/visible-planets-tonight-mars-jupiter-venus-saturn-mercury/
[Mars still e]:https://apod.nasa.gov/apod/ap221215.html
[Mars still t]:https://apod.nasa.gov/apod/ap221215.html
[planet Earth's night]:https://solarsystem.nasa.gov/skywatching/home/
[starry field of view]:https://www.asztrofoto.hu/galeria_image/1672090034
[red giant Aldebaran]:http://stars.astro.illinois.edu/sow/aldebaran.html
[V-shape of the Hyades]:https://apod.nasa.gov/apod/ap121224.html
[cataloged as Messier 45]:https://apod.nasa.gov/apod/ap191107.html
[astronomical]:https://apod.nasa.gov/apod/ap061202.html
[Pleione]:http://www.naic.edu/~gibson/pleiades/

