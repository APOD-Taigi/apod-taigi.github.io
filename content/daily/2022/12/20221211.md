---
title: 木衛一 Io 誠實 ê 色彩
date: 2022-12-11
publishdate: 2022-12-11T11:45:00+0800
tags: [free2share, 木衛一 Io, 加利略太空船, 硫磺, 矽酸鹽, 潮汐重力, 加利略衛星, 岩漿, 磨擦力, 活火山]
hero: https://apod.nasa.gov/apod/image/2212/iotruecolor_galileo_960.jpg
summary: 這粒太陽系內底 ê 奇怪月娘是淺黃色--ê。

categories: [podcast]
vocals: [阿錕]
---

{{% apod %}}

- 原始文章：[Io in True Color](https://apod.nasa.gov/apod/ap221211.html)
- 影像來源：[NASA](https://www.nasa.gov/), [JPL](https://www.jpl.nasa.gov/), [Galileo Project](https://solarsystem.nasa.gov/missions/galileo/overview/)
- Artemis 1 號 ê 報導：[獵戶座太空船 ê 回程 kah 降落](https://www.nasa.gov/nasalive)
- 台文翻譯：[An-Li Tsai][An-Li Tsai] ([NCU][NCU])

{{< podcast "clcnmr29g01nm01yob8cm1ypw" >}}

## [漢羅] 木衛一 Io 誠實 ê 色彩
這粒 [太陽系][Solar System] 內底 ê 奇怪月娘是淺黃色--ê。
[這張][featured picture] 相片主要是欲展示 木衛一 Io tī 一般人類目睭看著--ê 誠實--ê 色彩是生做按怎。
這張相片是 1995 年到 2003 年 踅木星行 ê [加利略太空船][Galileo spacecraft] tī 1999 年翕--ê。
木衛一 Io ê 色彩主要是 ùi [硫磺][sulfur] kah 熔去--ê [矽酸鹽岩石][silicate rock] 來--ê。
這个無四常 ê [木衛一 Io 表面][surface of Io] 是足少年--ê，因為伊有足濟 [活火山][active volcanoes]。
[木星][Jupiter] 足強 ê [潮汐重力][tidal gravity] kā [木衛一 Io][Io 1] 搝甲變形，嘛予 木星 另外三粒 [加利略衛星][Galilean moons] 袂幌來幌去。
這个 [磨擦力][friction] 造成 [木衛一 Io][Io 2] ê 內部溫度變甲足懸--ê，所以 [熔去 ê 岩石][molten rock] ùi 地表噴出來。
[木衛一 Io ê 火山][Io's volcanoes] 活動是足活潑--ê，就親像是 kā 規粒衛星 ê 內部反--出來仝款。
[木衛一 Io][Io 3] 有一寡火山岩漿是燒甲會 [tī 夜空中發光][glows in the dark]。

## [POJ] Bo̍k-ōe-it Io chiâⁿ-si̍t ê sek-chhái
Chit lia̍p Thài-iông-hē lāi-té ê kî-koài goe̍h-niû sī chhián-n̂g-sek--ê.
Chit tiuⁿ siòng-phìⁿ chú-iàu sī beh tián-sī Bo̍k-ōe-it Io tī it-poaⁿ lîn-lūi ba̍k-chiu khòaⁿ--tio̍h--ê chiâⁿ-si̍t ê sek-chhái sī seⁿ chò án-nóa.
Chit tiuⁿ siòng-phìⁿ sī 1995 nî kàu 2003 nî se̍h Bo̍k-chheⁿ kiâⁿ ê Ka-lī-lioh thài-khong-chûn tī 1999 nî hi̍p--ê.
Bo̍k-ōe-it Io ê sek-chhái chú-iàu sī ùi liû-hông kah iûⁿ--khì--ê se̍k-sng-iâm giâm-chio̍h lâi--ê.
Chit ê bô sù-siông ê Bo̍k-ōe-it Io piáu-bīn sī chiok siàu-liân--ê, in-ūi i ū chiok chōe oa̍h-hóe-soaⁿ.
Bo̍k-chheⁿ chiok kiông ê tiâu-se̍k tiōng-le̍k kā Bo̍k-ōe-it Io giú kah piàn-hêng, mā hō͘ Bo̍k-chheⁿ lēng-gōa saⁿ lia̍p Ka-lī-lioh ōe-chheⁿ bē hàiⁿ lâi hàiⁿ khì.
Chit ê mô͘-chhat-le̍k chō-sêng Bo̍k-ōe-it Io ê lōe-pō͘ un-tō͘ piàn kah chiok koân--ê, só͘-í iûⁿ--khì ê giâm-chio̍h ùi tē-piáu phùn--chhut-lâi.
Bo̍k-ōe-it Io ê hóe-soaⁿ oa̍h-tāng sī chiok oa̍h-phoat--ê, to̍h chhiⁿ-chhiūⁿ sī kā kui-lia̍p ōe-chheⁿ ê lōe-pō͘ péng--chhut-lâi kāng-khoán.
Bo̍k-ōe-it Io ū chi̍t-kóa hóe-soaⁿ giâm-chiuⁿ sī sio kah ē tī iā-khong tiong hoat-kng.

## [KIP] Bo̍k-uē-it Io tsiânn-si̍t ê sik-tshái
Tsit lia̍p Thài-iông-hē lāi-té ê kî-kuài gue̍h-niû sī tshián-n̂g-sik--ê.
Tsit tiunn siòng-phìnn tsú-iàu sī beh tián-sī Bo̍k-uē-it Io tī it-puann lîn-luī ba̍k-tsiu khuànn--tio̍h--ê tsiânn-si̍t ê sik-tshái sī senn tsò án-nuá.
Tsit tiunn siòng-phìnn sī 1995 nî kàu 2003 nî se̍h Bo̍k-tshenn kiânn ê Ka-lī-lioh thài-khong-tsûn tī 1999 nî hi̍p--ê.
Bo̍k-uē-it Io ê sik-tshái tsú-iàu sī uì liû-hông kah iûnn--khì--ê si̍k-sng-iâm giâm-tsio̍h lâi--ê.
Tsit ê bô sù-siông ê Bo̍k-uē-it Io piáu-bīn sī tsiok siàu-liân--ê, in-uī i ū tsiok tsuē ua̍h-hué-suann.
Bo̍k-tshenn tsiok kiông ê tiâu-si̍k tiōng-li̍k kā Bo̍k-uē-it Io giú kah piàn-hîng, mā hōo Bo̍k-tshenn līng-guā sann lia̍p Ka-lī-lioh uē-tshenn bē hàinn lâi hàinn khì.
Tsit ê môo-tshat-li̍k tsō-sîng Bo̍k-uē-it Io ê luē-pōo un-tōo piàn kah tsiok kuân--ê, sóo-í iûnn--khì ê giâm-tsio̍h uì tē-piáu phùn--tshut-lâi.
Bo̍k-uē-it Io ê hué-suann ua̍h-tāng sī tsiok ua̍h-phuat--ê, to̍h tshinn-tshiūnn sī kā kui-lia̍p uē-tshenn ê luē-pōo píng--tshut-lâi kāng-khuán.
Bo̍k-uē-it Io ū tsi̍t-kuá hué-suann giâm-tsiunn sī sio kah ē tī iā-khong tiong huat-kng.


## [English] Io in True Color
The strangest moon in the [Solar System][Solar System] is bright yellow.
The [featured picture][featured picture], an attempt to show how Io would appear in the "true colors" perceptible to the average human eye, was taken in 1999 July by the [Galileo spacecraft][Galileo spacecraft] that orbited Jupiter from 1995 to 2003.
Io's colors derive from [sulfur][sulfur] and molten [silicate rock][silicate rock].
The unusual [surface of Io][surface of Io] is kept very young by its system of [active volcanoes][active volcanoes].
The intense [tidal gravity][tidal gravity] of [Jupiter][Jupiter] stretches [Io][Io 1] and damps wobbles caused by Jupiter's other [Galilean moons][Galilean moons].
The resulting [friction][friction] greatly heats [Io][Io 2]'s interior, causing [molten rock][molten rock] to explode through the surface.
[Io's volcanoes][Io's volcanoes] are so active that they are effectively turning the whole moon inside out.
Some of [Io][Io 3]'s volcanic lava is so hot it [glows in the dark][glows in the dark].


## 詞彙學習（漢羅/POJ/KIP/華語/English）
- 【木衛一 Io】Bo̍k-ōe-it Io/Bo̍k-uē-it Io/木衛一埃歐/Io
- 【加利略太空船】Ka-lī-lioh thài-khong-chûn/Ka-lī-lioh thài-khong-tsûn/加利略太空船/Galileo spacecraft
- 【硫磺】liû-hông/liû-hông/硫/sulfur
- 【矽酸鹽】se̍k-sng-iâm/si̍k-sng-iâm/矽酸鹽/silicate
- 【潮汐重力】tiâu-se̍k tiōng-le̍k/tiâu-si̍k tiōng-li̍k/潮汐重力/tidal gravity
- 【加利略衛星】Ka-lī-lioh ōe-chheⁿ/Ka-lī-lioh uē-tshenn/加利略衛星/Galilean moons
- 【岩漿】giâm-chiuⁿ/giâm-tsiunn/岩漿/lava
- 【磨擦力】mô͘-chhat-le̍k/môo-tshat-li̍k/磨擦力/friction
- 【活火山】oa̍h-hóe-soaⁿ/ua̍h-hué-suann/活火山/active volcanoes


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Solar System]:https://solarsystem.nasa.gov/solar-system/our-solar-system/in-depth/
[featured picture]:https://photojournal.jpl.nasa.gov/catalog/PIA02308
[Galileo spacecraft]:https://en.wikipedia.org/wiki/Galileo_(spacecraft)
[sulfur]:http://periodic.lanl.gov/16.shtml
[silicate rock]:https://en.wikipedia.org/wiki/Silicate_mineral
[surface of Io]:https://solarsystem.nasa.gov/moons/jupiter-moons/io/in-depth/#otp_surface
[active volcanoes]:https://apod.nasa.gov/apod/ap960805.html
[tidal gravity]:https://en.wikipedia.org/wiki/Tidal_force
[Jupiter]:https://solarsystem.nasa.gov/planets/jupiter/in-depth/
[Io 1]:https://youtu.be/GkfDnIQsEXs
[Galilean moons]:https://apod.nasa.gov/apod/ap001118.html
[friction]:https://en.wikipedia.org/wiki/Friction
[Io 2]:http://en.wikipedia.org/wiki/Io_%28moon%29
[molten rock]:https://apod.nasa.gov/apod/ap070918.html
[Io's volcanoes]:http://www.youtube.com/watch?v=GdkOngxCqQo
[Io 3]:https://apod.nasa.gov/apod/ap070211.html
[glows in the dark]:https://ui.adsabs.harvard.edu/abs/1998Icar..135..181M/abstract
