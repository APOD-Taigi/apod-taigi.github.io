---
title: Cassini 太空船 ùi 土星 ê 角度看出去
date: 2022-12-23
publishdate: 2022-12-23T11:45:00+0800
tags: [free2share, Cassini 太空船, 土星, Cassini 溝仔, 土星環, 六角雲, A 環, B 環, F 環, 北極]
hero: https://apod.nasa.gov/apod/fap/image/2212/SaturnInsideOut2_cassini_960.jpg
summary: 這个角度是土星環內底看著 ê 土星。有翕著以前毋捌看過 ê 土星大氣結構 ê 細節。

categories: [podcast]
vocals: [阿錕]
---

{{% apod %}}

- 原始文章：[Cassini Looks Out from Saturn](https://apod.nasa.gov/apod/ap221223.html)
- 影像來源：[NASA](https://www.nasa.gov/), [JPL-Caltech](https://www.jpl.nasa.gov), [Space Science Institute](https://www.spacescience.org/index.php)
- 台文翻譯：[An-Li Tsai][An-Li Tsai] ([NCU][NCU])

{{< podcast "clddb1bi2077s01t49s92cymd" >}}

## [漢羅] Cassini 太空船 ùi 土星 ê 角度看出去
這个角度是土星環內底看著 ê 土星。
2017 年 ê 時陣，NASA [頭一擺][first time] kā [Cassini 太空船][Cassini spacecraft] 送入去 土星 kah 土星環 之間。
[飛入去][the dive] ê 過程，機器人太空船翕幾若百張相片，翕著以前毋捌看過 ê 土星大氣結構 ê [細節][unprecedented detail]。
看倒轉來 ê 時陣，太空船嘛翕著 hŏng 印象足深 ê 景色。
這張相片是飛上倚土星進前幾若點鐘翕--ê，有翕著踅 [土星][Saturn] 北極 無四常 ê [六角雲][hexagon]。
土星 ê B 環是相片內底較倚咱這爿--ê，暗色 ê [Cassini 溝仔][Cassini Division] kā A 環 kah B 環分開。
若是 [較斟酌 kā 看][close inspection]，你會揣著 kā [F 環][F-ring] [chhōa 路][shepherd] ê [兩粒][two] 細粒 [衛星][moons]。
F 環是看會著--ê 上遠 ê 土星環。
這張相片翕了過幾若個月，加上超過 10 冬 ê 探索 kah 發現，[Cassini 太空船][Cassini spacecraft] ê [燃料已經無夠用矣][low on fuel]。
紲落來伊會 [飛 tùi 土星 ê 大氣層][enter Saturn's atmosphere]，落尾會 tī 內底 [熔去][melted]。



## [POJ] Cassini Thài-khong-chûn ùi Thó͘-chhiⁿ ê kak-tō͘ khòaⁿ--chhut-khì
Chit ê kak-tō͘ sī Thó͘-chhiⁿ-khoân lāi-té khòaⁿ--tio̍h ê Thó͘-chhiⁿ.
2017 nî ê sî-chūn NASA thâu-chi̍t-pái kā Cassini Thài-khong-chûn sàng--ji̍p-khì Thó͘-chhiⁿ kah Thó͘-chhiⁿ-khoân chi-kan.
Poe--ji̍p-khì ê kòe-têng, ke-khì-lâng thài-khong-chûn hi̍p tio̍h kúi-ā pah tiuⁿ siòng-phìⁿ, hip tio̍h í-chêng m̄-bat khòaⁿ--kòe ê Thó͘-chhiⁿ tōa-khì kiat-kò͘ ê sè-chiat.
Khòaⁿ tò-tńg-lâi ê sî-chūn, thài-khong-chûn mā hip tio̍h hŏng ìn-siōng chiok chhim ê kéng-sek.
Chit tiuⁿ siòng-phìⁿ sī poe siōng óa Thó͘-chhiⁿ chìn-chêng kúi-ā tiám-cheng hip--ê, ū hip tio̍h se̍h Thó͘-chhiⁿ Pak-ke̍k bô sù-siông ê la̍k-kak-hûn.
Thó͘-chhiⁿ ê B khoân sī siòng-phìⁿ lāi-té khah óa lán chit-pêng--ê, àm-sek ê Cassini kau-á kā A khoân kah B khoân pun--khui.
Nā-sī khah chim-chiok kā khòaⁿ, lí ē chhōe tio̍h kā F khoân chhōa-lō͘ ê nn̄g-lia̍p sè-lia̍p ūi-chhiⁿ.
F khoân sī khòaⁿ-ē-tio̍h--ê siōng hn̄g ê Thó͘-chhiⁿ-khoân.
Chit tiuⁿ siòng-phìⁿ hip liáu kòe kúi-ā kò goe̍h, ka-siōng chhiau-kòe 10 tang ê thàm-soh kah hoat-hiān, Cassini Thài-khong-chûn ê jiân-liāu í-keng bô-kàu ēng--ah.
Sòa-lo̍h-lâi i ē poe tùi Thó͘-chhiⁿ ê tōa-khì-chân, lo̍h-bóe ē tī lāi-té iûⁿ--khì.


## [KIP] Cassini Thài-khong-tsûn uì Thóo-tshinn ê kak-tōo khuànn--tshut-khì
Tsit ê kak-tōo sī Thóo-tshinn-khuân lāi-té khuànn--tio̍h ê Thóo-tshinn.
2017 nî ê sî-tsūn NASA thâu-tsi̍t-pái kā Cassini Thài-khong-tsûn sàng--ji̍p-khì Thóo-tshinn kah Thóo-tshinn-khuân tsi-kan.
Pue--ji̍p-khì ê kuè-tîng, ke-khì-lâng thài-khong-tsûn hi̍p tio̍h kuí-ā pah tiunn siòng-phìnn, hip tio̍h í-tsîng m̄-bat khuànn--kuè ê Thóo-tshinn tuā-khì kiat-kòo ê sè-tsiat.
Khuànn tò-tńg-lâi ê sî-tsūn, thài-khong-tsûn mā hip tio̍h hŏng ìn-siōng tsiok tshim ê kíng-sik.
Tsit tiunn siòng-phìnn sī pue siōng uá Thóo-tshinn tsìn-tsîng kuí-ā tiám-tsing hip--ê, ū hip tio̍h se̍h Thóo-tshinn Pak-ki̍k bô sù-siông ê la̍k-kak-hûn.
Thóo-tshinn ê B khuân sī siòng-phìnn lāi-té khah uá lán tsit-pîng--ê, àm-sik ê Cassini kau-á kā A khuân kah B khuân pun--khui.
Nā-sī khah tsim-tsiok kā khuànn, lí ē tshuē tio̍h kā F khuân tshuā-lōo ê nn̄g-lia̍p sè-lia̍p uī-tshinn.
F khuân sī khuànn-ē-tio̍h--ê siōng hn̄g ê Thóo-tshinn-khuân.
Tsit tiunn siòng-phìnn hip liáu kuè kuí-ā kò gue̍h, ka-siōng tshiau-kuè 10 tang ê thàm-soh kah huat-hiān, Cassini Thài-khong-tsûn ê jiân-liāu í-king bô-kàu īng--ah.
Suà-lo̍h-lâi i ē pue tuì Thóo-tshinn ê tuā-khì-tsân, lo̍h-bué ē tī lāi-té iûnn--khì.

## [English] Cassini Looks Out from Saturn
This is what Saturn looks like from inside the rings.
In 2017, for the [first time][first time], NASA directed the [Cassini spacecraft][Cassini spacecraft] to swoop between Saturn and its rings.
During [the dive][the dive], the robotic spacecraft took hundreds of images showing [unprecedented detail][unprecedented detail] for structures in Saturn's atmosphere.
Looking back out, however, the spacecraft was also able to capture impressive vistas.
In the featured image, taken a few hours before closest approach, [Saturn][Saturn]'s unusual northern [hexagon][hexagon] is seen surrounding the North Pole.
Saturn's B ring is the closest visible, while the dark [Cassini Division][Cassini Division] separates B from the outer A.
A [close inspection][close inspection] will find the [two][two] small [moons][moons] that [shepherd][shepherd] the [F-ring][F-ring], the farthest ring discernable.
A few months after this image was taken -- and after more than a decade of exploration and discovery -- the [Cassini spacecraft][Cassini spacecraft] ran [low on fuel][low on fuel] and was directed to [enter Saturn's atmosphere][enter Saturn's atmosphere], where it surely [melted][melted].

## 詞彙學習（漢羅/POJ/KIP/華語/English）
- 【土星環】Thó͘-chhiⁿ-khoân/Thóo-tshinn-khuân/土星環/Saturn's rngs
- 【六角雲】la̍k-kak-hûn/la̍k-kak-hûn/六角雲/hexagon cloud
- 【Cassini 太空船】Cassini thài-khong-chûn/Cassini thài-khong-tsûn/卡西尼太空船/Cassini spacecraft
- 【Cassini 溝仔】Cassini kau-á/Cassini kau-á/卡西尼環縫/Cassini Division
- 【北極】Pak-ke̍k/Pak-ki̍k/北極/the North Pole


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[first time]:https://www.youtube.com/watch?v=BQmTdYPVJxM
[Cassini spacecraft]:https://solarsystem.nasa.gov/missions/cassini/the-journey/the-spacecraft/
[the dive]:https://www.planetary.org/articles/0428-trusty-cassini-survives-first
[unprecedented detail]:https://www.nasa.gov/feature/jpl/nasa-spacecraft-dives-between-saturn-and-its-rings
[Saturn]:https://solarsystem.nasa.gov/planets/saturn/in-depth/
[hexagon]:https://apod.nasa.gov/apod/ap130220.html
[Cassini Division]:https://apod.nasa.gov/apod/ap161124.html
[close inspection]:https://ivereadthis.files.wordpress.com/2017/01/cat-with-book-1.jpg
[two]:https://apod.nasa.gov/apod/ap160108.html
[moons]:https://apod.nasa.gov/apod/ap170103.html
[shepherd]:https://upload.wikimedia.org/wikipedia/commons/e/ea/PIA07712_-_F_ring_animation.ogv
[F-ring]:https://en.wikipedia.org/wiki/Rings_of_Saturn#F_Ring
[Cassini spacecraft]:https://solarsystem.nasa.gov/missions/cassini/mission/spacecraft/cassini-orbiter/
[low on fuel]:https://www.lifewithdogs.tv/wp-content/uploads/2016/10/dog-tired.jpg
[enter Saturn's atmosphere]:https://apod.nasa.gov/apod/ap170125.html
[melted]:https://youtu.be/4u6A40QTWVI

