---
title: M16：Webb 太空望遠鏡翕--ê 恆星形成雲柱
date: 2022-12-06
publishdate: 2022-12-06T11:45:00+0800
tags: [free2share, M16, 鴟鴞星雲, 固體, 散射, 恆星形成區, 雲柱, JWST, James Webb 太空望遠鏡, 超新星, 高能光, 侵蝕風]
hero: https://apod.nasa.gov/apod/image/2212/M16Pillar_WebbOzsarac_960.jpg
summary: 星際雲山內底是發生啥物代誌？是有恆星當咧形成啦！
categories: [podcast]
vocals: [阿錕]
---

{{% apod %}}

- 原始文章：[M16: A Star Forming Pillar from Webb](https://apod.nasa.gov/apod/ap221206.html)
- 影像來源：[NASA](https://www.nasa.gov), [ESA](https://www.esa.int/), [CSA](https://www.asc-csa.gc.ca/eng/), [STScI](https://www.stsci.edu/), _Processing & Copyright:_ [Mehmet Hakan Özsaraç](https://www.flickr.com/photos/mhozsarac/)
- 天文物理學家：[Browse 2,900+ codes in the Astrophysics Source Code Library](http://ascl.net/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clcc6qtpv0ac3010g01nndeqb" >}}

## [漢羅] M16：Webb 太空望遠鏡翕--ê 恆星形成雲柱
星際雲山內底是發生啥物代誌？是有 [恆星][Stars] 當咧形成啦！
雲山實際上是 [鴟鴞星雲][picturesque Eagle Nebula t] (M16) 內底 ê 氣體佮塗粉。
這款 [雲柱][pillar t] 是較低密度--ê，你真簡單就會當 [飛過去][fly though]。
伊看起來親像是固體，這是因為內底有足濟 [塗粉][dust]，嘛 [足深--ê][great depth t]。
這个發光區是去予 [新形成 ê 恆星][newly formed stars t] kā 照予光--ê。
這區是發 [紅光][red] 佮 [紅外光][infrared]，因為 [藍光][blue] 去予中央 ê [星際塗粉][interstellar dust] 散射去矣。
這張頭一擺翕甲遮爾清楚 ê [影像][featured image]，是舊年尾 [發射][launched] ê [James Webb 太空望遠鏡][James Webb Space Telescope] ([JWST][JWST]) 翕--ê 近紅外線影像。
高能光、侵蝕 [風][wind]、kah 少年恆星演化尾期 ê [超新星][supernova]，會佇 [紲落來 10 萬年內][the next 100,000 years]，沓沓仔 kā 會生出新恆星 ê 雲柱 [吹予散去][slowly destroy]。

## [POJ] M16: Webb Thài-khong Bōng-oán-kiàⁿ hi̍p--ê hêng-chheⁿ hêng-sêng hûn-thiāu
Seng-chè hûn-soaⁿ lāi-té sī hoat-seng siáⁿ-mih tāi-chì? Sī ū hêng-chheⁿ tng leh hêng-sêng lah!
Hûn-soaⁿ si̍t-chè-siōng sī Ba̍h-hio̍h seng-hûn (M16) lāi-té ê khì-thé kah thô͘-hún.
Chit khoán hûn-thiāu sī khah kē bi̍t-tō͘--ê, lí chin kán-tan to̍h ē-tàng poe--kòe-khì.
I khòaⁿ--khí-lâi chhin-chhiūⁿ sī kò͘-thé, che sī in-ūi lāi-té ū chiok chōe thô͘-hún, mā chiok chhim--ê.
Chit ê hoat-kng khu sī khì hō͘ sin hêng-sêng ê hêng-chheⁿ kā chiò hō͘ kng--ê.
Chit khu sī hoat âng-kng kah âng-gōa-kng, in-ūi nâ-kng khì hō͘ tiong-ng ê seng-chè thô͘-hún sàn-siā khì--ah.
Chit tiuⁿ thâu chi̍t pái hi̍p kah chiah-nī chheng-chhó ê iáⁿ-siōng, sī kū-nî bóe hoat-siā ê James Webb Thài-khong Bōng-oán-kiàⁿ (JWST) hip--ê kīn-âng-gōa-sòaⁿ iáⁿ-siōng.
Ko-lêng-kng, chhim-sit-hong, kah siàu-liân hêng-chheⁿ ián-hòa bóe-kî ê chhiau-sin-seng, ē tī sòa-lo̍h-lâi 10 bān nî lāi, tau̍h-tau̍h-á kā ē seⁿ-chhut sin hêng-chheⁿ ê hûn-thiāu chhoe hō͘ sòaⁿ--khì.



## [KIP] M6: Webb Thài-khong Bōng-uán-kiànn hi̍p--ê hîng-tshenn hîng-sîng hûn-thiāu
Sing-tsè hûn-suann lāi-té sī huat-sing siánn-mih tāi-tsì? Sī ū hîng-tshenn tng leh hîng-sîng lah!
Hûn-suann si̍t-tsè-siōng sī Ba̍h-hio̍h sing-hûn (M6) lāi-té ê khì-thé kah thôo-hún.
Tsit khuán hûn-thiāu sī khah kē bi̍t-tōo--ê, lí tsin kán-tan to̍h ē-tàng pue--kuè-khì.
I khuànn--khí-lâi tshin-tshiūnn sī kòo-thé, tse sī in-uī lāi-té ū tsiok tsuē thôo-hún, mā tsiok tshim--ê.
Tsit ê huat-kng khu sī khì hōo sin hîng-sîng ê hîng-tshenn kā tsiò hōo kng--ê.
Tsit khu sī huat âng-kng kah âng-guā-kng, in-uī nâ-kng khì hōo tiong-ng ê sing-tsè thôo-hún sàn-siā khì--ah.
Tsit tiunn thâu tsi̍t pái hi̍p kah tsiah-nī tshing-tshó ê iánn-siōng, sī kū-nî bué huat-siā ê James Webb Thài-khong Bōng-uán-kiànn (JWST) hip--ê kīn-âng-guā-suànn iánn-siōng.
Ko-lîng-kng, tshim-sit-hong, kah siàu-liân hîng-tshenn ián-huà bué-kî ê tshiau-sin-sing, ē tī suà-lo̍h-lâi 10 bān nî lāi, ta̍uh-ta̍uh-á kā ē senn-tshut sin hîng-tshenn ê hûn-thiāu tshue hōo suànn--khì.

## [English] M16: A Star Forming Pillar from Webb
What’s happening inside this interstellar mountain?
[Stars][Stars] are forming.
The mountain is actually a column of gas and dust in the [picturesque Eagle Nebula][picturesque Eagle Nebula e] (M16).
A [pillar][pillar e] like this is so low in density that you could easily [fly though][fly though] it -- it only appears solid because of its high [dust][dust] content and [great depth][great depth e].
The glowing areas are lit internally by [newly formed stars][newly formed stars e].
These areas shine in [red][red] and [infrared][infrared] light because [blue][blue] light is scattered away by intervening [interstellar dust][interstellar dust].
The [featured image][featured image] was captured recently in near-infrared light in unprecedented detail by the [James Webb Space Telescope][James Webb Space Telescope] ([JWST][JWST]), [launched][launched] late last year.
Energetic light, abrasive [wind][wind]s, and final [supernova][supernova]s from these young stars will [slowly destroy][slowly destroy] this stellar birth column over [the next 100,000 years][the next 100,000 years].


## 詞彙學習

|漢羅|POJ|KIP|華語|English|
|-|-|-|-|-|
|M16|M cha̍p-la̍k|M tsa̍p-la̍k|M16|M16|
|鴟鴞星雲|Ba̍h-hio̍h seng-hûn|Ba̍h-hio̍h sing-hûn|老鷹星雲|Eagle Nebula|
|固體|kò͘-thé|kòo-thé|固體|solid|
|散射|sàn-siā|sàn-siā|散射|scatter|
|恆星形成區|hêng-chheⁿ hêng-sêng-khu|hîng-tshenn hîng-sîng-khu|恆星形成區|star forming region|
|雲柱|hûn-thiāu|hûn-thiāu|雲柱|pillar|
|James Webb 太空望遠鏡|James Webb Thài-khong Bōng-oán-kiàⁿ|James Webb Thài-khong Bōng-uán-kiànn|詹姆斯韋伯太空望遠鏡|James Webb Space Telescope (JWST)|
|超新星|chhiau-sin-seng|tshiau-sin-sing|超新星|supernova|
|高能光|ko-lêng-kng|ko-lîng-kng|高能光|energetic light|
|侵蝕風|chhim-sit-hong|tshim-sit-hong|侵蝕風|abrasive wind|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[Stars]:https://science.nasa.gov/astrophysics/focus-areas/how-do-stars-form-and-evolve
[picturesque Eagle Nebula e]:https://apod.nasa.gov/apod/ap221004.html
[picturesque Eagle Nebula t]:https://apod.tw/daily/20221004/
[pillar e]:https://apod.nasa.gov/apod/ap221020.html
[pillar t]:https://apod.tw/daily/20221020/
[fly though]:https://www.redpointglobal.com/wp-content/uploads/2021/05/dog-goggles-head-out-car-window-scaled.jpg
[dust]:https://astronomy.swin.edu.au/cosmos/d/Dust+Grain
[great depth e]:https://apod.nasa.gov/apod/ap210802.html
[great depth t]:https://apod.tw/daily/20210802/
[newly formed stars e]:https://apod.nasa.gov/apod/ap211124.html
[newly formed stars t]:https://apod.tw/daily/20211124/
[red]:https://www.html.am/html-codes/color/html-red-code.cfm
[infrared]:https://science.nasa.gov/ems/07_infraredwaves
[blue]:https://wallpaper.dog/large/10702687.jpg
[interstellar dust]:https://apod.nasa.gov/apod/ap030706.html
[featured image]:https://www.flickr.com/photos/mhozsarac/52475293211/in/dateposted/
[James Webb Space Telescope]:https://www.nasa.gov/mission_pages/webb/main/index.html
[JWST]:https://www.nasa.gov/mission_pages/webb/main/index.html
[launched]:https://youtu.be/7nT7JGZMbtM?t=4920
[wind]:https://en.wikipedia.org/wiki/Stellar_wind
[supernova]:https://youtu.be/aysiMbgml5g
[slowly destroy]:https://www.forbes.com/sites/startswithabang/2017/06/26/how-quickly-are-the-pillars-of-creation-being-destroyed/
[the next 100,000 years]:https://en.wikipedia.org/wiki/Timeline_of_the_far_future
