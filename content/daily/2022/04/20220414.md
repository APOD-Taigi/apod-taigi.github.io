---
title: Messier 96
date: 2022-04-14
publishdate: 2022-04-14T11:45:00+0800
tags: [Messier 96, M96, 島宇宙, 捲螺仔手骨, 獅仔座 I 星系群, 外部捲螺仔手骨, 側向星系, 捲螺仔星系, 中央核球, 星系核, 銀河]
hero: https://apod.nasa.gov/apod/fap/image/2204/M_96_LRGB_CDK_1000_8April2022HansonSelbyFinal1024.jpg
summary: 這張彩色 ê 高解析度相片內底，有一个美麗 ê 島宇宙 Messier 96，伊 ê 捲螺仔手骨踅伊 ê 核心 leh 行。
categories: [podcast]
vocals: [阿錕]
---

{{% apod %}}

- 原始文章：[Messier 96](https://apod.nasa.gov/apod/ap220414.html)
- 影像來源 kah [版權][copyright]：[Mark Hanson](https://www.hansonastronomy.com/) and [Mike Selby](https://www.facebook.com/masterdarksastro/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl2xjr7rg03kb01xr617p6kkr" >}}

## [漢羅] Messier 96
這張 [彩色 ê 高解析度相片][colorful, detailed portrait] 內底，有一个美麗 ê [島宇宙][island universe t] [Messier 96][Messier 96]，伊 ê 捲螺仔手骨踅伊 ê 星系核 leh 行。
[M96 是一个捲螺仔星系][M96 is a spiral galaxy]，較暗 ê 捲螺仔手骨伸到離較光 ê 中央區較遠 ê 所在，差不多有 10 萬光年遠。
這个大細差不多 kah 咱 ê 銀河欲平大。
咱已經知影 M96 離咱有 3800 萬光年遠，伊是 [獅仔座 I 星系群][Leo I galaxy group] ê 主要成員之一。
背景星系 kah 較細 ê 獅仔座 I 星系群 ê 成員，攏會當 tī 這幅圖內底揣著。
上趣味 ê 是，這个捲螺仔星系中心一點鐘方向 ê 外部捲螺仔手骨後壁，有一个 [giōng-欲完全側向][nearly edge on t] ê 星系。
這个 tī 後壁 ê 側向捲螺仔星系，差不多是 M96 ê 1/5 大。
伊 光-iàⁿ-iàⁿ 中央核球，去予伊家己 ê 烏暗塗粉雲閘牢矣。
這个背景星系若是 kah M96 實際 ê 寸尺差不多大，按呢伊 ê 距離應該會比 M96 [閣較遠][farther away] 5 倍。

## [POJ] Messier 96
Chit-tiuⁿ chhái-sek ê ko kái-sek-tō͘ siòng-phìⁿ lāi-té, ū chi̍t-ê bí-lē ê tó-ú-tiū Messier 96, i ê kńg-lê-á chhiú-kut se̍h i ê he̍k-sim leh kiâⁿ.
M96 sī chi̍t-ê kńg-lê-á seng-hē, khah àm ê kńg-lê-á chhiú-kut chhun kàu lî khah kng ê tiong-ng-khu khah hn̄g ê só͘-chāi, chha-put-to ū 10 bān kng-nî hn̄g.
Chit-ê tōa-sè chha-put-to kah lán ê Gîn-hô beh pîⁿ-tōa.
Lán í-keng chai-iáⁿ M96 lî lán ū 3800 bān kng-nî hn̄g, i sī Sai-á-chō I seng-hē-kûn ê chú-iàu sêng-goân chi-it.
Pōe-kéng seng-hē kah khah sè ê Sai-á-chō I seng-hē-kûn ê sêng-goân, lóng ē-tàng  tī chit-pak-tô͘ lāi-té chhōe-tio̍h.
Siōng chhù-bī ê sī, chit-ê kńg-lê-á seng-hē tiong-sim chi̍t-tiám-cheng hong-hiòng ê gōa-pō͘ kńg-lê-á chhiú-kut āu-piah, ū chi̍t-ê giōng-beh oân-choân chhek-hiòng ê seng-hē.
Chit-ê tī āu-piah ê chhek-hiòng kńg-lê-á seng-hē, chha-put-to sī M96 ê 1/5 tōa.
I kng-iàⁿ-iàⁿ tiong-ng he̍k-kiû, khì hō͘ i ka-tī ê o͘-àm thô͘-hún-hûn cha̍h-tiâu ah.
Chit-ê pōe-kéng seng-hē nā-sī kah M96 si̍t-chè ê chhùn-chhioh chha-put-to tōa, án-ne i ê kū-lî èng-kai ē pí M96 koh khah hn̄g 5 pōe.

## [KIP] Messier 96
Tsit-tiunn tshái-sik ê ko kái-sik-tōo siòng-phìnn lāi-té, ū tsi̍t-ê bí-lē ê tó-ú-tiū Messier 96, i ê kńg-lê-á tshiú-kut se̍h i ê hi̍k-sim leh kiânn.
M̋6 sī tsi̍t-ê kńg-lê-á sing-hē, khah àm ê kńg-lê-á tshiú-kut tshun kàu lî khah kng ê tiong-ng-khu khah hn̄g ê sóo-tsāi, tsha-put-to ū 10 bān kng-nî hn̄g.
Tsit-ê tuā-sè tsha-put-to kah lán ê Gîn-hô beh pînn-tuā.
Lán í-king tsai-iánn M̋6 lî lán ū 3800 bān kng-nî hn̄g, i sī Sai-á-tsō I sing-hē-kûn ê tsú-iàu sîng-guân tsi-it.
Puē-kíng sing-hē kah khah sè ê Sai-á-tsō I sing-hē-kûn ê sîng-guân, lóng ē-tàng  tī tsit-pak-tôo lāi-té tshuē-tio̍h.
Siōng tshù-bī ê sī, tsit-ê kńg-lê-á sing-hē tiong-sim tsi̍t-tiám-tsing hong-hiòng ê guā-pōo kńg-lê-á tshiú-kut āu-piah, ū tsi̍t-ê giōng-beh uân-tsuân tshik-hiòng ê sing-hē.
Tsit-ê tī āu-piah ê tshik-hiòng kńg-lê-á sing-hē, tsha-put-to sī M̋6 ê 1/5 tuā.
I kng-iànn-iànn tiong-ng hi̍k-kiû, khì hōo i ka-tī ê oo-àm thôo-hún-hûn tsa̍h-tiâu ah.
Tsit-ê puē-kíng sing-hē nā-sī kah M̋6 si̍t-tsè ê tshùn-tshioh tsha-put-to tuā, án-ne i ê kū-lî ìng-kai ē pí M̋6 koh khah hn̄g 5 puē.

## [English] Messier 96
Spiral arms seem to swirl around the core of [Messier 96][Messier 96] in this [colorful, detailed portrait][colorful, detailed portrait] of a beautiful [island universe][island universe e].
Of course [M96 is a spiral galaxy][M96 is a spiral galaxy], and counting the faint arms extending beyond the brighter central region it spans 100 thousand light-years or so.
That's about the size of our own Milky Way.
M96 is known to be 38 million light-years distant, a dominant member of the [Leo I galaxy group][Leo I galaxy group].
Background galaxies and smaller Leo I group members can be found by examining the picture.
The most intriguing one is itself a spiral galaxy seen [nearly edge on][nearly edge on e] behind the outer spiral arm near the 1 o'clock position from center.
Its bright central bulge cut by its own dark dust clouds, the edge-on background spiral appears to be about 1/5 the size of M96.
If that background galaxy is similar in actual size to M96, then it would be about 5 times [farther away][farther away].

## 詞彙學習

|漢羅|POJ|KIP|華語|English|
|-|-|-|-|-|
|島宇宙|tó-ú-tiū|tó-ú-tiū|島宇宙|island universe|
|捲螺仔星系|kńg-lê-á seng-hē|kńg-lê-á sing-hē|螺旋星系|spiral galaxy|
|捲螺仔手骨|kńg-lê-á chhiú-kut|kńg-lê-á tshiú-kut|螺旋手臂、旋臂|spiral arms|
|外部捲螺仔手骨|gōa-pō͘ kńg-lê-á chhiú-kut|guā-pōo kńg-lê-á tshiú-kut|外旋臂|outer spiral arms|
|獅仔座 I 星系群|Sai-á-chō it seng-hē-kûn|Sai-á-tsō it sing-hē-kûn|獅仔座 I 星系群|Leo I galaxy group|
|側向星系|chhek-hiòng seng-hē|tshik-hiòng sing-hē|側向星系|edge-on galaxy|
|中央核球|tiong-ng he̍k-kiû|tiong-ng hi̍k-kiû|中央核球|central bulge|
|星系核|seng-hē-he̍k|sing-hē-hi̍k|星系核|galactic bulge|
|銀河|Gîn-hô|Gîn-hô|銀河|Milky Way|
|3800 萬光年|saⁿ-chheng-peh-pah-bān kng-nî|sann-tshing-peh-pah-bān kng-nî|3800 萬光年|38 million light-years|
- 【1/5】gō͘-hun-chi-it/gōo-hun-tsi-it/五分之一/ 1/5
|Messier 96|Messier káu-cha̍p-la̍k|Messier káu-tsa̍p-la̍k|Messier 96|Messier 96|
|M96|M káu-cha̍p-la̍k|M káu-tsa̍p-la̍k|M96|M96|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Messier 96]:https://www.nasa.gov/feature/goddard/2017/messier-96
[colorful, detailed portrait]:https://www.hansonastronomy.com/m96-chile
[island universe e]:https://apod.nasa.gov/apod/ap220414.html
[island universe t]:https://apod.tw/daily/20220414/
[M96 is a spiral galaxy]:https://www.messier.seds.org/messier/m/m096.html
[Leo I galaxy group]:https://skyandtelescope.org/observing/its-spring-time-to-visit-the-bright-galaxies-of-leo-i/
[nearly edge on e]:https://apod.nasa.gov/apod/ap210517.html
[nearly edge on t]:https://apod.tw/daily/20210517/
[farther away]:http://chandra.harvard.edu/photo/scale.html
