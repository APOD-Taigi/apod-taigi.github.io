---
title: 龍骨座大星雲
date: 2022-04-25
publishdate: 2022-04-25T11:45:00+0800
tags: [銀河, NGC 3372, 龍骨座, 龍骨座星雲, 船底座星雲, 船底座, NGC 3324, 鎖匙空星雲, 龍骨座大星雲, 超新星, 超新星爆炸, 龍骨座 η 星]
hero: https://apod.nasa.gov/apod/fap/image/2204/CarinaMosaic_Bobillo_960.jpg
summary: 這个星雲就是 NGC 3372，伊去 hŏng 叫做龍骨座大星雲，是大質量恆星 kah 變化星雲 in 兜。
---

{{% apod %}}

- 原始文章：[The Great Nebula in Carina](https://apod.nasa.gov/apod/ap220425.html)
- 影像來源 kah 版權：[Ignacio Javier Diaz Bobillo](http://www.pampaskies.com/gallery3/index.php)
- 台文翻譯：[An-Li Tsai][An-Li Tsai] ([NCU][NCU])

## [漢羅] 龍骨座大星雲
佇 [銀河][Milky Way] 上光 ê 所在，有一个星雲當咧發生 [足奇怪 ê 代誌][oddest things]。
這个星雲就是 NGC 3372，伊嘛去 hŏng 叫做 [龍骨座大星雲][Great Nebula in Carina 1]，是大質量恆星 kah 變化星雲 in 兜。
佇 [這幅圖][the image] 中央下跤彼个較光 ê 結構，是 [鎖匙空星雲][Keyhole Nebula] (NGC 3324)，內底有幾若粒這款大質量恆星。
[這張影像][captured here] 內底這規个 [龍骨座星雲][Carina Nebula] 有 300 [光年][light years] 闊，就佇離咱 7500 光年遠 ê [龍骨座][constellation of Carina] 內底。
[龍骨座 η 星][Eta Carinae t] 是龍骨座星雲內底，[上活潑 ê 恆星][most energetic star]。
伊捌是 1830 年代，天頂上光 ê 恆星，毋閣了後就 [隨變暗--去][then faded] 矣。
[龍骨座 η 星][Eta Carinae] 這馬應該 lih-欲 倚 超新星爆炸 ê 階段矣。
伊 ê [X-光][X-ray] 影像嘛 kā 咱講，[龍骨座大星雲][Great Nebula in Carina 2] 大部份 ê 區域，一直攏是 [製造超新星 ê 工場][supernova factory]。

## [POJ] Liông-kut-chō Tōa Seng-hûn
Tī Gîn-hô siōng kng ê só͘-chāi, ū chi̍t-ê seng-hûn tng leh hoat-seng chiok kî-koài ê tāi-chì.
Chit-ê seng-hûn tō-sī NGC 3372, i mā khì hŏng kiò-chò Liông-kut-chō Tōa Seng-hûn, sī tōa chit-liōng hêng-chhiⁿ kah piàn-hòa seng-hûn in tau.
Tī chit pak tô͘ ē-kha hit-ê khah kng ê kiat-kò͘, sī Só-sî-khang seng-hûn (NGC 3324), lāi-té ū kúi-ā lia̍p chit khoán tōa chit-liōng hêng-chhiⁿ.
Chit-tiuⁿ iáⁿ-siōng lāi-té chit kui-ê Liông-kut-chō seng-hûn ū 300 kng-nî khoah, tō tī lî lán 7500 kng-nî hn̄g ê Liông-kut-chō lāi-té.
Liông-kut-chō η chhiⁿ sī Liông-kut-chō seng-hûn lāi-té, siōng oa̍h-phoat ê hêng-chhiⁿ.
I bat sī 1830 nî-tāi, thiⁿ-téng siōng kng ê hêng-chhiⁿ, m̄-koh liáu-āu tō sûi piàn àm--khì ah.
Liông-kut-chō η chhiⁿ chit-má èng-kai lih-beh óa chhiau-sin-seng po̍k-chà ê kai-tōaⁿ ah.
I ê X-kng iáⁿ-siōng mā kā lán kóng, Liông-kut-chō Tōa Seng-hûn tōa-pō͘-hūn ê khu-he̍k, it-ti̍t lóng sī chè-chō chhiau-sin-seng ê kang-tiûⁿ.

## [KIP] Liông-kut-tsō Tuā Sing-hûn
Tī Gîn-hô siōng kng ê sóo-tsāi, ū tsi̍t-ê sing-hûn tng leh huat-sing tsiok kî-kuài ê tāi-tsì.
Tsit-ê sing-hûn tō-sī NGC 3372, i mā khì hŏng kiò-tsò Liông-kut-tsō Tuā Sing-hûn, sī tuā tsit-liōng hîng-tshinn kah piàn-huà sing-hûn in tau.
Tī tsit pak tôo ē-kha hit-ê khah kng ê kiat-kòo, sī Só-sî-khang sing-hûn (NGC 3324), lāi-té ū kuí-ā lia̍p tsit khuán tuā tsit-liōng hîng-tshinn.
Tsit-tiunn iánn-siōng lāi-té tsit kui-ê Liông-kut-tsō sing-hûn ū 300 kng-nî khuah, tō tī lî lán 7500 kng-nî hn̄g ê Liông-kut-tsō lāi-té.
Liông-kut-tsō η tshinn sī Liông-kut-tsō sing-hûn lāi-té, siōng ua̍h-phuat ê hîng-tshinn.
I bat sī 1830 nî-tāi, thinn-tíng siōng kng ê hîng-tshinn, m̄-koh liáu-āu tō suî piàn àm--khì ah.
Liông-kut-tsō η tshinn tsit-má ìng-kai lih-beh uá tshiau-sin-sing po̍k-tsà ê kai-tuānn ah.
I ê X-kng iánn-siōng mā kā lán kóng, Liông-kut-tsō Tuā Sing-hûn tuā-pōo-hūn ê khu-hi̍k, it-ti̍t lóng sī tsè-tsō tshiau-sin-sing ê kang-tiûnn.

## [English] The Great Nebula in Carina
In one of the brightest parts of [Milky Way][Milky Way] lies a nebula where some of the [oddest things][oddest things] occur.
NGC 3372, known as the [Great Nebula in Carina][Great Nebula in Carina 1], is home to massive stars and changing nebulas.
The [Keyhole Nebula][Keyhole Nebula] (NGC 3324), the bright structure just below [the image][the image] center, houses several of these massive stars.
The entire [Carina Nebula][Carina Nebula], [captured here][captured here], spans over 300 [light years][light years] and lies about 7,500 light-years away in the [constellation of Carina][constellation of Carina].
[Eta Carinae][Eta Carinae e], the [most energetic star][most energetic star] in the nebula, was one of the brightest stars in the sky in the 1830s, but [then faded][then faded] dramatically.
While [Eta Carinae][Eta Carinae] itself maybe on the verge of a supernova explosion, [X-ray][X-ray] images indicate that much of the [Great Nebula in Carina][Great Nebula in Carina 2] has been a veritable [supernova factory][supernova factory].

## 詞彙學習（漢羅/POJ/KIP/華文/English）
- 【龍骨座大星雲】Liông-kut-chō Tōa-seng-hûn/Liông-kut-tsō Tuā-sing-hûn/船底座大星雲/the Great Nebula in Carina
- 【銀河】Gîn-hô/Gîn-hô/銀河/Milky Way
- 【龍骨座】Liông-kut-chō/Liông-kut-tsō/船底座/constellation of Carina
- 【船底座】Chûn-té-chō/Tsûn-té-tsō/船底座/constellation of Carina
- 【鎖匙空星雲】Só-sî-khang/Só-sî-khang/鎖匙空星雲/the Keyhole Nebula
- 【龍骨座 η 星】Liông-kut-chō Eta chhiⁿ/Liông-kut-tsō Eta tshinn/龍骨座 η 星/Eta Carinae
- 【超新星爆炸】chhiau-sin-seng po̍k-chà/tshiau-sin-sing po̍k-tsà/超新星爆炸/supernova explosion
- 【超新星】chhiau-sin-seng/tshiau-sin-sing/超新星/supernova
- 【NGC 3372】NGC sam-sam-chhit-jī/NGC sam-sam-tshit-jī/NGC 3372/NGC 3372
- 【NGC 3324】NGC sam-sam-jī-sù/NGC sam-sam-jī-sù/NGC 3324/NGC 3324
- 【300 光年】saⁿ-pah kng-nî/sann-pah kng-nî/300 光年/300 light years
- 【7500 光年】chhit-chheng-gō͘-pah kng-nî/tshit-tshing-gōo-pah kng-nî/7500 光年/7500 light-years
- 【1830 年代】it-pat-sam-khòng nî-tāi/it-pat-sam-khòng nî-tāi/1830 年代/in the 1830s


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Milky Way]:https://solarsystem.nasa.gov/resources/285/the-milky-way-galaxy/
[oddest things]:https://www.intermountainpet.com/hs-fs/hubfs/Blog_Images/Dogs-tilting-their-heads.jpg?width=900&name=Dogs-tilting-their-heads.jpg
[Great Nebula in Carina 1]:https://en.wikipedia.org/wiki/Carina_Nebula
[Keyhole Nebula]:https://en.wikipedia.org/wiki/Carina_Nebula#Keyhole_Nebula
[the image]:http://www.gigapan.com/embeds/8juIWcQD5Dw/
[Carina Nebula]:https://apod.nasa.gov/apod/ap160516.html
[captured here]:http://www.pampaskies.com/gallery3/Deep-Space-Objects/CarinaMosaic_HOO_small
[light years]:https://chandra.harvard.edu/photo/cosmic_distance.html
[constellation of Carina]:https://en.wikipedia.org/wiki/Carina_(constellation)
[Eta Carinae e]:https://apod.nasa.gov/apod/ap220209.html
[Eta Carinae t]:https://apod.tw/daily/20220209/
[most energetic star]:https://www.youtube.com/watch?v=YHGMJNqqXnQ
[then faded]:https://arstechnica.com/science/2012/02/an-explosion-may-have-driven-the-great-eruption-of-eta-carinae/
[Eta Carinae]:http://www.nasa.gov/content/goddard/nasa-observatories-take-an-unprecedented-look-into-superstar-eta-carinae
[X-ray]:https://science.nasa.gov/ems/11_xrays
[Great Nebula in Carina 2]:https://apod.nasa.gov/apod/ap190507.html
[supernova factory]:https://chandra.harvard.edu/photo/2011/carina/
