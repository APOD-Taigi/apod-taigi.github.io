---
title: 冰島天頂 ê 捲螺仔極光
date: 2022-04-04
publishdate: 2022-04-04T11:45:00+0800
tags: [捲螺仔極光, 極光, 日冕物質噴出事件, CME, 磁層, 波紋, 酸素, 激發, 一階激發, 窒素, 仝心圓筒形, 一階激發, 極光冕]
hero: https://apod.nasa.gov/apod/image/2204/VortexAurora_Suarez_1080.jpg
summary: 免緊張！彼隻車無任何危險！伊袂去予天頂彼个大捲螺仔吸去太空啦！捲螺仔光其實是極光，會出現 tī 某一个季節。
categories: [podcast]
vocals: [阿錕]
---

{{% apod %}}

- 原始文章：[A Vortex Aurora over Iceland](https://apod.nasa.gov/apod/ap220404.html)
- 影像來源 kah 版權：[Christophe Suarez](mailto: Christof dot suarez at gmail dot com)
- 四月份是：[全球天文月](https://www.astronomerswithoutborders.org/programs/global-astronomy-month)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl2qb68qa005e01tx29fnfu87" >}}

## [漢羅] 冰島天頂 ê 捲螺仔極光
免緊張！彼隻車無任何危險！伊袂去予天頂彼个大捲螺仔吸去太空啦！
捲螺仔光其實是 [極光][aurora 1]，會出現 tī 某一个季節。
極光是太空中 ê 粒子挵著地球 ê 時陣產生 ê 現象，袂變做 [真空][vacuum] 啦！
這个 [發展足緊 ê 極光][developing auroral]，是太陽 ê [日冕物質噴出事件][Coronal Mass Ejection] (CME) 噴到 地球附近 造成 [地球磁層][Earth's magnetosphere] ê 波紋。
[頂層 ê 紅色][upper red t] 極光 tī 250 公里懸 ê 所在形成，是大氣層內底 ê 酸素原子 去予外太空 ê 粒子 直接激發 ê [紅光][glow created r]。
[下層 ê 青色][lower green t] [極光][aurora 2] tī 100 公里懸 ê 所在形成，是大氣層內底 ê 酸素 [原子][atomic] kah 一階激發 ê 窒素 [分子][molecular] 相挵，間接激發 ê [青光][glow created g]。
100 公里懸以下 ê 所在，有一寡仔酸素原子，這就是極光斷 tī 遮 ê 原因。
Ùi 邊仔看，這个 [仝心][concentric] [圓筒形][cylinder]，畫出一个 [戲劇性][dramatic] ê 極光[冕][corona]。
這張影像是 3 月中 tī [冰島][Iceland] [Myvatn][Lake Myvat] [湖][n] 天頂翕 ê 一張感光 3 秒鐘久 ê 相片。


## [POJ] Peng-tó thiⁿ-téng ê Kńg-lê-á ke̍k-kng
Bián kín-tiuⁿ! Hit chiah chhia bô jīm-hô hûi-hiám!
I bōe khì hō͘ thiⁿ-téng hit-ê tōa kńg-lê-á khip khì thài-khong la̍h !
Kńg-lê-á-kng kî-si̍t sī ke̍k-kng, ē chhut-hiān tī bó͘ chi̍t-ê kùi-chiat.
Ke̍k-kng sī thài-khong tiong ê lia̍p-chú lòng tio̍h Tē-kiû ê sî-chūn sán-seng ê hiān-siōng, bōe piàn-chò chin-khong la̍h!
Chit-ê hoat-tián chiok kín ê ke̍k-kng, sī Thài-iông ê Ji̍t-bián bu̍t-chit phùn-chhut sū-kiāⁿ (CME) phùn kàu Tē-kiû hū-kīn chō-sêng Tē-kiû chû-chân ê pho-bûn.
Téng-chân ê âng-sek ke̍k-kng tī 250 kong-lí koân ê só͘-chāi hêng-sêng, sī tōa-khì-chân lāi-té ê sǹg-sò͘ goân-chú khì hō͘ gōa-thài-khong ê lia̍p-chú ti̍t-chiap kek-hoat ê âng-kng.
Ē-chàn ê chhiⁿ-sek ke̍k-kng tī 100 kong-lí koân ê só͘-chāi hêng-sêng, sī tōa-khì-chân lāi-té ê sǹg-sò͘ goân-chú kah it-kai-kek-hoat ê chek-sò͘ hun-chú sio-lòng, kàn-chiap kek-hoat ê chhiⁿ-kng.
100 kong-lí koân í-hā ê só͘-chāi, ū chi̍t-kóa-á sǹg-sò͘ goân-chú, che tō-sī ke̍k-kng tn̄g tī chiah ê goân-in.
Ùi piⁿ-á khòaⁿ, chit-ê kāng-sim îⁿ-tâng-hêng, ōe chhut chi̍t-ê hì-kio̍k-sèng ê ke̍k-kng-bián.
Chit-tiuⁿ iáⁿ-siōng sī 3 goe̍h tiong tī Peng-tó Myvatn ô͘ thiⁿ-téng hip ê chi̍t-tiuⁿ kám-kng 3 bió-cheng kú ê siòng-phìⁿ.

## [KIP] Ping-tó thinn-tíng ê Kńg-lê-á ki̍k-kng
Bián kín-tiunn! Hit tsiah tshia bô jīm-hô huî-hiám!
I buē khì hōo thinn-tíng hit-ê tuā kńg-lê-á khip khì thài-khong la̍h !
Kńg-lê-á-kng kî-si̍t sī ki̍k-kng, ē tshut-hiān tī bóo tsi̍t-ê kuì-tsiat.
Ki̍k-kng sī thài-khong tiong ê lia̍p-tsú lòng tio̍h Tē-kiû ê sî-tsūn sán-sing ê hiān-siōng, buē piàn-tsò tsin-khong la̍h!
Tsit-ê huat-tián tsiok kín ê ki̍k-kng, sī Thài-iông ê Ji̍t-bián bu̍t-tsit phùn-tshut sū-kiānn (CME) phùn kàu Tē-kiû hū-kīn tsō-sîng Tē-kiû tsû-tsân ê pho-bûn.
Tíng-tsân ê âng-sik ki̍k-kng tī 250 kong-lí kuân ê sóo-tsāi hîng-sîng, sī tuā-khì-tsân lāi-té ê sǹg-sòo guân-tsú khì hōo guā-thài-khong ê lia̍p-tsú ti̍t-tsiap kik-huat ê âng-kng.
Ē-tsàn ê tshinn-sik ki̍k-kng tī 100 kong-lí kuân ê sóo-tsāi hîng-sîng, sī tuā-khì-tsân lāi-té ê sǹg-sòo guân-tsú kah it-kai-kik-huat ê tsik-sòo hun-tsú sio-lòng, kàn-tsiap kik-huat ê tshinn-kng.
100 kong-lí kuân í-hā ê sóo-tsāi, ū tsi̍t-kuá-á sǹg-sòo guân-tsú, tse tō-sī ki̍k-kng tn̄g tī tsiah ê guân-in.
Uì pinn-á khuànn, tsit-ê kāng-sim înn-tâng-hîng, uē tshut tsi̍t-ê hì-kio̍k-sìng ê ki̍k-kng-bián.
Tsit-tiunn iánn-siōng sī 3 gue̍h tiong tī Ping-tó Myvatn ôo thinn-tíng hip ê tsi̍t-tiunn kám-kng 3 bió-tsing kú ê siòng-phìnn.

## [English] A Vortex Aurora over Iceland
No, the car was not in danger of being vacuumed into space by the big sky vortex.
For one reason, the vortex was really an [aurora][aurora 1], and since auroras are created by particles striking the Earth from space, they do not create a [vacuum][vacuum].
This rapidly [developing auroral][developing auroral] display was caused by a [Coronal Mass Ejection][Coronal Mass Ejection] from the Sun that passed by the Earth closely enough to cause a ripple in [Earth's magnetosphere][Earth's magnetosphere].
The [upper red][upper red e] parts of the aurora occur over 250 kilometers high with its red [glow created][glow created r] by atmospheric atomic oxygen directly energized by incoming particles.
The [lower green][lower green e] parts of the [aurora][aurora 2] occur over 100 kilometers high with its green [glow created][glow created g] by atmospheric [atomic][atomic] oxygen energized indirectly by collisions with first-energized [molecular][molecular] nitrogen.
Below 100 kilometers, there is little atomic oxygen, which is why auroras end abruptly.
The [concentric][concentric] [cylinder][cylinder]s depict a [dramatic][dramatic] auroral [corona][corona] as seen from the side.
The featured image was created from a single 3-second exposure taken in mid-March over [Lake Myvat][Lake Myvat][n][n] in [Iceland][Iceland].

## 詞彙學習（漢羅/POJ/KIP/華語/English）
- 【捲螺仔極光】kńg-lê-á ke̍k-kng/kńg-lê-á ki̍k-kng/漩渦極光/vortex aurora
- 【日冕物質噴出事件】Ji̍t-bián bu̍t-chit phùn-chhut sū-kiāⁿ/Ji̍t-bián bu̍t-tsit phùn-tshut sū-kiānn/日冕物質拋射/Coronal Mass Ejection (CME)
- 【磁層】chû-chân/tsû-tsân/磁層/magnetosphere
- 【波紋】pho-bûn/pho-bûn/波紋/ripple
- 【酸素】sǹg-sò͘/sǹg-sòo/氧/oxygen
- 【窒素】chek-sò͘/tsik-sòo/氮/nitrogen
- 【窒素】chit-sò͘/tsit-sòo/氮/nitrogen
- 【一階激發】it-kai-kek-hoat/it-kai-kik-huat/一階激發/first-energized
- 【間接】kàn-chiap/kàn-tsiap/間接/indirectly
- 【激發】kek-hoat/kik-huat/激發/energized
- 【圓筒】îⁿ-tâng/înn-tâng/圓柱/cylinder
- 【仝心圓筒形】kāng-sim îⁿ-tâng-hêng/kāng-sim înn-tâng-hîng/同心圓柱體/concentric cylinders
- 【極光冕】ke̍k-kng-bián/ki̍k-kng-bián/極光冕/auroral corona


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[aurora 1]:https://spaceplace.nasa.gov/aurora/en/
[vacuum]:https://www.nasa.gov/offices/setmo/facilities/thermal_vacuum_chamber_a
[developing auroral]:https://spaceweather.com/archive.php?view=1&day=20&month=03&year=2022
[Coronal Mass Ejection]:https://www.nasa.gov/content/goddard/what-is-a-coronal-mass-ejection
[Earth's magnetosphere]:https://www.nasa.gov/magnetosphere
[upper red e]:https://apod.nasa.gov/apod/ap220220.html
[upper red t]:https://apod.tw/daily/20220220/
[glow created r]:https://aurora.live/2020/04/aurora-borealis-colors-explained/
[lower green e]:https://apod.nasa.gov/apod/ap210114.html
[lower green t]:https://apod.tw/daily/20210114/
[aurora 2]:https://svs.gsfc.nasa.gov/4934
[glow created g]:https://en.wikipedia.org/wiki/Aurora#Colors_and_wavelengths_of_auroral_light
[atomic]:https://manoa.hawaii.edu/exploringourfluidearth/chemical/chemistry-and-seawater/atoms-and-molecules
[molecular]:https://en.wikipedia.org/wiki/Molecule
[concentric]:https://mathworld.wolfram.com/ConcentricCircles.html
[cylinder]:https://en.wikipedia.org/wiki/Cylinder
[dramatic]:https://img.huffingtonpost.com/asset/5bad12683c000032000b0e42.jpeg?ops=scalefit_720_noupscale
[corona]:https://apod.nasa.gov/apod/ap141014.html
[Lake Myvat]:https://youtu.be/kgQaU1of50Q
[n]:https://en.wikipedia.org/wiki/M%C3%BDvatn
[Iceland]:https://en.wikipedia.org/wiki/Iceland
