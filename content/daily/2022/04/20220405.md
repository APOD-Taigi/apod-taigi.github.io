---
title: 七姊妹仔星團 kah 加州星雲
date: 2022-04-05
publishdate: 2022-04-05T11:45:00+0800
tags: [昴宿星團, 七姊妹仔星團, 加州星雲, M45, 開放星團, 反射星雲, NGC 1499, 恆星形成區, IC 348, 分子雲, LBN 777, 鷹仔囝星雲, 酸素]
hero: https://apod.nasa.gov/apod/image/2204/Calif2Pleiades_Krcmarek_1080_annotated.jpg
summary: 正爿頂懸藍色彼陣，是昴宿星團。伊嘛叫做七姊妹仔，抑是 M45，是天頂看會著 ê 開放星團 內底上光 ê。
---

{{% apod %}}

- 原始文章：[Seven Sisters versus California](https://apod.nasa.gov/apod/ap220405.html)
- 影像來源 kah 版權：[Neven Krcmarek](https://www.astrobin.com/users/NevenKrcmarek/)
- 台文翻譯：[An-Li Tsai][An-Li Tsai] ([NCU][NCU])

## [漢羅] 七姊妹仔星團 kah 加州星雲
正爿頂懸藍色彼陣星，是 [昴宿星團][Pleiades]。
伊嘛叫做 [七姊妹仔星團][Seven Sisters]，抑是 [M45][M45]。
[昴宿星團][the Pleiades] 是天頂 ê [開放星團][open clusters] 內底，上光 ê、嘛 [上好揣 ê][most easily visible]。
[昴宿星團][The Pleiades] 內底有超過 3000 粒恆星，in 有 13 光年闊，離咱差不多有 400 光年遠。
[Tī in 邊仔 ê][Surrounding the stars]，是壯觀 ê 藍色 [反射星雲][reflection nebula]，這是一寡足幼 ê [塗粉][dust] 造成 ê。
[有一个傳說是講][A common legend]，這个星團號名了後，有一粒足光 ê 恆星煞變暗--去。
倒爿下跤彼个發紅光 ê，是 [加州星雲][California Nebula]。
號這个名是因為伊 ê 外形 kah [加州][California] 足成 ê。
加州星雲 比 [昴宿星團][the Pleiades] 較暗，所以伊較歹揣。
伊嘛叫做 [NGC 1499][NGC 1499]。
這片發紅光 ê 雲，其實是酸素氣體，伊離咱有 1500 [光年][light years] 遠。
雖罔講 [in 兩个離][between them] 差不多有 25 粒月娘遐爾遠，毋閣 [這張闊幅、深空 ê 組合影像][featured wide angle, deep field image composite]，猶是有 kā [in][them] [兩个][both] 攏翕著。
咱若是對這幅深空影像 [斟酌 kā 檢查咧][careful inspection]，閣會當揣著 恆星形成區 [IC 348][IC 348] kah [分子雲][molecular cloud] [LBN 777][LBN 777] (鷹仔囝星雲)。



## [POJ] Chhit-chí-mōe-á seng-thoân kah Ka-chiu-seng-hûn
Chiàⁿ-pêng téng-koân nâ-sek hit-tīn chhiⁿ, sī Báu-siù-seng-thoân.
I mā kiò-chò Chhit-chí-mōe-á seng-thoân, iah-sī M45.
Báu-siù-seng-thoân sī thiⁿ-téng ê khai-hòng-seng-thoân lāi-té, siōng kng ê, mā siōng hó chhōe ê.
áu-siù-seng-thoân lāi-té ū chhiau-kòe 3000 lia̍p chhiⁿ, in ū 13 kng-nî khoah, lî lán chha-put-to ū 400 kng-nî hn̄g.
Tī in piⁿ-á ê, sī chòng-lē ê nâ-sek hoán-siā-seng-hûn, che sī chi̍t-kóa chiok iù ê thô͘-hún chō-sêng ê.
Ū chi̍t-ê thoân-soat sī kóng, chit-ê seng-thoân hō-miâ liáu-āu, ū chi̍t-lia̍p chiok kng ê hêng-chhiⁿ soah piàn àm--khì.
Tò-pêng ē-kha hit-ê hoat âng-kng ê, sī Ka-chiu-seng-hûn.
Hō chit-ê miâ sī in-ūi i ê gōa-hêng kah Ka-chiu chiok sêng ê.
Ka-chiu-seng-hûn pí Báu-siù-seng-thoân khah àm, só͘-í i khah phái chhōe.
I mā kiò-chò NGC 1499.
Chit-phìⁿ hoat âng-kng ê hûn, kî-si̍t sī sǹg-sò͘ khì-thé, i lî lán ū 1500 kng-nî hn̄g.
Sui-bóng kóng in nn̄g-ê lî chha-put-to ū 25 lia̍p goe̍h-niû hiah-nī hn̄g, m̄-koh chit-tiuⁿ khoah-pak, chhim-khong ê cho͘-ha̍p iáⁿ-siōng, iáu-sī ū kā in nn̄g-ê lóng hip-tio̍h.
Lán nā-sī tùi chit-pak chhim-khong iáⁿ-siōng chim-chiok kā kiám-cha leh, koh ē-tàng chhōe-tio̍h hêng-chhiⁿ hêng-sêng-khu  IC 348 kah hun-chú-hûn LBN 777 (Eng-á-kiáⁿ seng-hûn)

## [KIP] Tshit-tsí-muē-á sing-thuân kah Ka-tsiu-sing-hûn
Tsiànn-pîng tíng-kuân nâ-sik hit-tīn tshinn, sī Báu-siù-sing-thuân.
I mā kiò-tsò Tshit-tsí-muē-á sing-thuân, iah-sī M45.
Báu-siù-sing-thuân sī thinn-tíng ê khai-hòng-sing-thuân lāi-té, siōng kng ê, mā siōng hó tshuē ê.
áu-siù-sing-thuân lāi-té ū tshiau-kuè 3000 lia̍p tshinn, in ū 13 kng-nî khuah, lî lán tsha-put-to ū 400 kng-nî hn̄g.
Tī in pinn-á ê, sī tsòng-lē ê nâ-sik huán-siā-sing-hûn, tse sī tsi̍t-kuá tsiok iù ê thôo-hún tsō-sîng ê.
Ū tsi̍t-ê thuân-suat sī kóng, tsit-ê sing-thuân hō-miâ liáu-āu, ū tsi̍t-lia̍p tsiok kng ê hîng-tshinn suah piàn àm--khì.
Tò-pîng ē-kha hit-ê huat âng-kng ê, sī Ka-tsiu-sing-hûn.
Hō tsit-ê miâ sī in-uī i ê guā-hîng kah Ka-tsiu tsiok sîng ê.
Ka-tsiu-sing-hûn pí Báu-siù-sing-thuân khah àm, sóo-í i khah phái tshuē.
I mā kiò-tsò NGC 1499.
Tsit-phìnn huat âng-kng ê hûn, kî-si̍t sī sǹg-sòo khì-thé, i lî lán ū 1500 kng-nî hn̄g.
Sui-bóng kóng in nn̄g-ê lî tsha-put-to ū 25 lia̍p gue̍h-niû hiah-nī hn̄g, m̄-koh tsit-tiunn khuah-pak, tshim-khong ê tsoo-ha̍p iánn-siōng, iáu-sī ū kā in nn̄g-ê lóng hip-tio̍h.
Lán nā-sī tuì tsit-pak tshim-khong iánn-siōng tsim-tsiok kā kiám-tsa leh, koh ē-tàng tshuē-tio̍h hîng-tshinn hîng-sîng-khu  IC 348 kah hun-tsú-hûn LBN 777 (Ing-á-kiánn sing-hûn)

## [English] Seven Sisters versus California
On the upper right, dressed in blue, is the [Pleiades][Pleiades].
Also known as the [Seven Sisters][Seven Sisters] and [M45][M45], [the Pleiades][the Pleiades e] is one of the brightest and [most easily visible][most easily visible] [open clusters][open clusters] on the sky.
[The Pleiades][The Pleiades] contains over 3,000 stars, is about 400 light years away, and only 13 light years across.
[Surrounding the stars][Surrounding the stars] is a spectacular blue [reflection nebula][reflection nebula] made of fine [dust][dust].
[A common legend][A common legend] is that one of the brighter stars faded since the cluster was named.
On the lower left, shining in red, is the [California Nebula][California Nebula].
Named for its shape, the [California][California] Nebula is much dimmer and hence harder to see than [the Pleiades][the Pleiades].
Also known as [NGC 1499][NGC 1499], this mass of red glowing hydrogen gas is about 1,500 [light years][light years] away.
Although about 25 full moons could fit [between them][between them], the [featured wide angle, deep field image composite][featured wide angle, deep field image composite] has captured [them][them] [both][both].
A [careful inspection][careful inspection] of the deep image will also reveal the star forming region [IC 348][IC 348] and the [molecular cloud][molecular cloud] [LBN 777][LBN 777] (the Baby Eagle Nebula).

## 詞彙學習（台語漢字/POJ/KIP/華語漢字/English）
- 【昴宿星團】Báu-siù-seng-thoân/Báu-siù-sing-thuân/昴宿星團/the Pleiades
- 【七姊妹仔星團】Chhit-chí-mōe-á seng-thoân/Tshit-tsí-muē-á sing-thuân/七姊妹星團/Seven Sisters
- 【加州星雲】Ka-chiu-seng-hûn/Ka-tsiu-sing-hûn/加州星雲/the California
- 【M45】M sì-cha̍p-gō͘/M sì-tsa̍p-gōo/M45/M45
- 【開放星團】khai-hòng-seng-thoân/khai-hòng-sing-thuân/開放星團/open clusters
- 【反射星雲】hoán-siā-seng-hûn/huán-siā-sing-hûn/反射星雲/reflection nebula
- 【NGC 1499】NGC it-sù-kiú-kiú/NGC it-sù-kiú-kiú/NGC 1499/NGC 1499
- 【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/the star forming region
- 【IC 348】IC sam-sù-pat/IC sam-sù-pat/IC 348/IC 348
- 【酸素】sǹg-sò͘/sǹg-sòo/氫/hydrogen
- 【分子雲】hun-chú-hûn/hun-tsú-hûn/分子雲/molecular cloud
- 【LBN 777】LBN chhit-chhit-chhit/LBN tshit-tshit-tshit/LBN 777/LBN 777
- 【鷹仔囝星雲】Eng-á-kiáⁿ seng-hûn/Ing-á-kiánn sing-hûn/鷹仔囝星雲/the Baby Eagle Nebula
- 【3000 粒恆星】saⁿ-chheng lia̍p hêng-chhiⁿ/sann-tshing lia̍p hîng-tshinn/3000 顆恆星/3000 stars
- 【13 光年】cha̍p-saⁿ kng-nî/tsa̍p-sann kng-nî/13 光年/13 light years
- 【400 光年】sì-pah kng-nî/sì-pah kng-nî/400 光年/400 light years
- 【1500 光年】chi̍t-chheng-gō͘-pah kng-nî/tsi̍t-tshing-gōo-pah kng-nî/1500 光年/1500 light years
- 【25 粒月娘】jī-cha̍p-gō͘ lia̍p goe̍h-niû/jī-tsa̍p-gōo lia̍p gue̍h-niû/25 顆月亮/25 full moons

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Pleiades]:https://apod.nasa.gov/apod/ap950620.html
[Seven Sisters]:https://www.naic.edu/~gibson/pleiades/pleiades_myth.html
[M45]:https://en.wikipedia.org/wiki/Pleiades
[the Pleiades e]:https://apod.nasa.gov/apod/ap211124.html
[the Pleiades t]:https://apod.tw/daily/20211124/
[most easily visible]:https://apod.nasa.gov/apod/ap170314.html
[open clusters]:https://apod.nasa.gov/apod/fap/open_clusters.html
[The Pleiades]:https://www.naic.edu/~gibson/pleiades/
[Surrounding the stars]:https://apod.nasa.gov/apod/ap200323.html
[reflection nebula]:https://en.wikipedia.org/wiki/Reflection_nebula
[dust]:https://apod.nasa.gov/apod/fap/lib/glossary.html#dust
[A common legend]:https://arxiv.org/pdf/0810.1592
[California Nebula]:https://apod.nasa.gov/apod/ap060924.html
[California]:https://en.wikipedia.org/wiki/California
[the Pleiades]:https://youtu.be/V0qMKgeVR5M
[NGC 1499]:https://en.wikipedia.org/wiki/California_Nebula
[light years]:https://chandra.harvard.edu/photo/cosmic_distance.html
[between them]:https://apod.nasa.gov/apod/ap090411.html
[featured wide angle, deep field image composite]:https://www.astrobin.com/id3tq9/
[them]:https://apod.nasa.gov/apod/ap960618.html
[both]:https://apod.nasa.gov/apod/ap090212.html
[careful inspection]:https://i.dailymail.co.uk/1s/2022/03/30/20/56019439-10669595-This_adorable_tiny_kitten_who_is_entranced_by_the_computer_scree-m-73_1648669189326.jpg
[IC 348]:https://apod.nasa.gov/apod/ap151010.html
[molecular cloud]:https://en.wikipedia.org/wiki/Molecular_cloud
[LBN 777]:https://noirlab.edu/public/images/noao-lbn777/
