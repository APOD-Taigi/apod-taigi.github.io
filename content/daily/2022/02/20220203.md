---
title: 去予太陽光攬牢 ê 金星 kah 月娘
date: 2022-02-03
publishdate: 2022-02-03T11:45:00+0800
tags: [金星, 內行星, 月眉形, 月球]
hero: https://apod.nasa.gov/apod/image/2202/VenusMoonSamePhase1024.jpg
summary: 倒爿彼粒是 金星，伊是天頂上光 ê 行星。毋閣 in 若是 tī 日出進前 peh--起來，in 就會看起來攏是 月眉形。
categories: [podcast]
vocals: [阿錕]
---

{{% apod %}}

- 原始文章：[Embraced by Sunlight](https://apod.nasa.gov/apod/ap220203.html)
- 影像來源 kah [版權][copyright]：[Juan Luis Cánovas Pérez](https://www.flickr.com/photos/146549985@N08/)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl0169xjc079t0829zg1z8nf3" >}}

## [漢羅] 去予太陽光攬牢 ê 金星 kah 月娘
倒爿彼粒是 [金星][Even though Venus]，伊是天頂上光 ê 行星。
Tī 1 月 29 這工，伊 ê 視寸尺干焦是月娘 ê 1/30 爾爾。
毋閣 in 若是 tī 日出進前 peh--起來，in 就會看起來攏是 月眉形。
In 若是 tī 東南爿 ê 地平線面頂出現，in 發光 ê 部份就干焦佔盤面 ê 12 葩。
[這兩張月眉形 ê 相片][these two separate images]， 是去予差不多仝角度 ê 太陽照著 ê。
In 放大 ê 比例無仝，毋閣 in 攏是 ùi 細台望遠鏡翕 ê 影片來 ê，是 kā 影片 ê 影格 疊做一張 ê。
金星看起來 kah 月娘一部份 ê [月相][phases like] 欲仝，是因為伊是內行星。
伊會 tī [暗頭仔][evening sky t] kah 透早出現，這个變化 ê 週期是 584 工。
[是講月娘][Of course the Moon] 完成一个完整 ê 月圓週期是 [29 工半][29.5 days]。


## [POJ] Khì hō͘ Thài-iông-kng lám-tiâu ê Kim-chhiⁿ kah Goe̍h-niû
Tò-pêng hit-lia̍p sī Kim-chhiⁿ, i sī thiⁿ-téng siōng-kng ê kiâⁿ-chhiⁿ.
Tī it goe̍h jī-káu chi̍t-kang, i ê sī-chhùn-chhioh kan-na sī goe̍h-niû ê saⁿ-cha̍p-hun-chi-it niā-niā.
M̄-koh in nā-sī tī ji̍t-chhut chìn-chêng peh--khí-lâi, in to̍h ē khòaⁿ-khí-lâi lóng-sī goe̍h-bâi-hêng.
In nā-sī tī tang-lâm-pêng ê tē-pêng-sòaⁿ bīn-téng chhut-hiān, in hoat-kng ê pō͘-hūn to̍h kan-na chiàm pôaⁿ-bīn ê cha̍p-jī pha.
Chit nn̄g-tiuⁿ goe̍h-bâi-hêng ê siòng-phìⁿ, sī khì hō͘ chha-put-to kâng kak-tō͘ ê Thài-iông chiò-tio̍h ê.
In hòng-tōa ê pí-lē bô-kâng, m̄-koh in lóng-sī ùi sè-tâi bōng-oán-kiàⁿ hip ê iáⁿ-phìⁿ lâi ê, sī kā iáⁿ-phìⁿ ê iáⁿ-keh tha̍h chò chi̍t-tiuⁿ ê.
Kim-chhiⁿ khòaⁿ--khí-lâi kah goe̍h-niû chi̍t-pō͘-hūn ê goe̍h-siòng beh kâng, sī in-ūi i sī lōe-kiâⁿ-chhiⁿ.
I ē tī àm-thâu-á kah thàu-chá chhut-hiān, chit-ê piàn-hòa ê chiu-kî sī gō͘-pah-peh-cha̍p-sì kang.
Sī-kóng goe̍h-niû oân-sêng chi̍t-ê oân-chéng ê goe̍h-îⁿ-chiu-kî sī jī-cha̍p-káu kang poàn.

## [KIP] Khì hōo Thài-iông-kng lám-tiâu ê Kim-tshinn kah Gue̍h-niû
Tò-pîng hit-lia̍p sī Kim-tshinn, i sī thinn-tíng siōng-kng ê kiânn-tshinn.
Tī it gue̍h jī-káu tsi̍t-kang, i ê sī-tshùn-tshioh kan-na sī gue̍h-niû ê sann-tsa̍p-hun-tsi-it niā-niā.
M̄-koh in nā-sī tī ji̍t-tshut tsìn-tsîng peh--khí-lâi, in to̍h ē khuànn-khí-lâi lóng-sī gue̍h-bâi-hîng.
In nā-sī tī tang-lâm-pîng ê tē-pîng-suànn bīn-tíng tshut-hiān, in huat-kng ê pōo-hūn to̍h kan-na tsiàm puânn-bīn ê tsa̍p-jī pha.
Tsit nn̄g-tiunn gue̍h-bâi-hîng ê siòng-phìnn, sī khì hōo tsha-put-to kâng kak-tōo ê Thài-iông tsiò-tio̍h ê.
In hòng-tuā ê pí-lē bô-kâng, m̄-koh in lóng-sī uì sè-tâi bōng-uán-kiànn hip ê iánn-phìnn lâi ê, sī kā iánn-phìnn ê iánn-keh tha̍h tsò tsi̍t-tiunn ê.
Kim-tshinn khuànn--khí-lâi kah gue̍h-niû tsi̍t-pōo-hūn ê gue̍h-siòng beh kâng, sī in-uī i sī luē-kiânn-tshinn.
I ē tī àm-thâu-á kah thàu-tsá tshut-hiān, tsit-ê piàn-huà ê tsiu-kî sī gōo-pah-peh-tsa̍p-sì kang.
Sī-kóng gue̍h-niû uân-sîng tsi̍t-ê uân-tsíng ê gue̍h-înn-tsiu-kî sī jī-tsa̍p-káu kang puàn.

## [English] Embraced by Sunlight
[Even though Venus][Even though Venus] (left) was the brightest planet in the sky it was less than 1/30th the apparent size of the Moon on January 29.
But as both rose before the Sun they shared a crescent phase.
For a moment their visible disks were each about 12 percent illuminated as they stood above the southeastern horizon.
The similar sunlit crescents were captured in [these two separate images][these two separate images].
Made at different magnifications, each panel is a composite of stacked video frames taken with a small telescope.
Venus goes through a range of [phases like][phases like] the Moon as the inner planet wanders from [evening sky][evening sky e] to morning sky and back again with a period of 584 days.
[Of course the Moon][Of course the Moon] completes its own cycle of phases, a full lunation, in about [29.5 days][29.5 days].

## 詞彙學習（漢羅/POJ/KIP/華文/English）
- 【視寸尺】sī-chhùn-chhioh/sī-tshùn-tshioh/視尺寸/apparent size
- 【月眉形】goe̍h-bâi-hêng/gue̍h-bâi-hîng/新月/a crescent phase
- 【內行星】lōe-kiâⁿ-chhiⁿ/luē-kiânn-tshinn/內行星/inner planet
- 【月圓週期】goe̍h-îⁿ chiu-kî/gue̍h-înn tsiu-kî/月圓週期/lunation
- 【影格】iáⁿ-keh/iánn-keh/影格/video frame
- 【月相】goe̍h-siòng/gue̍h-siòng/月相/moon phase


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Even though Venus]:https://earthsky.org/tonight/moon-mars-and-venus-on-january-29-2022/
[these two separate images]:https://www.flickr.com/photos/146549985@N08/51854304131/in/dateposted-public/
[phases like]:https://en.wikipedia.org/wiki/Galileo_Galilei#Phases_of_Venus
[evening sky e]:https://apod.nasa.gov/apod/ap220106.html
[evening sky t]:https://apod.tw/daily/20220106/
[Of course the Moon]:https://svs.gsfc.nasa.gov/4955
[29.5 days]:https://apod.nasa.gov/apod/ap200926.html
