---
title: 挪威天頂 ê 極光 kah 光柱
date: 2022-02-08
publishdate: 2022-02-08T11:45:00+0800
tags: [極光, 光柱, 冰晶, 獵戶座]
hero: https://apod.nasa.gov/apod/fap/image/2202/AuroraPillars_Correia_960.jpg
summary: 你較愛佗一爿 ê 天頂？倒爿 ê 夜空是極光，正爿 ê 夜空是光柱，中央彼个是天文攝影師，伊 leh 問你愛佗一款？
categories: [podcast]
vocals: [阿錕]
---

{{% apod %}}

- 原始文章：[Aurora and Light Pillars over Norway](https://apod.nasa.gov/apod/ap220208.html)
- 影像來源 kah 版權：[Alexandre Correia](mailto:agcorreia@me.com)
- 緊來投票：你較愛佗一爿 ê 天景？[倒爿 ê 極光](https://asterisk.apod.com/viewtopic.php?f=28&t=42195) | [正爿 ê 光柱](https://asterisk.apod.com/viewtopic.php?f=28&t=42195)
- 台文翻譯：[An-Li Tsai][An-Li Tsai] ([NCU][NCU])

{{< podcast "cl016h6ey0ao50857y8hbf2q2" >}}

## [漢羅] 挪威天頂 ê 極光 kah 光柱
你較愛佗一爿 ê 天景？
倒爿 ê 夜空是極光，是 [太陽][Sun] 擲出來 ê 粒子 kah [地球頂層大氣][Earth's upper atmosphere] 相挵 ê 時陣 發出 ê 光。
正爿 ê 夜空是 [光柱][light pillars 1]，是 ùi 天頂落落來 ê 幾若百萬細粒 [冰晶][ice crystals]，反射地球 ê 光。
中央彼个是天文攝影師，伊 leh 問你愛佗一款？
[光柱][light pillars 2] 是坦徛 ê 柱仔，因為浮 tī 天頂 ê 冰晶 [大部份是 kah 地面平行][mostly flat]，in ê 色光是 ùi 地面 ê 燈火來 ê。
青色 ê 極光 kā 天頂 kah 地面 罩牢牢。
這个 [青光][green] 是發光 ê 酸素，毋閣伊有透光，所以你會當看著後壁 ê 天星。
背景一點一點 ê 是較遠 ê 天星，嘛有一寡仔是 tī 足好認 ê [獵戶座][Orion t] 內底 較光 ê 恆星。
這張相片是兩個月前 tī [挪威][Norway] [Kautokeino][Kautokeino] 附近翕 ê 孤張感光 ê 相片。

## [POJ] Ná-ui thiⁿ-téng ê Ke̍k-kng kah Kng-thiāu
Lí khah ài to̍h chit-pêng ê thian-kéng?
Tò-pêng ê iā-khong sī ke̍k-kng, sī Thài-iông tàn--chhut-lâi ê lia̍p-chú kah Tē-kiû téng-chân tōa-khì sio-lòng ê sî-chūn hoat--chhut ê kng.
Chiàⁿ-pêng ê iā-khong sī kng-thiāu, sī ùi thiⁿ-téng lak-lo̍h-lâi ê kúi-ā pah-bān sè-lia̍p, hoán-siā Tē-kiû ê kng.
Tiong-ng hit-ê sī Thian-bûn-liap-iáⁿ-su, i leh mn̄g lí ài toh-chi̍t-khoán?
Kng-thiāu sī thán-khiā ê thiāu-á, in-ūi phû tī thiⁿ-téng ê peng-chiⁿ tōa-pō͘-hūn sī kah tē-bīn pêng-hêng, in ê se̍k-kng sī ùi tē-bīn ê teng-hóe lâi ê.
Chhiⁿ-sek ê ke̍k-kng kā thiⁿ-téng kah tē-bīn tà-tiâu-tiâu.
Chit-ê chhiⁿ-kng sī hoat-kng ê sng-sò͘, m̄-koh i ū thàu-kng, só͘-í lí ē-tàng khòaⁿ-tio̍h āu-piah ê thiⁿ-chhiⁿ.
Pōe-kéng chi̍t-tiám chi̍t-tiám ê sī khah hn̄g ê thiⁿ-chhiⁿ, mā ū chi̍t-kóa-á sī tī chiok hó jīn ê La̍h-hō-chò lāi-té khah kng ê hêng-chhiⁿ.
Chit-tiuⁿ siòng-phìⁿ sī nn̄g kò-goe̍h chêng tī Ná-ui Kautokeino hū-kīn hip ê ko͘-tiuⁿ kám-kng ê siòng-phìⁿ.

## [KIP] Ná-ui thiⁿ-téng ê Ke̍k-kng kah Kng-thiāu
Lí khah ài to̍h chit-pêng ê thian-kéng?
Tò-pêng ê iā-khong sī ke̍k-kng, sī Thài-iông tàn--chhut-lâi ê lia̍p-chú kah Tē-kiû téng-chân tōa-khì sio-lòng ê sî-chūn hoat--chhut ê kng.
Chiàⁿ-pêng ê iā-khong sī kng-thiāu, sī ùi thiⁿ-téng lak-lo̍h-lâi ê kúi-ā pah-bān sè-lia̍p, hoán-siā Tē-kiû ê kng.
Tiong-ng hit-ê sī Thian-bûn-liap-iáⁿ-su, i leh mn̄g lí ài toh-chi̍t-khoán?
Kng-thiāu sī thán-khiā ê thiāu-á, in-ūi phû tī thiⁿ-téng ê peng-chiⁿ tōa-pō͘-hūn sī kah tē-bīn pêng-hêng, in ê se̍k-kng sī ùi tē-bīn ê teng-hóe lâi ê.
Chhiⁿ-sek ê ke̍k-kng kā thiⁿ-téng kah tē-bīn tà-tiâu-tiâu.
Chit-ê chhiⁿ-kng sī hoat-kng ê sng-sò͘, m̄-koh i ū thàu-kng, só͘-í lí ē-tàng khòaⁿ-tio̍h āu-piah ê thiⁿ-chhiⁿ.
Pōe-kéng chi̍t-tiám chi̍t-tiám ê sī khah hn̄g ê thiⁿ-chhiⁿ, mā ū chi̍t-kóa-á sī tī chiok hó jīn ê La̍h-hō-chò lāi-té khah kng ê hêng-chhiⁿ.
Chit-tiuⁿ siòng-phìⁿ sī nn̄g kò-goe̍h chêng tī Ná-ui Kautokeino hū-kīn hip ê ko͘-tiuⁿ kám-kng ê siòng-phìⁿ.

## [English] Aurora and Light Pillars over Norway

Which half of this sky is your favorite?
On the left, the night sky is lit up by particles expelled from the [Sun][Sun] that later collided with [Earth's upper atmosphere][Earth's upper atmosphere] --- creating bright auroras.
On the right, the night glows with ground lights reflected by millions of tiny [ice crystals][ice crystals] falling from the sky --- creating [light pillars][light pillars 1].
And in the center, the astrophotographer presents your choices.
The [light pillars][light pillars 2] are vertical columns because the fluttering ice-crystals are [mostly flat][mostly flat] to the ground, and their colors are those of the ground lights.
The auroras cover the sky and ground in the [green][green] hue of glowing oxygen, while their transparency is clear because you can see stars right through them.
Distant stars dot the background, including bright stars from the iconic constellation of [Orion][Orion e].
The featured image was captured in a single exposure two months ago near [Kautokeino][Kautokeino], [Norway][Norway].

## 詞彙學習（漢羅/POJ/KIP/華語/English）
- 【挪威】Ná-ui/Ná-ui/挪威/Norway
- 【極光】ke̍k-kng/ki̍k-kng/極光/auroras
- 【光柱】kng-thiāu/kng-thiāu/光柱/light pillars
- 【冰晶】peng-chiⁿ/ping-tsinn/冰晶/ice-crystals
- 【獵戶座】La̍h-hō͘-chō/La̍h-hōo-tsō/獵戶座/the Orion


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[Sun]:https://solarsystem.nasa.gov/solar-system/sun/overview/
[Earth's upper atmosphere]:https://www.nasa.gov/mission_pages/sunearth/science/mos-upper-atmosphere.html
[ice crystals]:https://en.wikipedia.org/wiki/Ice_crystals
[light pillars 1]:http://www.atoptics.co.uk/halo/lpil.htm
[light pillars 2]:https://apod.nasa.gov/apod/ap160208.html
[mostly flat]:https://ap-pics2.gotpoem.com/ap-pics/item/14788/92.jpg
[green]:http://www.webexhibits.org/causesofcolor/4D.html
[Orion e]:https://apod.nasa.gov/apod/ap220118.html
[Orion t]:https://apod.tw/daily/20220118/
[Kautokeino]:https://youtu.be/YJu_aUHeVL4
[Norway]:https://en.wikipedia.org/wiki/Norway
