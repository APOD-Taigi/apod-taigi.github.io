---
title: 地球 ê 暗暝
date: 2022-02-13
publishdate: 2022-02-13T11:45:00+0800
tags: [烏色大理石, Suomi NPP 極地軌道氣象衛星, 氣象衛星, 衛星, 地球]
hero: https://apod.nasa.gov/apod/fap/image/2202/EarthAtNight2016_SuomiNPP_1080.jpg
summary: 地球 tī 暗暝看起來是按呢。毋知你敢會當揣著你上愛 ê 國家抑是城市？
---

{{% apod %}}

- 原始文章：[Earth at Night](https://apod.nasa.gov/apod/ap220213.html)
- 影像提供：[NASA](https://www.nasa.gov/), [Suomi NPP VIIRS](https://ncc.nesdis.noaa.gov/VIIRS/); 資料來源：[Miguel Román](https://science.gsfc.nasa.gov/sed/bio/miguel.o.roman) ([NASA GSFC](https://www.nasa.gov/goddard)); 資料處理：[Joshua Stevens](https://earthobservatory.nasa.gov/about/joshua-stevens)
- 台文翻譯：[An-Li Tsai][An-Li Tsai] ([NCU][NCU])

## [漢羅] 地球 ê 暗暝
[地球][Earth] tī 暗暝看起來是按呢？
毋知你敢會當揣著你上愛 ê [國家][country] 抑是 [城市][city]？
有一个好消息欲報予你知，城市 ê 燈火應該會當 kā 你鬥相共。
人造 [燈火][lights] kā 咱鬥報位，予咱知影 地球面頂 發展較好 抑是 [人口較濟][populated areas] ê 所在 tī 佗。
這包括 [歐洲][Europe]、[美國東部][eastern United States]、kah [日本][Japan] ê 海岸。
足濟較大 ê 城市攏 tī [河川][rivers] 抑是 [海洋][oceans] 邊仔，按呢 in to̍h 有法度坐船，用較低 ê 成本來交換物件。
[較暗 ê 所在][dark areas] to̍h 包括 [南美洲][South America]、[非洲][Africa]、[亞洲][Asia]、kah [澳洲][Australia] ê 中部。
[這張相片][featured image] 有一个名是「[烏色大理石][Black Marble]」，是 kā 踅地球 ê [Suomi NPP 極地軌道][Suomi NPP] [氣象衛星][satellite] tī 2016 年翕 ê 幾若千張相片，[重新][re] 處理了後才 kā 組合做這張 ê。

## [POJ] Tē-kiû ê àm-mî
Tē-kiû tī àm-mî khòaⁿ-khí-lâi sī án-ná neh?
M̄-chai lí kám ē-tàng chhōe-tio̍h lí siōng ài ê kok-ka iah-sī siâⁿ-chhī?
Ū chi̍t-ê hó siau-sit pò hō͘ lí chai, siâⁿ-chhī ê teng-hóe eng-kai ē-tàng kā lí tàu-saⁿ-kāng.
Jîn-chō teng-hóe kā lán tàu pò ūi, hō͘ lán chai-iáⁿ Tē-kiû bīn-téng hoat-tián khah hó iah-sī jîn-kháu khah chōe ê só͘-chāi tī to̍h.
Che pau-koah Au-chiu, Bí-kok tang-pō͘, Ji̍t-pún ê hái-hōaⁿ.
Chiok chōe khah tōa ê siâⁿ-chhī lóng tī hô-chhoan iah-sī hái-iûⁿ piⁿ-á, án-ne in to̍h ū-hoat-tō͘ chē chûn, iōng khah kē ê sêng-pún lâi kau-ōaⁿ mi̍h-kiāⁿ.
Khah àm ê só͘-chāi to̍h pau-koah Lâm-bí-chiu, Hui-chiu, A-chiu, kah Ò-chiu ê tiong-pō͘.
Chit-tiuⁿ siòng-phìⁿ ū chi̍t-ê miâ sī "O͘-sek Tāi-lí-chio̍h", sī kā se̍h Tē-kiû ê Suomi NPP Ke̍k-tē kúi-tō khì-siōng ūi-chhiⁿ tī 2016 nî hip ê kúi-ā chheng tiuⁿ siòng-phìⁿ, tiông-sin chhú-lí liáu-āu chiah kā cho͘-ha̍p chò chit-tiuⁿ ê.

## [KIP] Tē-kiû ê àm-mî
Tē-kiû tī àm-mî khuànn-khí-lâi sī án-ná neh?
M̄-tsai lí kám ē-tàng tshuē-tio̍h lí siōng ài ê kok-ka iah-sī siânn-tshī?
Ū tsi̍t-ê hó siau-sit pò hōo lí tsai, siânn-tshī ê ting-hué ing-kai ē-tàng kā lí tàu-sann-kāng.
Jîn-tsō ting-hué kā lán tàu pò uī, hōo lán tsai-iánn Tē-kiû bīn-tíng huat-tián khah hó iah-sī jîn-kháu khah tsuē ê sóo-tsāi tī to̍h.
Tse pau-kuah Au-tsiu, Bí-kok tang-pōo, Ji̍t-pún ê hái-huānn.
Tsiok tsuē khah tuā ê siânn-tshī lóng tī hô-tshuan iah-sī hái-iûnn pinn-á, án-ne in to̍h ū-huat-tōo tsē tsûn, iōng khah kē ê sîng-pún lâi kau-uānn mi̍h-kiānn.
Khah àm ê sóo-tsāi to̍h pau-kuah Lâm-bí-tsiu, Hui-tsiu, A-tsiu, kah Ò-tsiu ê tiong-pōo.
Tsit-tiunn siòng-phìnn ū tsi̍t-ê miâ sī "Oo-sik Tāi-lí-tsio̍h", sī kā se̍h Tē-kiû ê Suomi NPP Ki̍k-tē kuí-tō khì-siōng uī-tshinn tī 2016 nî hip ê kuí-ā tshing tiunn siòng-phìnn, tiông-sin tshú-lí liáu-āu tsiah kā tsoo-ha̍p tsò tsit-tiunn ê.

## [English] Earth at Night
This is what the [Earth][Earth] looks like at night.
Can you find your favorite [country][country] or [city][city]?
Surprisingly, city lights make this task quite possible.
Human-made [lights][lights] highlight particularly developed or [populated areas][populated areas] of the Earth's surface, including the seaboards of [Europe][Europe], the [eastern United States][eastern United States], and [Japan][Japan].
Many large cities are located near [rivers][rivers] or [oceans][oceans] so that they can exchange goods cheaply by boat.
Particularly [dark areas][dark areas] include the central parts of [South America][South America], [Africa][Africa], [Asia][Asia], and [Australia][Australia].
The [featured image][featured image], nicknamed [Black Marble][Black Marble], is actually a composite of hundreds of pictures [re][re]made in 2016 from data taken by the orbiting [Suomi NPP][Suomi NPP] [satellite][satellite].

## 詞彙學習（台語漢字/POJ/KIP/華語漢字/English）
- 【烏色大理石】O͘-sek tāi-lí-chio̍h/Oo-sik tāi-lí-tsio̍h/黑色大理石/Black Marble
- 【Suomi NPP 極地軌道氣象衛星】Suomi NPP Ke̍k-tē kúi-tō khì-siōng ūi-chhiⁿ/Suomi NPP Ki̍k-tē kuí-tō khì-siōng uī-tshinn/Suomi NPP 極地軌道氣象衛星/Suomi National Polar-orbiting Partnership (NPP) satellite


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[Earth]:https://earthobservatory.nasa.gov/
[country]:https://www.cia.gov/the-world-factbook/countries/
[city]:https://en.wikipedia.org/wiki/City
[lights]:https://earthobservatory.nasa.gov/features/Lights
[populated areas]:https://youtu.be/ki-hoy-3ea8?t=74
[Europe]:https://en.wikipedia.org/wiki/Europe
[eastern United States]:https://apod.nasa.gov/apod/ap160224.html
[Japan]:https://en.wikipedia.org/wiki/Japan
[rivers]:https://apod.nasa.gov/apod/ap180826.html
[oceans]:https://apod.nasa.gov/apod/ap981007.html
[dark areas]:https://www.iau.org/public/themes/light_pollution/
[South America]:https://en.wikipedia.org/wiki/South_America
[Africa]:https://en.wikipedia.org/wiki/Africa
[Asia]:https://en.wikipedia.org/wiki/Asia
[Australia]:https://en.wikipedia.org/wiki/Australia
[featured image]:https://earthobservatory.nasa.gov/images/90008/night-light-maps-open-up-new-applications
[Black Marble]:https://blackmarble.gsfc.nasa.gov/
[re]:https://apod.nasa.gov/apod/ap081005.html
[Suomi NPP]:https://www.nasa.gov/mission_pages/NPP/main/index.html
[satellite]:https://en.wikipedia.org/wiki/Suomi_NPP
