---
title: 地出 1 號相片：歷史相片 ê 重製
date: 2022-02-27
publishdate: 2022-02-27T11:45:00+0800
tags: [地出, 阿波羅 8 號, 月球, 踅月太空船 1 號, 解析度, 地落]
hero: https://apod.nasa.gov/apod/fap/image/2202/Earthrise1_Apollo8AndersWeigang_960.jpg
summary: 緊來看喔！緊來看這个景色！地球欲 peh--起來矣講！真正是媠甲！這句話是 53 年前 ê 太空人講 ê。
---

{{% apod %}}

- 原始文章：[Earthrise 1: Historic Image Remastered](https://apod.nasa.gov/apod/ap220227.html)
- 影像提供：[NASA](https://www.nasa.gov/), [Apollo 8](https://www.nasa.gov/mission_pages/apollo/missions/apollo8.html) Crew, [Bill Anders](https://er.jsc.nasa.gov/seh/anders.htm); 資料處理 kah and [許可](https://creativecommons.org/licenses/by/2.0/): Jim Weigang
- 台文翻譯：[An-Li Tsai][An-Li Tsai] ([NCU][NCU])

## [漢羅] 地出 1 號相片：歷史相片 ê 重製
「緊來看喔！緊來看這个景色！地球欲 peh--起來矣講！真正是媠甲！」
這句話是 50 年前 ê 太空人 [講 ê][that pronouncement]。
無外久，踅 [月球][the Moon] ê 太空船 to̍h 隨 kā 這个景色速翕起來，變做 [歷史上 上有名 ê 影像之一][one of the most famous images ever taken]。
這張相片是 [阿波羅 8 號][Apollo 8] ê [太空人翕 ê][taken by the crew]。
咱這馬 to̍h kā 這款 ùi 月球邊界 [peh--起來 ê 地球景色][Earth rising] 叫做「[地出][Earthrise 1]」。
這張有名 ê [地出][Earthrise 2] 相片，其實是 [第二擺][*second* image] 翕著 ê。
只是講，這是第一張彩色相片。
真正 ê 第一張 地出 相片本底是烏白 ê。
咱這馬用現代數位技術來 kā [上早以前][first] 翕著 ê [三張][three] [相片][images] [處理理咧][now been remastered]，to̍h 會當 kā 無仝解析度 ê 相片 重新組合做彩色 ê 版本。
毋過免緊張！
[這張特寫相片][featured image]，確實是這篇文章 上開始講著 ê 阿波羅 8 號 ê 太空人 [Bill Anders][Bill Anders] [叫咱看 ê 景色][talking about] 無毋著。
感謝現代科技 ê 進步 kah [人類][human] ê [智慧][ingenuity t]，咱這馬會當看著無仝款 ê 版本矣！
（歷史紀錄：遮有另外一張 [無仝 ê 歷史烏白相片，是地球 ùi 月球邊界降落去 ê 地落 影像][different historic black & white image of the Earth setting]。
彼張是閣較早 2 年 ê [踅月機器人太空船 1 號][Lunar Orbiter 1] [翕 ê][taken]。）


## [POJ] Tē-chhut 1 hō siòng-phìⁿ: Le̍k-sú siòng-phìⁿ ê têng-chè
"Kín lâi khòaⁿ o͘h! Kín lâi khòaⁿ chit-ê kéng-sek! Tē-kiû beh peh--khí-lâi ah kóng! Chin-chiàⁿ sī súi kah!"
Chit kú ōe sī 53 nî-chêng ê thài-khong-jîn kóng ê.
Bô gōa-kú, se̍h Goe̍h-kiû ê thài-khong-chûn to̍h sûi kā chit-ê kéng-sek sok-hip khí-lâi, piàn-chò le̍k-sú siōng siōng ū-miâ ê iáⁿ-siōng chit-it.
Chit-tiuⁿ siòng-phìⁿ sī A-pho-lô peh hō ê thài-khong-jîn hip ê.
Lán chit-má to̍h kā chit-khoán ùi Goe̍h-kiû pian-kài peh--khí-lâi ê Tē-kiû kéng-sek kiò-chò "Tē-chhut".
Chit-tiuⁿ ū-miâ ê Tē-chhut siòng-phìⁿ, kî-si̍t sī tē jī pái hip-tio̍h ê.
Chí-sī kóng, che sī tē it tiuⁿ chhái-sek siòng-phìⁿ.
Chin-chiàⁿ ê tē it tiuⁿ Tē-chhut siòng-phìⁿ pún-tē sī o͘-pe̍h ê.
Lán chit-má iōng hiān-tāi só͘-ūi ki-su̍t lâi kā siōng chá í-chêng hip-tio̍h ê saⁿ-tiuⁿ siòng-phìⁿ chhú-lí-lí leh, to̍h ē-tàng kā bô-kâng kái-sek-tō͘ ê siòng-phìⁿ tiông-sin cho͘-ha̍p chò chhái-sek ê pán-pún.
M̄-koh bián kín-tiuⁿ!
Chit-tiuⁿ te̍k-siá siòng-phìⁿ, khak-si̍t sī chit-phiⁿ bûn-chiong siōng khai-sí kóng-tio̍h ê A-pho-lô peh hō thài-khong-jîn Bill Anders kiò lán khòaⁿ ê kéng-sek bô-m̄-tio̍h.
Kám-siā hiān-tāi kho-ki ê chìn-pō͘ kah jîn-lūi ê tì-hūi, lán chit-má ē-tàng khòaⁿ-tio̍h bô kāng-khoán ê pán-pún ah!
(Le̍k-sú kì-lo̍k: Chia ū lēng-gōa chit-tiuⁿ bô-kâng ê le̍k-sú o͘-pe̍h siòng-phìⁿ, sī Tē-kiû ùi Goe̍h-kiû pian-kài kàng--lo̍h-khì ê Tē-lo̍h iáⁿ-siōng.
hit-tiuⁿ sī koh-khah chá nn̄g nî ê Se̍h-goe̍h ke-khì-lâng thài-khong-chûn 1 hō hip ê.)


## [KIP] Tē-tshut 1 hō siòng-phìnn: Li̍k-sú siòng-phìnn ê tîng-tsè
"Kín lâi khuànn ooh! Kín lâi khuànn tsit-ê kíng-sik! Tē-kiû beh peh--khí-lâi ah kóng! Tsin-tsiànn sī suí kah!"
Tsit kú uē sī 53 nî-tsîng ê thài-khong-jîn kóng ê.
Bô guā-kú, se̍h Gue̍h-kiû ê thài-khong-tsûn to̍h suî kā tsit-ê kíng-sik sok-hip khí-lâi, piàn-tsò li̍k-sú siōng siōng ū-miâ ê iánn-siōng tsit-it.
Tsit-tiunn siòng-phìnn sī A-pho-lô peh hō ê thài-khong-jîn hip ê.
Lán tsit-má to̍h kā tsit-khuán uì Gue̍h-kiû pian-kài peh--khí-lâi ê Tē-kiû kíng-sik kiò-tsò "Tē-tshut".
Tsit-tiunn ū-miâ ê Tē-tshut siòng-phìnn, kî-si̍t sī tē jī pái hip-tio̍h ê.
Tsí-sī kóng, tse sī tē it tiunn tshái-sik siòng-phìnn.
Tsin-tsiànn ê tē it tiunn Tē-tshut siòng-phìnn pún-tē sī oo-pe̍h ê.
Lán tsit-má iōng hiān-tāi sóo-uī ki-su̍t lâi kā siōng tsá í-tsîng hip-tio̍h ê sann-tiunn siòng-phìnn tshú-lí-lí leh, to̍h ē-tàng kā bô-kâng kái-sik-tōo ê siòng-phìnn tiông-sin tsoo-ha̍p tsò tshái-sik ê pán-pún.
M̄-koh bián kín-tiunn!
Tsit-tiunn ti̍k-siá siòng-phìnn, khak-si̍t sī tsit-phinn bûn-tsiong siōng khai-sí kóng-tio̍h ê A-pho-lô peh hō thài-khong-jîn Bill Anders kiò lán khuànn ê kíng-sik bô-m̄-tio̍h.
Kám-siā hiān-tāi kho-ki ê tsìn-pōo kah jîn-luī ê tì-huī, lán tsit-má ē-tàng khuànn-tio̍h bô kāng-khuán ê pán-pún ah!
(Li̍k-sú kì-lo̍k: Tsia ū līng-guā tsit-tiunn bô-kâng ê li̍k-sú oo-pe̍h siòng-phìnn, sī Tē-kiû uì Gue̍h-kiû pian-kài kàng--lo̍h-khì ê Tē-lo̍h iánn-siōng.
hit-tiunn sī koh-khah tsá nn̄g nî ê Se̍h-gue̍h ke-khì-lâng thài-khong-tsûn 1 hō hip ê.)

## [English] Earthrise 1: Historic Image Remastered

"Oh my God!
Look at that picture over there!
Here's the Earth coming up.
Wow is that pretty!" Soon after [that pronouncement][that pronouncement], 50 years ago today, [one of the most famous images ever taken][one of the most famous images ever taken] was snapped from the orbit of [the Moon][the Moon].
Now known as "[Earthrise][Earthrise 1]", the iconic image shows the Earth rising above the limb of the Moon, as [taken by the crew][taken by the crew] of [Apollo 8][Apollo 8].
But the well-known [Earthrise][Earthrise 2] image was actually the [*second* image][*second* image] taken of the [Earth rising][Earth rising] above the lunar limb -- it was just the first in color.
With modern digital technology, however, the real first Earthrise image -- originally in black and white -- has [now been remastered][now been remastered] to have the combined resolution and color of the [first][first] [three][three] [images][images].
Behold!
The [featured image][featured image] is a close-up of the picture that Apollo 8 astronaut [Bill Anders][Bill Anders] was [talking about][talking about].
Thanks to modern technology and [human][human] [ingenuity][ingenuity e], now we can all see it.
(Historical note: A [different historic black & white image of the Earth setting][different historic black & white image of the Earth setting] behind the lunar limb was [taken][taken] by the robotic [Lunar Orbiter 1][Lunar Orbiter 1] two years earlier.)

## 詞彙學習（台語漢字/POJ/KIP/華語漢字/English）
- 【地出】Tē-chhut/Tē-tshut/地出/Earthrise
- 【速翕】sok-hip/sok-hip/快照/snapshot
- 【阿波羅 8 號】A-pho-lô 8 hō/A-pho-lô 8 hō/阿波羅 8 號/Apollo 8
- 【踅月太空船 1 號】Se̍h-goe̍h thài-khong-chûn 1 hō/Se̍h-gue̍h thài-khong-tsûn 1 hō/月球軌道器1號/Lunar Orbiter 1
- 【解析度】kái-sek-tō͘/kái-sik-tōo/解析度/resolution
- 【地落】Tē-lo̍h/Tē-lo̍h/地落/Earthset



{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw


[that pronouncement]:https://history.nasa.gov/afj/ap08fj/16day4_orbit4.html
[one of the most famous images ever taken]:https://time.com/5479821/earthrise-picture-history-apollo-8/
[the Moon]:https://solarsystem.nasa.gov/moons/earths-moon/overview/
[Earthrise 1]:https://en.wikipedia.org/wiki/Earthrise
[taken by the crew]:https://www.smithsonianmag.com/science-nature/who-took-legendary-earthrise-photo-apollo-8-180967505/
[Apollo 8]:https://www.nasa.gov/mission_pages/apollo/missions/apollo8.html
[Earthrise 2]:https://apod.nasa.gov/apod/ap150906.html
[*second* image]:https://svs.gsfc.nasa.gov/cgi-bin/details.cgi?aid=4593
[Earth rising]:https://apod.nasa.gov/apod/ap181223.html
[now been remastered]:https://jw9c.blogspot.com/2018/01/earthrise-1.html
[first]:https://archive.org/details/as08-13-2329
[three]:https://archive.org/details/as08-14-2383
[images]:https://archive.org/details/as08-14-2384
[featured image]:https://photos.app.goo.gl/OinnT83WZE7TSW3K2
[Bill Anders]:https://www.universetoday.com/13804/apollo-8-astronaut-bill-anders-reflects-on-earthrise-picture/
[talking about]:https://historycollection.jsc.nasa.gov/JSCHistoryPortal/history/oral_histories/AndersWA/AndersWA_10-8-97.htm
[human]:https://apod.nasa.gov/apod/ap190818.html
[ingenuity e]:https://apod.nasa.gov/apod/ap210701.html
[ingenuity t]:https://apod.nasa.gov/apod/ap210701.html
[different historic black & white image of the Earth setting]:https://apod.nasa.gov/apod/ap160827.html
[taken]:https://en.wikipedia.org/wiki/Earthrise#/media/File:First_View_of_Earth_from_Moon_-_reprocessed_wide.jpg
[Lunar Orbiter 1]:https://solarsystem.nasa.gov/missions/lunar-orbiter-1/in-depth/
