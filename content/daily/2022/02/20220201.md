---
title: 2022 年 ê 月相
date: 2022-02-01
publishdate: 2022-02-01T11:45:00+0800
tags: [長株圓軌道, 長株圓, 天平動, 視寸尺, 踅月月球探測軌道太空船, 月球探測軌道太空船, 月圓週期, 月球, 月相]
hero: https://www.youtube.com/watch?v=c4Xky6tlFyY
summary: 今年你生日 ê 時陣，彼工 ê 月相會生做啥款？
---

{{% apod %}}

- 原始文章：[Moon Phases 2022](https://apod.nasa.gov/apod/ap220201.html)
- 影片提供：資料：[Lunar Reconnaissance Orbiter](https://lunar.gsfc.nasa.gov/) ; 動畫：[NASA](https://www.nasa.gov/)'s [Scientific Visualization Studio](https://svs.gsfc.nasa.gov/); 音樂：Build the Future ([Universal Production Music](https://www.universalproductionmusic.com/)), [Alexander Hitchens](https://www.universalproductionmusic.com/en-us/discover/composers/18423/alexander-hitchens)
- 台文翻譯：[An-Li Tsai][An-Li Tsai] ([NCU][NCU])

## [漢羅] 2022 年 ê 月相
今年你生日 ê 時陣，彼工 ê 月相會生做啥款？
這實在是 [足歹臆 ê][hard to predict]，因為 [月娘逐工看起來][Moon's appearance] 攏無仝。
[月球][Moon 1] 有半爿是去予 [太陽][Sun] 照予光 ê。
伊踅 [地球][Earth] leh 行 ê 時陣，彼半爿會踅出來變光，閣踅出去愈暗。
這支動畫 [影片][featured video] ê 影像是 NASA 踅月 [月球探測軌道太空船][Lunar Reconnaissance Orbiter] 翕 ê。
主要是欲予你看 2022 年 12 個月 ê 月相是按怎。
一改 ê [月圓週期][lunation 1] 表示講咱 ê 月娘經過一个完整 ê 週期，包括所有 ê [月相][phases]。
一个完整 ê [月圓週期][lunation 2] 是 29 工半，無夠 [一個月][moon-th]。
逐改 ê [月圓週期][lunation 3] 會因為太陽光反射 [月球][Moon 2] ê 角度無仝，所以看著 ê 特徵嘛 [攏無仝][illuminates different]。
毋閣其實 [月娘][Moon 3] 逐改攏是用仝一面看 [地球][Earth t]。
逐暗較看袂出來 ê 變化是 [月球][Moon 4] 視寸尺 ê 改變，彼逐工干焦差一屑屑仔爾爾。
伊會微微仔幌頭，這款現象就叫做 [天平動][libration]，會 tī [月球][Moon 5] 踅伊 [長株圓軌道][elliptical orbit] ê 時陣發生。


## [POJ] Jī-khòng-jī-jī nî ê Goe̍h-siòng
Kin-nî lí seⁿ-ji̍t ê sî-chūn, hit-kang ê goe̍h-siòng ē seⁿ-chòe siáⁿ-khoán?
Che si̍t-chāi sī chiok phái ioh ê, in-ūi goe̍h-niû ta̍k-kang khòaⁿ--khì-lâi lóng bô-kâng.
Goe̍h-kiû ū pòaⁿ-pêng sī khì hō͘ Thài-iông chiò hō͘ kng ê.
I se̍h Tē-kiû leh kiâⁿ ê sî-chūn, hit pòaⁿ-pêng ē se̍h--chhut-lâi piàn kng, koh se̍h--chhut-khì piàn àm.
Chit-ki tōng-ōe iáⁿ-phìⁿ ê iáⁿ-siōng sī NASA Se̍h-goe̍h Goe̍h-kiû-thàm-chhek-kúi-tō Thài-khong-chûn hip ê.
Chú-iàu sī beh hō͘ lí khòaⁿ jī-khòng-jī-jī nî cha̍p-jī kò-goe̍h ê goe̍h-siòng sī án-ná.
Chi̍t-kái ê goe̍h-îⁿ chiu-kî piáu-sī kóng lán ê ge̍h-niû kéng-kòe chi̍t-ê oân-chéng ê chiu-kî, pau-koah só͘-ū ê goe̍h-siòng.
Chi̍t-ê oân-chéng ê goe̍h-îⁿ chiu-kî sī jī-cha̍p-káu kâng pòaⁿ, bô-kàu chi̍t-kang.
Ta̍k-kái ê goe̍h-îⁿ chiu-kî ē in-ūi thài-iông-kng hoán-siā goe̍h-kiû ê kak-tō͘ bô-kâng, só͘-í khòaⁿ--tio̍h ê te̍k-teng mā lóng bô-kâng.
M̄-koh kî-si̍t goe̍h-niû ta̍k-kái lóng-sī iōng kâng-chi̍t-bīn khòaⁿ Tē-kiû.
Ta̍k-àm khah khòaⁿ bōe chhut-lâi ê piàn-hòa sī Goe̍h-kiû sī-chhùn-chhioh ê kái-piàn, he ta̍k-kang kan-na chha chi̍t-sut-sut-á niā-niā.
I ē bî-bî-á hàiⁿ-thâu, chit-khoán hiān-siōng to̍h kiò-chò Thian-pêng-tōng, ē tī Goe̍h-kiû se̍h i tn̂g-tu-îⁿ kúi-tō ê sî-chūn hoat-seng.


## [KIP] Jī-khòng-jī-jī nî ê Gue̍h-siòng
Kin-nî lí senn-ji̍t ê sî-tsūn, hit-kang ê gue̍h-siòng ē senn-tsuè siánn-khuán?
Tse si̍t-tsāi sī tsiok phái ioh ê, in-uī gue̍h-niû ta̍k-kang khuànn--khì-lâi lóng bô-kâng.
Gue̍h-kiû ū puànn-pîng sī khì hōo Thài-iông tsiò hōo kng ê.
I se̍h Tē-kiû leh kiânn ê sî-tsūn, hit puànn-pîng ē se̍h--tshut-lâi piàn kng, koh se̍h--tshut-khì piàn àm.
Tsit-ki tōng-uē iánn-phìnn ê iánn-siōng sī NASA Se̍h-gue̍h Gue̍h-kiû-thàm-tshik-kuí-tō Thài-khong-tsûn hip ê.
Tsú-iàu sī beh hōo lí khuànn jī-khòng-jī-jī nî tsa̍p-jī kò-gue̍h ê gue̍h-siòng sī án-ná.
Tsi̍t-kái ê gue̍h-înn tsiu-kî piáu-sī kóng lán ê ge̍h-niû kíng-kuè tsi̍t-ê uân-tsíng ê tsiu-kî, pau-kuah sóo-ū ê gue̍h-siòng.
Tsi̍t-ê uân-tsíng ê gue̍h-înn tsiu-kî sī jī-tsa̍p-káu kâng puànn, bô-kàu tsi̍t-kang.
Ta̍k-kái ê gue̍h-înn tsiu-kî ē in-uī thài-iông-kng huán-siā gue̍h-kiû ê kak-tōo bô-kâng, sóo-í khuànn--tio̍h ê ti̍k-ting mā lóng bô-kâng.
M̄-koh kî-si̍t gue̍h-niû ta̍k-kái lóng-sī iōng kâng-tsi̍t-bīn khuànn Tē-kiû.
Ta̍k-àm khah khuànn buē tshut-lâi ê piàn-huà sī Gue̍h-kiû sī-tshùn-tshioh ê kái-piàn, he ta̍k-kang kan-na tsha tsi̍t-sut-sut-á niā-niā.
I ē bî-bî-á hàinn-thâu, tsit-khuán hiān-siōng to̍h kiò-tsò Thian-pîng-tōng, ē tī Gue̍h-kiû se̍h i tn̂g-tu-înn kuí-tō ê sî-tsūn huat-sing.


## [English] Moon Phases 2022
What will the Moon phase be on your birthday this year?
It is [hard to predict][hard to predict] because the [Moon's appearance][Moon's appearance] changes nightly.
As the [Moon][Moon 1] orbits the [Earth][Earth], the half illuminated by the [Sun][Sun] first becomes increasingly visible, then decreasingly visible.
The [featured video][featured video] animates images taken by NASA's Moon-orbiting [Lunar Reconnaissance Orbiter][Lunar Reconnaissance Orbiter] to show all 12 lunations that appear this year, 2022.
A single [lunation][lunation 1] describes one full cycle of our Moon, including all of its [phases][phases].
A full [lunation][lunation 2] takes about 29.5 days, just under a month [moon-th][moon-th].
As each [lunation][lunation 3] progresses, sunlight reflects from the [Moon][Moon 2] at different angles, and so [illuminates different][illuminates different] features differently.
During all of this, of course, the [Moon][Moon 3] always keeps the same face toward the [Earth][Earth e].
What is less apparent night-to-night is that the [Moon][Moon 4]'s apparent size changes slightly, and that a slight wobble called a [libration][libration] occurs as the [Moon][Moon 5] progresses along its [elliptical orbit][elliptical orbit].

## 詞彙學習（台語漢字/POJ/KIP/華語漢字/English）
- 【月圓週期】goe̍h-îⁿ chiu-kî/gue̍h-înn tsiu-kî/月圓週期/lunation
- 【踅月月球探測軌道太空船】Se̍h-goe̍h Goe̍h-kiû-thàm-chhek-kúi-tō Thài-khong-chûn/Se̍h-gue̍h Gue̍h-kiû-thàm-tshik-kuí-tō Thài-khong-tsûn/繞月月球勘測軌道太空船/Moon-orbiting Lunar Reconnaissance Orbiter
- 【視寸尺】sī-chhùn-chhioh/sī-tshùn-tshioh/視尺寸/apparent size
- 【天平動】Thian-pêng-tōng/Thian-pîng-tōng/天平動/libration
- 【長株圓軌道】tn̂g-tu-îⁿ kúi-tō/tn̂g-tu-înn kuí-tō/橢圓軌道/elliptical orbit

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply

[hard to predict]:https://vcahospitals.com/-/media/vca/images/lifelearn-images-foldered/10812/cognition2.jpg?la=en&hash=69D0BDA985281F5E7A93F87A8B783C90
[Moon's appearance]:https://apod.nasa.gov/apod/ap160201.html
[Moon 1]:https://solarsystem.nasa.gov/moons/earths-moon/overview/
[Earth]:https://apod.nasa.gov/apod/ap070325.html
[Sun]:https://en.wikipedia.org/wiki/Sun
[featured video]:https://svs.gsfc.nasa.gov/4955
[Lunar Reconnaissance Orbiter]:https://lunar.gsfc.nasa.gov/about.html
[lunation 1]:https://en.wikipedia.org/wiki/Lunation
[phases]:https://spaceplace.nasa.gov/review/dr-marc-earth/Moon_phases_drawing.gif
[lunation 2 ]:https://www.timeanddate.com/astronomy/moon/lunar-month.html
[moon-th]:https://spaceplace.nasa.gov/moon-phases/en/
[lunation 3]:https://scienceworld.wolfram.com/astronomy/Lunation.html
[Moon 2]:https://apod.nasa.gov/apod/fap/moon.html
[illuminates different]:https://apod.nasa.gov/apod/ap180522.html
[Moon 3]:https://en.wikipedia.org/wiki/Moon
[Earth e]:https://apod.nasa.gov/apod/ap210905.html
[Earth t]:https://apod.tw/daily/20210905/
[Moon 4]:http://sten.astronomycafe.net/faqs/
[libration]:https://en.wikipedia.org/wiki/Libration
[Moon 5]:https://apod.nasa.gov/apod/ap180318.html
[elliptical orbit]:http://galileoandeinstein.phys.virginia.edu/more_stuff/Applets/Kepler/kepler.html
