---
title: Ùi 獵戶座太空船看著 ê 地球
date: 2022-11-17
publishdate: 2022-11-17T11:45:00+0800
tags: [獵戶座太空船, 地球, Artemis 1 號, 軌道機動系統 iăn-jín, 輔助 iăn-jín, 歐洲服務艙, 太陽能枋陣列, 逆行軌道, 整合試驗, 39B 發射場, Kennedy 太空中心]
hero: https://apod.nasa.gov/apod/fap/image/2211/EarthArtemis1_1067.jpg
summary: 11 月 16 美國東岸時間 半暝 1:47，太空發射系統發射一台火箭，載 Artemis 1 號 任務 ê 獵戶座太空船離開地球，這是 NASA 深空探索系統 ê 頭一个整合試驗。
---

{{% apod %}}

- 原始文章：[Planet Earth from Orion](https://apod.nasa.gov/apod/ap221117.html)
- 影像來源：[NASA](https://www.nasa.gov/), [Artemis 1](https://www.nasa.gov/artemis-1)
- 台文翻譯：[An-Li Tsai][An-Li Tsai] ([NCU][NCU])

## [漢羅] Ùi 獵戶座太空船看著 ê 地球
11 月 16 美國東岸時間 半暝 1:47，[太空發射系統][A Space Launch System rocket left planet Earth] 載 Artemis 1 號 任務 ê 獵戶座太空船 [離開地球][liftoff from]。
這是 NASA 深空探索系統 ê 頭一个整合試驗。
In ùi [歷史久長][historic] ê 美國 Kennedy 太空中心 39B 發射場飛出去。
過一點鐘了後，獵戶座太空船 ê 其中一台 [外部攝影機][external video cameras]，翕著這个 [ùi 太空][from space] 看著 ê 景色。
前景是獵戶座軌道機動系統 iăn-jín kah 輔助 iăn-jín，就 tī 歐洲服務艙下底。
Tī 服務艙 7 公尺長 ê 太陽能枋陣列 遠方，是太空船 [美麗 in 兜][beautiful home]。
[Artemis 1 號任務][The Artemis 1 mission] 會運作 4 禮拜，欲試驗看有法度予人類踮月球抑是火星面頂探索。
這台無載人 ê 獵戶座太空船按算欲 tī 11 月 21 [飛過月球][expected to fly by the Moon]，ùi 7 萬公里遠 ê 逆行軌道，飛倚到月球表面。




## [POJ] Ùi La̍h-hō͘-chō Thài-khong-chûn khòaⁿ tio̍h ê Tē-kiû
11 goe̍h 16 Bí-kok tang-hōaⁿ sî-kan pòaⁿ-mî 1:47, thài-khong hoat-siā hē-thóng chài Artemis 1 hō jīm-bū ê La̍h-hō͘-chō thài-khong-chûn lī-khui Tē-kiû.
Che sī NASA chhim-khong thàm-soh hē-thóng ê thâu chi̍t ê chéng-ha̍p chhì-giām.
In ùi le̍k-sú kú-tn̂g ê Bí-kok Kennedy thài-khong tiong-sim 39B hoat-siā-tiûⁿ poe--chhut-khì.
Kòe chi̍t tiám-cheng liáu-āu, La̍h-hō͘-chō thài-khong-chûn ê kî-tiong chi̍t tâi gōa-pō͘ liap-iáⁿ-ki, hip tio̍h chi̍t ê ùi thài-khong khòaⁿ--tio̍h ê kéng-sek.
Chiân-kéng sī La̍h-hō͘-chō kúi-tō ki-tōng hē-thóng iăn-jín kah hú-chō͘ iăn-jín, to̍h tī Au-chiu ho̍k-bū-chhng ē-té.
Tī ho̍k-bū-chhng 7 kong-chhioh tn̂g ê thài-iông lêng-pang tīn-lia̍t oán-hong, sī thài-khong-chûn bí-lē in tau.
Artemis 1 hō jīm-bū ē ūn-chok 4 lé-pài, beh chhì-giām khòaⁿ ū hoat-tō͘ hō͘ jîn-lūi tiàm Goe̍h-kiú ia̍h-sī Hóe-chhiⁿ bīn-téng thàm-soh.
Chit tâi bô chài lâng ê La̍h-hō͘-chō thài-khong-chûn àn-sǹg beh tī 11 goe̍h 21 poe kòe Goe̍h-kiû, ùi 7 bān kong-lí hn̄g ê ge̍k-hêng kúi-tō, poe óa kàu Goe̍h-kiû piáu-bīn.


## [KIP] Uì La̍h-hōo-tsō Thài-khong-tsûn khuànn tio̍h ê Tē-kiû
11 gue̍h 16 Bí-kok tang-huānn sî-kan puànn-mî 1:47, thài-khong huat-siā hē-thóng tsài Artemis 1 hō jīm-bū ê La̍h-hōo-tsō thài-khong-tsûn lī-khui Tē-kiû.
Tse sī NASA tshim-khong thàm-soh hē-thóng ê thâu tsi̍t ê tsíng-ha̍p tshì-giām.
In uì li̍k-sú kú-tn̂g ê Bí-kok Kennedy thài-khong tiong-sim 39B huat-siā-tiûnn pue--tshut-khì.
Kuè tsi̍t tiám-tsing liáu-āu, La̍h-hōo-tsō thài-khong-tsûn ê kî-tiong tsi̍t tâi guā-pōo liap-iánn-ki, hip tio̍h tsi̍t ê uì thài-khong khuànn--tio̍h ê kíng-sik.
Tsiân-kíng sī La̍h-hōo-tsō kuí-tō ki-tōng hē-thóng iăn-jín kah hú-tsōo iăn-jín, to̍h tī Au-tsiu ho̍k-bū-tshng ē-té.
Tī ho̍k-bū-tshng 7 kong-tshioh tn̂g ê thài-iông lîng-pang tīn-lia̍t uán-hong, sī thài-khong-tsûn bí-lē in tau.
Artemis 1 hō jīm-bū ē ūn-tsok 4 lé-pài, beh tshì-giām khuànn ū huat-tōo hōo jîn-luī tiàm Gue̍h-kiú ia̍h-sī Hué-tshinn bīn-tíng thàm-soh.
Tsit tâi bô tsài lâng ê La̍h-hōo-tsō thài-khong-tsûn àn-sǹg beh tī 11 gue̍h 21 pue kuè Gue̍h-kiû, uì 7 bān kong-lí hn̄g ê gi̍k-hîng kuí-tō, pue uá kàu Gue̍h-kiû piáu-bīn. 



## [English] Planet Earth from Orion
[A Space Launch System rocket left planet Earth][A Space Launch System rocket left planet Earth] on Wednesday, November 16 at 1:47am EST carrying the Orion spacecraft on the Artemis 1 mission, the first integrated test of NASA’s deep space exploration systems.
Over an hour after [liftoff from][liftoff from] Kennedy Space Center's [historic][historic] Launch Complex 39B, one of Orion's [external video cameras][external video cameras] captured this view of its new perspective [from space][from space].
In the foreground are Orion's Orbital Maneuvering System engine and auxillary engines, at the bottom of the European Service Module.
Beyond one of the module's 7-meter long extended solar array wings lies the spacecraft's [beautiful home][beautiful home] world.
[The Artemis 1 mission][The Artemis 1 mission] will last almost four weeks, testing capabilities to enable human exploration of the Moon and Mars.
The uncrewed Orion spacecraft is [expected to fly by the Moon][expected to fly by the Moon] on November 21, performing a close approach to the lunar surface on its way to a retrograde orbit 70,000 kilometers beyond the Moon.

## 詞彙學習（漢羅/POJ/KIP/華語/English）

- 【獵戶座太空船】La̍h-hō͘-chō thài-khong-chûn/La̍h-hōo-tsō thài-khong-tsûn/獵戶座太空船/Orion spacecraft
- 【Artemis 1 號】Artemis it hō/Artemis it hō/阿提米絲1號/Artemis 1
- 【軌道機動系統 iăn-jín】kúi-tō ki-tōng hē-thóng iăn-jín/kuí-tō ki-tōng hē-thóng iăn-jín/軌道機動系統引擎/Orbital Maneuvering System engine
- 【輔助 iăn-jín】hú-chō͘ iăn-jín/hú-tsōo iăn-jín/輔助引擎/auxillary engine
- 【歐洲服務艙】Au-chiu ho̍k-bū-chhng/Au-tsiu ho̍k-bū-tshng/歐洲服務艙/European Service Module
- 【太陽能枋陣列】thài-iông lêng-pang tīn-lia̍t/thài-iông lîng-pang tīn-lia̍t/太陽能板陣列/solar array wings
- 【逆行軌道】ge̍k-hêng kúi-tō/gi̍k-hîng kuí-tō/逆行軌道/retrograde orbit
- 【整合試驗】chéng-ha̍p chhì-giām/tsíng-ha̍p tshì-giām/整合試驗/integrated test
- 【39B 發射場】hoat-siā-tiûⁿ/huat-siā-tiûnn/39B 發射場/Launch Complex 39B
- 【Kennedy 太空中心】Kennedy Thài-khong Tiong-sim/Kennedy Thài-khong Tiong-sim/甘迺迪太空中心/Kennedy Space Center


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[A Space Launch System rocket left planet Earth]:https://www.nasa.gov/press-release/liftoff-nasa-s-artemis-i-mega-rocket-launches-orion-to-moon
[liftoff from]:https://www.flickr.com/photos/nasahqphoto/sets/72177720297400430/
[historic]:https://www.nasa.gov/feature/55-years-ago-apollo-4-the-first-flight-of-the-saturn-v
[external video cameras]:https://www.nasa.gov/feature/nasa-s-artemis-i-cameras-to-offer-new-views-of-orion-earth-moon
[from space]:https://www.nasa.gov/content/artemis-1-video-gallery
[beautiful home]:https://earthobservatory.nasa.gov/
[The Artemis 1 mission]:https://www.nasa.gov/specials/artemis-i/
[expected to fly by the Moon]:https://www.nasa.gov/image-feature/artemis-i-map

