---
title: Gum 星雲 ê 超新星殘骸
date: 2022-11-29
publishdate: 2022-11-29T11:45:00+0800
tags: [Gum 星雲, 超新星殘骸, 發射線, 船底座星雲, 龍骨座星雲, 大麥哲輪星雲, 厝邊星系, 船尾座, 船帆座, 超新星爆炸, 孤張感光]
hero: https://apod.nasa.gov/apod/fap/image/2211/Gum_Lima_960_annotated.jpg
summary: Gum 星雲是離咱上倚 ê 超新星殘骸，因為伊傷倚矣，所以伊真歹得看著。
---

{{% apod %}}

- 原始文章：[The Gum Nebula Supernova Remnant](https://apod.nasa.gov/apod/ap221129.html)
- 影像來源 kah 版權：[Victor Lima](https://www.instagram.com/victorlimaphoto/)
- 台文翻譯：[An-Li Tsai][An-Li Tsai] ([NCU][NCU])

## [漢羅] Gum 星雲 ê 超新星殘骸
Gum 星雲是離咱上倚 ê [超新星殘骸][supernova remnant]，因為伊傷倚矣，所以伊真歹得看著。
因為這个 [暗暗][large and faint] ê 星雲佇天頂有 40 [度][degrees] 遐爾闊，所以佮較光較複雜 ê 背景相比，伊就較會去 hŏng 無注意著。
這張 5 月底翕 ê 孤張感光闊幅相片內底，上明顯 ê 就是正爿彼个發出紅光發射線 ê [Gum 星雲][Gum Nebula 1]。
咱 tī 相片內底有看著前景 ê [智利][Chile] [Atacama 沙漠][Atacama Desert]，tī 咱 [銀河][Milky Way galaxy t] 盤、ùi 倒爿頂懸行 tùi 對角去 ê [船底座星雲][Carina Nebula t]，kah 厝邊星系 [大麥哲輪星雲][Large Magellanic Cloud]。
[Gum 星雲][Gum Nebula 2] [足近 ê][so close]，所以咱會當量著伊頭前這爿 kah 咱 ê 距離是 450 [光年][light years] 遠，後壁彼爿 kah 咱 ê 距離是 1500 光年遠。
這个 [複雜 ê 星雲][complicated nebula] 就 tī [船尾][Puppis] [座][constellations] kah [船帆][Vela] [座][constellations] 遐。
較奇怪 ê 是，[Gum 星雲][Gum Nebula 3] 猶有足濟咱毋知影 ê 代誌，比論講是當時？有偌濟 [超新星爆炸][supernova explosions]？才會形成這个星雲。

## [POJ] Gum seng-hûn ê Chhiau-sin-seng Chân-hâi
Gum seng-hûn sī lī lán siōng óa ê chhiau-sin-seng chân-hâi, in-ūi i siuⁿ óa--ah, só͘-í i chin pháiⁿ tit khòaⁿ-tio̍h.
In-ūi chit ê àm-àm ê seng-hûn tī thiⁿ-téng ū 40 tō͘ hiah-nī khoah, só͘-í kah khah kng khah ho̍k-cha̍p ê pōe-kéng sio-pí, i to̍h khah ē khì hŏng bô chù-ì tio̍h.
Chit-tiuⁿ 5 goe̍h-té hip ê ko͘-tiuⁿ kám-kng khoah-pak siòng-phìⁿ lāi-té, siōng bêng-hián ê to̍h sī chiàⁿ-pêng hit-ê hoat-chhut âng-kng hoat-siā-sòaⁿ ê Gum seng-hûn.
Lán tī siòng-phìⁿ lāi-té ū khòaⁿ-tio̍h chiân-kéng ê Tì-lī Atacama soa-bo̍k, tī lán Gîn-hô-pôaⁿ, ùi tò-pêng téng-koân kiâⁿ tùi tùi-kak khì ê Chûn-té-chō seng-hûn, kah chhù-piⁿ seng-hē Tōa Be̍h-tiat-lûn seng-hûn.
Gum seng-hûn chiok kīn ê, só͘-í lán ē-tàng niû tio̍h i thâu-chêng chit-phìⁿ kah lán ê kū-lī sī 450 kng-nî hn̄g, āu-piah hit-pêng kah lán ê kū-lī sī 1500 kng-nî hn̄g.
Chit ê ho̍k-cha̍p ê seng-hûn to̍h tī Chûn-bóe-chō kah Chûn-phâng-chō hiah.
Khah kî-koài ê sī, Gum seng-hûn iáu-ū 足chōe lán m̄-chai-iáⁿ ê tāi-chì, pí-lūn kóng sī tang-sî? ū gōa-chōe chhiau-sin-seng po̍k-chà? chiah-ē hêng-sêng chit ê seng-hûn.


## [KIP] Gum sing-hûn ê Tshiau-sin-sing Tsân-hâi
Gum sing-hûn sī lī lán siōng uá ê tshiau-sin-sing tsân-hâi, in-uī i siunn uá--ah, sóo-í i tsin pháinn tit khuànn-tio̍h.
In-uī tsit ê àm-àm ê sing-hûn tī thinn-tíng ū 40 tōo hiah-nī khuah, sóo-í kah khah kng khah ho̍k-tsa̍p ê puē-kíng sio-pí, i to̍h khah ē khì hŏng bô tsù-ì tio̍h.
Tsit-tiunn 5 gue̍h-té hip ê koo-tiunn kám-kng khuah-pak siòng-phìnn lāi-té, siōng bîng-hián ê to̍h sī tsiànn-pîng hit-ê huat-tshut âng-kng huat-siā-suànn ê Gum sing-hûn.
Lán tī siòng-phìnn lāi-té ū khuànn-tio̍h tsiân-kíng ê Tì-lī Atacama sua-bo̍k, tī lán Gîn-hô-puânn, uì tò-pîng tíng-kuân kiânn tuì tuì-kak khì ê Tsûn-té-tsō sing-hûn, kah tshù-pinn sing-hē Tuā Be̍h-tiat-lûn sing-hûn.
Gum sing-hûn tsiok kīn ê, sóo-í lán ē-tàng niû tio̍h i thâu-tsîng tsit-phìnn kah lán ê kū-lī sī 450 kng-nî hn̄g, āu-piah hit-pîng kah lán ê kū-lī sī 1500 kng-nî hn̄g.
Tsit ê ho̍k-tsa̍p ê sing-hûn to̍h tī Tsûn-bué-tsō kah Tsûn-phâng-tsō hiah.
Khah kî-kuài ê sī, Gum sing-hûn iáu-ū 足tsuē lán m̄-tsai-iánn ê tāi-tsì, pí-lūn kóng sī tang-sî? ū guā-tsuē tshiau-sin-sing po̍k-tsà? tsiah-ē hîng-sîng tsit ê sing-hûn.m-kng

## [English] The Gum Nebula Supernova Remnant
Because the Gum Nebula is the closest [supernova remnant][supernova remnant], it is actually hard to see.
Spanning 40 [degrees][degrees] across the sky, the nebula appears so [large and faint][large and faint] it is easily lost in the din of a bright and complex background.
The [Gum Nebula][Gum Nebula 1] is highlighted nicely in red emission toward the right of the featured wide-angle, single-image photograph taken in late May.
Also visible in the frame are the [Atacama Desert][Atacama Desert] in [Chile][Chile] in the foreground, the [Carina Nebula][Carina Nebula e] in the plane of our [Milky Way galaxy][Milky Way galaxy e] running diagonally down from the upper left, and the neighboring [Large Magellanic Cloud][Large Magellanic Cloud] (LMC) galaxy.
The [Gum Nebula][Gum Nebula 2] is [so close][so close] that we are much nearer the front edge than the back edge, each measuring 450 and 1500 [light years][light years] respectively.
The [complicated nebula][complicated nebula] lies in the direction of the [constellations][constellations] of [Puppis][Puppis] and [Vela][Vela].
Oddly, much remains unknown about the [Gum Nebula][Gum Nebula 3], including the timing and even number of [supernova explosions][supernova explosions] that formed it.

## 詞彙學習（漢羅/POJ/KIP/華語/English）
- 【Gum 星雲】Gum seng-hûn/Gum sing-hûn/古姆星雲/Gum Nebula
- 【超新星殘骸】chhiau-sin-seng chân-hâi/tshiau-sin-sing tsân-hâi/超新星殘骸/supernova remnant
- 【發射線】hoat-siā-sòaⁿ/huat-siā-suànn/發射線/emission
- 【船底座星雲】Chûn-té-chō seng-hûn/Tsûn-té-tsō sing-hûn/船底座星雲/Carina Nebula
- 【龍骨座星雲】Lêng-kut-chō seng-hûn/Lîng-kut-tsō sing-hûn/船底座星雲/Carina Nebula
- 【大麥哲輪星雲】Tōa Be̍h-tiat-lûn seng-hûn/Tuā Be̍h-tiat-lûn sing-hûn/大麥哲輪星雲/Large Magellanic Cloud (LMC)
- 【厝邊星系】chhù-piⁿ seng-hē/tshù-pinn sing-hē/厝邊星系/neighboring galaxy
- 【船尾座】Chûn-bóe-chō/Tsûn-bué-tsō/船尾座/Puppis constellation
- 【船帆座】Chûn-phâng-chō/Tsûn-phâng-tsō/船帆座/Vela constellation
- 【超新星爆炸】chhiau-sin-seng po̍k-chà/tshiau-sin-sing po̍k-tsà/超新星爆炸/supernova explosion
- 【孤張感光】ko͘-tiuⁿ kám-kng/koo-tiunn kám-kng/單曝光/single-image


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[supernova remnant]:https://apod.nasa.gov/apod/supernova_remnants.html
[degrees]:https://angle-meter.github.io/
[large and faint]:https://apod.nasa.gov/apod/ap000412.html
[Gum Nebula 1]:https://apod.nasa.gov/apod/ap180524.html
[Atacama Desert]:https://youtu.be/o5JfmFSBDgE
[Chile]:https://en.wikipedia.org/wiki/Chile
[Carina Nebula e]:https://apod.nasa.gov/apod/ap220425.html
[Carina Nebula t]:https://apod.tw/daily/20220425/
[Milky Way galaxy e]:https://apod.nasa.gov/apod/ap220817.html
[Milky Way galaxy t]:https://apod.tw/daily/20220817/
[Large Magellanic Cloud]:https://apod.nasa.gov/apod/ap190905.html
[Gum Nebula 2]:https://en.wikipedia.org/wiki/Gum_Nebula
[so close]:https://live.staticflickr.com/8623/16525162295_6d833e5c55_b.jpg
[light years]:https://chandra.harvard.edu/photo/cosmic_distance.html
[complicated nebula]:https://ui.adsabs.harvard.edu/abs/1993A%26A...280..231S/abstract
[constellations]:https://en.wikipedia.org/wiki/Constellation
[Puppis]:https://en.wikipedia.org/wiki/Puppis
[Vela]:https://chandra.harvard.edu/photo/constellations/vela.html
[Gum Nebula 3]:https://ui.adsabs.harvard.edu/abs/1976ApJ...206..679R/abstract
[supernova explosions]:https://spaceplace.nasa.gov/supernova/en/

