---
title: Artemis 1 號 登月計畫
date: 2022-11-19
publishdate: 2022-11-19T11:45:00+0800
tags: [Artemis 1 號, 登月計畫, 獵戶座太空船, 逆行軌道, 火箭, 下半月, 固體火箭推進器, 壓力波, 視線方向, 屈折率, 月球, 地平線]
hero: https://apod.nasa.gov/apod/fap/image/2211/DSC_3971-11-16-2022-1024o.jpg
summary: Artemis 1 號任務 ê 獵戶座太空船 tī 11 月 21 飛過月球 ê 時陣，地球人會看著下月眉。
categories: [podcast]
vocals: [阿錕]
---

{{% apod %}}

- 原始文章：[Artemis 1 Moonshot](https://apod.nasa.gov/apod/ap221119.html)
- 影像來源 kah [版權][copyright]：[John Kraus](https://www.johnkrausphotos.com/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clbmh1bww01ra01s87ctx0its" >}}

## [漢羅] Artemis 1 號 登月計畫
[Artemis 1 號任務][Artemis 1 mission's]  ê 獵戶座太空船 tī 11 月 21 飛過月球 ê 時陣，地球 ê [居民][denizens] 會看著 [下月眉][waning crescent phase]。
太空船會飛倚到月球表面 130 公里懸 ê 所在，才閣飛到 7 萬公里遠 ê [懸逆行軌道][distant retrograde orbit]，踅月球行。
是講 11 月 16 火箭發射 ê 時陣是下半月，而且會 tī 翻點了後才出現 tī [地平線附近][near the horizon]。 
這是 tī Kennedy 太空中心 ê 天頂翕--ê。
相片內底閣有 SLS 火箭 ê iăn-jín kah 固體火箭推進器 kā 無載人 ê [獵戶座太空船送到太空去][Orion to space t]。
因為 火箭產生 ê 壓力波 改變 [kha-mé-lah 視線方向][camera's line of sight t] ê 屈折率，所以月娘去予日光照著 ê 彼爿外沿，才會看著彎彎曲曲 ê 波紋。


## [POJ] Artemis 1 hō Teng-goe̍h Kè-ōe
Artemis 1 hō jīm-bū ê La̍h-hō͘-chō Thài-khong-chûn tī 11 goe̍h 21 poe kòe goe̍h-kiú ê sî-chūn, Tē-kiû ê ki-bîn ē khòaⁿ-tio̍h ē-goe̍h-bâi.
Thài-khong-chûn ē poe óa kàu Goe̍h-kiû piáu-bīn 130 koân ê só͘-chāi, chiah koh poe kàu 7 bān kong-lí hn̄g ê koân ge̍k-hêng kúi-tō, se̍h Goe̍h-kiû kiâⁿ.
Sī kóng 11 goe̍h 16 hóe-chìⁿ hoat-siā ê sî-chūn sī ē-pòaⁿ-goe̍h, jî-chhiáⁿ ē tī hoan-tiám liáu-āu chiah chhut-hiān tī tē-pêng-sòaⁿ hū-kīn.
Che sī tī Kennedy Thài-khong-tiong-sim ê thiⁿ-téng hip--ê.
Siòng-phìⁿ lāi-té koh ū SLS hóe-chìⁿ ê iăn-jín kah kò͘-thé hóe-chìⁿ thui-chìn-khì kā bô chài lâng ê La̍h-hō͘-chō Thài-khong-chûn sàng kàu thài-khong khì.
In-ūi hóe-chìⁿ sán-seng ê ap-le̍k-pho kái-piàn kha-mé-lah sī-sòaⁿ hong-hiòng ê khut-chiat-lu̍t, só͘-í goe̍h-niû khì hō͘ ji̍t-kng chiò tio̍h ê hit pêng gōa-iân, chiah ē khòaⁿ tio̍h oan-oan-khiau-khiau ê pho-bûn.




## [KIP] Artemis 1 hō Ting-gue̍h Kè-uē
Artemis 1 hō jīm-bū ê La̍h-hōo-tsō Thài-khong-tsûn tī 11 gue̍h 21 pue kuè gue̍h-kiú ê sî-tsūn, Tē-kiû ê ki-bîn ē khuànn-tio̍h ē-gue̍h-bâi.
Thài-khong-tsûn ē pue uá kàu Gue̍h-kiû piáu-bīn 130 kuân ê sóo-tsāi, tsiah koh pue kàu 7 bān kong-lí hn̄g ê kuân gi̍k-hîng kuí-tō, se̍h Gue̍h-kiû kiânn.
Sī kóng 11 gue̍h 16 hué-tsìnn huat-siā ê sî-tsūn sī ē-puànn-gue̍h, jî-tshiánn ē tī huan-tiám liáu-āu tsiah tshut-hiān tī tē-pîng-suànn hū-kīn.
Tse sī tī Kennedy Thài-khong-tiong-sim ê thinn-tíng hip--ê.
Siòng-phìnn lāi-té koh ū SLS hué-tsìnn ê iăn-jín kah kòo-thé hué-tsìnn thui-tsìn-khì kā bô tsài lâng ê La̍h-hōo-tsō Thài-khong-tsûn sàng kàu thài-khong khì.
In-uī hué-tsìnn sán-sing ê ap-li̍k-pho kái-piàn kha-mé-lah sī-suànn hong-hiòng ê khut-tsiat-lu̍t, sóo-í gue̍h-niû khì hōo ji̍t-kng tsiò tio̍h ê hit pîng guā-iân, tsiah ē khuànn tio̍h uan-uan-khiau-khiau ê pho-bûn.

## [English] Artemis 1 Moonshot

When the [Artemis 1 mission's][Artemis 1 mission's] Orion spacecraft makes its November 21 powered flyby of the Moon, [denizens][denizens] of planet Earth will see the Moon in a [waning crescent phase][waning crescent phase].
The spacecraft will approach to within about 130 kilometers of the lunar surface on its way to a [distant retrograde orbit][distant retrograde orbit] some 70,000 kilometers beyond the Moon.
But the Moon was at last quarter for the November 16 launch and [near the horizon][near the horizon] in the dark early hours after midnight.
It's captured here in skies over Kennedy Space Center along with the SLS rocket engines and solid rocket boosters lofting the uncrewed [Orion to space][Orion to space e].
Ragged fringes appearing along the bright edge of the sunlit lunar nearside are caused as pressure waves generated by the rocket's passage change the index of refraction along the [camera's line of sight][camera's line of sight e].

## 詞彙學習（漢羅/POJ/KIP/華語/English）

- 【Artemis 1 號】Artemis it hō/Artemis it hō/阿提米絲 1 號/Artemis 1
- 【登月計畫】teng-goe̍h kè-ōe/ting-gue̍h kè-uē/登月計畫/Moonshot
- 【獵戶座太空船】La̍h-hō͘-chō Thài-khong-chûn/La̍h-hōo-tsō Thài-khong-tsûn/獵戶座太空船/Orion spacecraf
- 【逆行軌道】ge̍k-hêng kúi-tō/gi̍k-hîng kuí-tō/逆行軌道/retrograde orbi
- 【火箭】hóe-chìⁿ/hué-tsìnn/火箭/rocket
- 【下半月】ē-pòaⁿ-goe̍h/ē-puànn-gue̍h/下半月/waning crescent phase
- 【固體火箭推進器】kò͘-thé hóe-chìⁿ thui-chìn-khì/kòo-thé hué-tsìnn thui-tsìn-khì/固體火箭推進器/solid rocket boosters
- 【壓力波】ap-le̍k-pho/ap-li̍k-pho/壓力波/pressure wave
- 【視線方向】sī-sòaⁿ-hong-hiòng/sī-suànn-hong-hiòng/視線方向/line of sight
- 【屈折率】khut-chiat-lu̍t/khut-tsiat-lu̍t/屈折率/the index of refraction
- 【地平線】tē-pêng-sòaⁿ/tē-pîng-suànn/地平線/horizon


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[Artemis 1 mission's]:https://www.nasa.gov/artemis-1
[denizens]:https://apod.nasa.gov/apod/ap190815.html
[waning crescent phase]:https://svs.gsfc.nasa.gov/4955
[distant retrograde orbit]:https://www.nasa.gov/feature/orion-will-go-the-distance-in-retrograde-orbit-during-artemis-i
[near the horizon]:https://www.nasa.gov/image-feature/moonlit-launch-preparations-at-nasa-s-kennedy-space-center
[Orion to space e]:https://apod.nasa.gov/apod/ap221117.html
[Orion to space t]:https://apod.tw/daily/20221117/
[camera's line of sight e]:https://apod.nasa.gov/apod/ap221014.html
[camera's line of sight t]:https://apod.tw/daily/20221014/


