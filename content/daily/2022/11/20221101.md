---
title: NGC 6357：龍蝦星雲
date: 2022-11-01
publishdate: 2022-11-01T11:45:00+0800
tags: [free2share, NGC 6357, 龍蝦星雲, 開放星團, Pismis 24, 大質量恆星, 恆星形成區, 電離水素氣體, 電離, 水素, 星際風, 輻射壓力, 磁場, 重力, Cerro Tololo 美洲洲際天文台, DOE 烏暗能量相機, 天蠍座]
hero: https://apod.nasa.gov/apod/fap/image/2211/Lobster_Blanco_960.jpg
summary: 龍蝦星雲是按怎形成一寡咱這馬所知影 ê 上大質量恆星？這个咱這馬猶毋知。
categories: [podcast]
vocals: [阿錕]
---

{{% apod %}}

- 原始文章：[NGC 6357: The Lobster Nebula](https://apod.nasa.gov/apod/ap221101.html)
- 影像來源：[CTIO](https://noirlab.edu/public/programs/ctio/)/[NOIRLab](https://noirlab.edu/)/[DOE](https://www.energy.gov/)/[NSF](https://www.nsf.gov/)/[AURA](https://www.aura-astronomy.org/); 資料處理：[T. A. Rector](http://aftar.uaa.alaska.edu/) ([U. Alaska Anchorage](https://www.uaa.alaska.edu/)/[NSF](https://www.nsf.gov/)’s [NOIRLab](https://noirlab.edu/)), J. Miller ([Gemini Obs.](https://www.gemini.edu/)/[NSF](https://www.nsf.gov/)’s [NOIRLab](https://noirlab.edu/)), [M. Zamani](https://mahdizamani.com/about) & D. de Martin ([NSF](https://www.nsf.gov/)’s [NOIRLab](https://noirlab.edu/))
- 台文翻譯：[An-Li Tsai][An-Li Tsai] ([NCU][NCU])

{{< podcast "clavaydc100f101vfai5n55ne" >}}

## [漢羅] NGC 6357：龍蝦星雲
龍蝦星雲是按怎形成一寡咱這馬所知影 ê 上大質量恆星？
[這个咱這馬猶毋知][No one is yet sure]。
龍蝦星雲去予編做 NGC 6357，中心附近有開放星團 [Pismis 24][Pismis 24]，是明亮 ê [大質量恆星][massive stars] in 兜。
內部 ê 恆星形成區附近發出 ê 紅光是 ùi [電離][ionized] [水素][hydrogen] 氣體 ê [發射線][emission] 來--ê。
這張相片內底 ê 星雲，有規片 ê 複雜氣體、烏暗塗粉、當咧形成 ê 恆星、kah 拄仔做好 ê 恆星。
這个複雜 ê 圖樣，是 [星際風][interstellar winds]、[輻射壓力][radiation pressures]、[磁場][magnetic field]、kah [重力][gravity] [複合交互作用][complex interactions] ê 結果。
這張相片是用 [智利][Chile] [Cerro Tololo 美洲洲際天文台][Cerro Tololo Inter-American Observatory] 4 公尺 [Blanco 望遠鏡][Blanco Telescope] ê [DOE][DOE] [烏暗能量相機][Dark Energy Camera] 翕--ê。
NGC 6357 佇 8000 [光年][light years] 遠 ê [天蠍座][Scorpion] 遐，差不多有 400 光年遐爾闊。

## [POJ] NGC 6357: Lêng-hê-seng-hûn
Lêng-hê-seng-hûn sī án-ná hêng-sêng chi̍t-kóa lán chit-má sò͘ chai-iáⁿ ê siōng tōa chit-liōng hêng-chhiⁿ?
Chit ê lán chit-má iáu m̄-chai.
Lêng-hê-seng-hûn khì hō͘ piàn-chò NGC 6357, tiong-sim hū-kīn ū khai-hòng-seng-thoân Pismis 24, sī bêng-liōng ê tōa-chit-liōng hêng-chhiⁿ in tau.
Lāi-pō͘ ê hêng-chhiⁿ hêng-sêng-khu hū-kīn hoat--chhut ê âng-kng sī ùi tiān-lī chúi-sò͘ khì-thé ê hoat-siā-sòaⁿ lâi--ê.
Chit-tiuⁿ siòng-phìⁿ lāi-té ê seng-hûn, ū kui-phìⁿ ê ho̍k-cha̍p khì-thé, o͘-àm thô͘-hún, tng-leh hêng-sêng ê hêng-chhiⁿ, kah tú-á chò hó ê hêng-chhiⁿ.
Chit ê ho̍k-cha̍p ê tô͘-iūⁿ, sī seng-chè hêng-chhiⁿ-hong, hok-siā ap-le̍k, chû-tiûⁿ, kah tiōng-le̍k ho̍k-ha̍p kau-hō͘-chok-iōng ê kiat-kó.
Chit tiuⁿ siòng-phìⁿ sī iōng Tì-lī Cerro Tololo Bí-chiu Chiu-chè Thian-bûn-tâi 4 kong-chhioh Blanco Bōng-oán-kiàⁿ ê DOE O͘-àm Lêng-liōng Siòng-ki hip--ê.
NGC 6357 tī 8000 kng-nî hn̄g ê Thian-giat-chō hiah, chha-put-to ū 400 kng-nî hiah-nī khoah.


## [KIP]  NGC 6357: Lîng-hê-sing-hûn
Lîng-hê-sing-hûn sī án-ná hîng-sîng tsi̍t-kuá lán tsit-má sòo tsai-iánn ê siōng tuā tsit-liōng hîng-tshinn?
Tsit ê lán tsit-má iáu m̄-tsai.
Lîng-hê-sing-hûn khì hōo piàn-tsò NGC 6357, tiong-sim hū-kīn ū khai-hòng-sing-thuân Pismis 24, sī bîng-liōng ê tuā-tsit-liōng hîng-tshinn in tau.
Lāi-pōo ê hîng-tshinn hîng-sîng-khu hū-kīn huat--tshut ê âng-kng sī uì tiān-lī tsuí-sòo khì-thé ê huat-siā-suànn lâi--ê.
Tsit-tiunn siòng-phìnn lāi-té ê sing-hûn, ū kui-phìnn ê ho̍k-tsa̍p khì-thé, oo-àm thôo-hún, tng-leh hîng-sîng ê hîng-tshinn, kah tú-á tsò hó ê hîng-tshinn.
Tsit ê ho̍k-tsa̍p ê tôo-iūnn, sī sing-tsè hîng-tshinn-hong, hok-siā ap-li̍k, tsû-tiûnn, kah tiōng-li̍k ho̍k-ha̍p kau-hōo-tsok-iōng ê kiat-kó.
Tsit tiunn siòng-phìnn sī iōng Tì-lī Cerro Tololo Bí-tsiu Tsiu-tsè Thian-bûn-tâi 4 kong-tshioh Blanco Bōng-uán-kiànn ê DOE Oo-àm Lîng-liōng Siòng-ki hip--ê.
NGC 6357 tī 8000 kng-nî hn̄g ê Thian-giat-tsō hiah, tsha-put-to ū 400 kng-nî hiah-nī khuah.

## [English] NGC 6357: The Lobster Nebula
Why is the Lobster Nebula forming some of the most massive stars known?
[No one is yet sure][No one is yet sure].
Cataloged as NGC 6357, the Lobster Nebula houses the open star cluster [Pismis 24][Pismis 24] near its center -- a home to unusually bright and [massive stars][massive stars].
The overall red glow near the inner star forming region results from the [emission][emission] of [ionized][ionized] [hydrogen][hydrogen] gas.
The surrounding nebula, [featured][featured] [here][here], holds a [complex tapestry][complex tapestry] of gas, [dark dust][dark dust], stars still forming, and newly born [stars][stars].
The intricate patterns are caused by [complex interactions][complex interactions] between [interstellar winds][interstellar winds], [radiation pressures][radiation pressures], [magnetic field][magnetic field]s, and [gravity][gravity].
The image was taken with [DOE][DOE]'s [Dark Energy Camera][Dark Energy Camera] on the 4-meter [Blanco Telescope][Blanco Telescope] at the [Cerro Tololo Inter-American Observatory][Cerro Tololo Inter-American Observatory] in [Chile][Chile].
NGC 6357 spans about 400 light years and lies about 8,000 [light years][light years] away toward the constellation of the [Scorpion][Scorpion].

## 詞彙學習

|漢羅|POJ|KIP|華語|English|
|-|-|-|-|-|
|NGC 6357|NGC lio̍k-sam-ngó͘-chhit|NGC lio̍k-sam-ngóo-tshit|NGC 6357|NGC 6357|
|龍蝦星雲|Lêng-hê-seng-hûn|Lîng-hê-sing-hûn|龍蝦星雲|the Lobster Nebula|
|開放星團|khai-hòng-seng-thoân|khai-hòng-sing-thuân|開放星團|open star cluster|
|Pismis 24|Pismis jī-cha̍p-sì|Pismis jī-tsa̍p-sì|Pismis 24|Pismis 24|
|大質量恆星|tōa-chit-liōng hêng-chhiⁿ|tuā-tsit-liōng hîng-tshinn|大質量恆星|massive stars|
|恆星形成區|hêng-chhiⁿ hêng-sêng-khu|hîng-tshinn hîng-sîng-khu|恆星形成區|star forming region|
|電離|tiān-lī|tiān-lī|電離|ionized|
|水素|chúi-sò͘|tsuí-sòo|氫|hydrogen|
|星際風|seng-chè-hong|sing-tsè-hong|星際風|interstellar winds|
|輻射壓力|hok-siā ap-le̍k|hok-siā ap-li̍k|輻射壓力|radiation pressure|
|電離水素氣體|tiān-lī chúi-sò͘ khì-thé|tiān-lī tsuí-sòo khì-thé|電離氫氣|ionized hydrogen gas|
|磁場|chû-tiûⁿ|tsû-tiûnn|磁場|magnetic field|
|重力|tiōng-le̍k|tiōng-li̍k|重力|gravity|
|Cerro Tololo 美洲洲際天文台|Cerro Tololo Bí-chiu Chiu-chè Thian-bûn-tâi|Cerro Tololo Bí-tsiu Tsiu-tsè Thian-bûn-tâi|托洛洛山美洲際天文台|Cerro Tololo Inter-American Observatory|
|DOE 烏暗能量相機|DOE O͘-àm Lêng-liōng Siòng-ki|DOE Oo-àm Lîng-liōng Siòng-ki|DOE 暗能量相機|DOE's Dark Energy Camera|
|天蠍座|Thian-giat-chō|Thian-giat-tsō|天蠍座|Scorpion|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[No one is yet sure]:https://ui.adsabs.harvard.edu/abs/2018PASJ...70S..41F/abstract
[Pismis 24]:https://apod.nasa.gov/apod/ap200830.html
[massive stars]:https://apod.nasa.gov/apod/ap180612.html
[emission]:https://apod.nasa.gov/apod/emission_nebulae.html
[ionized]:http://hyperphysics.phy-astr.gsu.edu/hbase/Chemical/ionize.html
[hydrogen]:https://en.wikipedia.org/wiki/Hydrogen
[featured]:https://noirlab.edu/public/images/noirlab2221a/
[here]:https://noirlab.edu/public/news/noirlab2221/
[complex tapestry]:https://noirlab.edu/public/images/noirlab2221a/zoomable/
[dark dust]:https://apod.nasa.gov/apod/ap201122.html
[stars]:https://science.nasa.gov/astrophysics/focus-areas/how-do-stars-form-and-evolve
[complex interactions]:https://post.bark.co/wp-content/uploads/2014/06/toiletpaperdog.jpg
[interstellar winds]:https://asd.gsfc.nasa.gov/blueshift/index.php/2009/11/17/dust-in-the-interstellar-wind/
[radiation pressures]:https://en.wikipedia.org/wiki/Radiation_pressure
[magnetic field]:https://en.wikipedia.org/wiki/Magnetic_field
[gravity]:https://spaceplace.nasa.gov/what-is-gravity/en/
[DOE]:https://www.energy.gov/
[Dark Energy Camera]:https://noirlab.edu/public/programs/ctio/victor-blanco-4m-telescope/decam/
[Blanco Telescope]:https://noirlab.edu/public/programs/ctio/victor-blanco-4m-telescope/
[Cerro Tololo Inter-American Observatory]:https://youtu.be/VECu2c3ZJcI?t=10
[Chile]:https://en.wikipedia.org/wiki/Chile
[light years]:http://chandra.harvard.edu/photo/cosmic_distance.html
[Scorpion]:https://chandra.harvard.edu/photo/constellations/scorpius.html
