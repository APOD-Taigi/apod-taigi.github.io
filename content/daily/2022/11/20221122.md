---
title: 英仙座 內底 ê 雙 星團
date: 2022-11-22
publishdate: 2022-11-22T11:45:00+0800
tags: [英仙座, 星團, 開放星團, 雙筒千里鏡, 英仙座 h, 英仙座 χ, NGC 869, NGC 884, 恆星形成區, 星場]
hero: https://apod.nasa.gov/apod/fap/image/2211/DoubleCluster_Lease_960.jpg
summary: 這是咱 tī 夜空用目睭就有通直接看著 ê 天體，tī 西元前 130 年彼陣去予 希臘天文學家 Hipparchus 編 tī 星表內底。
---

{{% apod %}}

- 原始文章：[A Double Star Cluster in Perseus](https://apod.nasa.gov/apod/ap221122.html)
- 影像來源 kah 版權：[Tommy Lease](https://www.instagram.com/colorado_astro/)
- 台文翻譯：[An-Li Tsai][An-Li Tsai] ([NCU][NCU])

## [漢羅] 英仙座 內底 ê 雙 星團
真少星團會 chhāi 遮爾倚。
這是咱 tī [夜空][dark sky] 用目睭就有通直接看著 ê 天體，tī [西元前 130 年][130 BC] 彼陣去予 希臘天文學家 [Hipparchus][Hipparchus] 編 tī 星表內底。
[這組][this pair] [開放星團][open star cluster] 離咱有 7000 光年遠，嘛是用雙筒千里鏡就有通看著 ê 目標。
In 是希臘神話內底 ê 英雄星座，tī [北天][northern constellation] 一个 [引人注目][striking] ê 星場，[英仙座][Perseus] 內底。
這兩个星團咱這馬 kā 叫做 [英仙座 h kah χ][h and chi Persei]，嘛會當叫做 NGC 869（正爿頂懸彼个） kah [NGC 884][NGC 884]。
In 兩个 ê 距離干焦幾若百 [光年][light-years] 遠，內底有足濟比 [太陽][Sun] 閣較少年、閣較燒 ê 恆星。
這兩个 [星團][the clusters] ê 年歲，[照 in ê][based on] 成員星來估算，嘛差不多老。
毋但按呢，in 兩个 ê 距離嘛有相倚。
這表示講，這兩个 [星團][clusters] 應該是 ùi 仝一个 [恆星形成區][star-forming] 生出來--ê。


## [POJ] Eng-sian-chō lāi-té ê Siang Seng-thoân
Chin chió seng-thoân ē chhāi chiah-nī óa.
Che sī lán tī iā-khong iōng ba̍k-chiu to̍h ū-thang ti̍t-chiap khòaⁿ--tio̍h ê thian-thé, tī se-goân chêng 130 nî hit-chūn khì hō͘ Hi-la̍h thian-bûn ha̍k-ka Hipparchus pian tī seng-pió lāi-té.
Chit cho͘ khai-hòng seng-thoân lī lán ū 7000 kng-nî hn̄g, mā sī iōng siang-tâng chhian-lí-kiàⁿ to̍h ū-thang khòaⁿ--tio̍h ê bo̍k-piau.
In sī Hi-la̍h sîn-ōe lāi-té ê eng-hiông seng-chō, tī pak-thian chi̍t ê ín-lâng-chù-bo̍k ê seng-tiûⁿ, Eng-sian-chō lāi-té.
Chit nn̄g-ê seng-thoân lán chit-má kā kiò-chò Eng-sian-chō h kah χ, mā ē-tàng kiò-chò NGC 869 (chiàⁿ-pêng téng-koân hit ê) kah NGC 884.
In nn̄g-ê kū-lī kan-na kúi-ā pah kng-nî hn̄g, lāi-té ū chiok-chōe pí Thài-iông koh-khah siàu-liân, koh-khah sio ê hêng-chhiⁿ.
Chit nn̄g ê seng-thoân ê nî-hòe, chiàu in ê sêng-goân lâi kó͘-sǹg, mā chha-put-to lāu.
M̄-nā án-ni, in nn̄g-ê ê kū-lī mā ū sio-óa.
Che piáu-sī kóng, chit nn̄g ê seng-thoân èng-kai sī ùi kāng chi̍t ê hêng-chhiⁿ hêng-sêng-khu siⁿ--chhut-lâi--ê.


## [KIP] Ing-sian-tsō lāi-té ê Siang Sing-thuân
Tsin tsió sing-thuân ē tshāi tsiah-nī uá.
Tse sī lán tī iā-khong iōng ba̍k-tsiu to̍h ū-thang ti̍t-tsiap khuànn--tio̍h ê thian-thé, tī se-guân tsîng 130 nî hit-tsūn khì hōo Hi-la̍h thian-bûn ha̍k-ka Hipparchus pian tī sing-pió lāi-té.
Tsit tsoo khai-hòng sing-thuân lī lán ū 7000 kng-nî hn̄g, mā sī iōng siang-tâng tshian-lí-kiànn to̍h ū-thang khuànn--tio̍h ê bo̍k-piau.
In sī Hi-la̍h sîn-uē lāi-té ê ing-hiông sing-tsō, tī pak-thian tsi̍t ê ín-lâng-tsù-bo̍k ê sing-tiûnn, Ing-sian-tsō lāi-té.
Tsit nn̄g-ê sing-thuân lán tsit-má kā kiò-tsò Ing-sian-tsō h kah χ, mā ē-tàng kiò-tsò NGC 869 (tsiànn-pîng tíng-kuân hit ê) kah NGC 884.
In nn̄g-ê kū-lī kan-na kuí-ā pah kng-nî hn̄g, lāi-té ū tsiok-tsuē pí Thài-iông koh-khah siàu-liân, koh-khah sio ê hîng-tshinn.
Tsit nn̄g ê sing-thuân ê nî-huè, tsiàu in ê sîng-guân lâi kóo-sǹg, mā tsha-put-to lāu.
M̄-nā án-ni, in nn̄g-ê ê kū-lī mā ū sio-uá.
Tse piáu-sī kóng, tsit nn̄g ê sing-thuân ìng-kai sī uì kāng tsi̍t ê hîng-tshinn hîng-sîng-khu sinn--tshut-lâi--ê.

## [English] A Double Star Cluster in Perseus

Few star clusters this close to each other.
Visible to the unaided eye from [dark sky][dark sky] areas, it was cataloged in [130 BC][130 BC] by Greek astronomer [Hipparchus][Hipparchus].
Some 7,000 light-years away, [this pair][this pair] of [open star cluster][open star cluster]s is also an easy binocular target, a [striking][striking] starfield in the [northern constellation][northern constellation] of the mythical Greek hero [Perseus][Perseus].
Now known as [h and chi Persei][h and chi Persei], or NGC 869 (above right) and [NGC 884][NGC 884], the clusters themselves are separated by only a few hundred [light-years][light-years] and contain stars much younger and hotter than the [Sun][Sun].
In addition to being physically close together, [the clusters][the clusters]' ages [based on][based on] their individual stars are similar - evidence that both [clusters][clusters] were likely a product of the same [star-forming][star-forming] region.


## 詞彙學習（漢羅/POJ/KIP/華語/English）
- 【英仙座】Eng-sian-chō/Ing-sian-tsō/英仙座/Perseus
- 【星團】seng-thoân/sing-thuân/星團/star cluster
- 【開放星團】khai-hòng-seng-thoân/khai-hòng-sing-thuân/開放星團/open star cluster
- 【雙筒千里鏡】siang-tâng chhian-lí-kiàⁿ/siang-tâng tshian-lí-kiànn/雙筒望遠鏡/binocular
- 【英仙座 h】Eng-sian-chō h/Ing-sian-tsō h/英仙座 h/h Persei
- 【英仙座 χ】Eng-sian-chō chi/Ing-sian-tsō chi/英仙座 χ/chi Persei
- 【NGC 869】NGC pat-lio̍k-kiú/NGC pat-lio̍k-kiú/NGC 869/NGC 869
- 【NGC 884】NGC pat-pat-sù/NGC pat-pat-sù/NGC 884/NGC 884
- 【恆星形成區】hêng-chhiⁿ hêng-sêng-khu/hîng-tshinn hîng-sîng-khu/恆星形成區/star-forming region
- 【星場】seng-tiûⁿ/sing-tiûnn/星場/starfield


{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/

[dark sky]:https://apod.nasa.gov/apod/ap200408.html
[130 BC]:https://en.wikipedia.org/wiki/130_BC
[Hipparchus]:https://en.wikipedia.org/wiki/Hipparchus
[this pair]:https://www.instagram.com/p/CkYcGXJOmPg/
[open star cluster]:https://en.wikipedia.org/wiki/Open_cluster
[striking]:https://www.intermountainpet.com/hubfs/Blog_Images/Dogs-tilting-their-heads.jpg
[northern constellation]:https://en.wikipedia.org/wiki/Perseus_(constellation)
[Perseus]:https://en.wikipedia.org/wiki/Perseus
[h and chi Persei]:http://www.messier.seds.org/xtra/ngc/n0869.html
[NGC 884]:https://en.wikipedia.org/wiki/NGC_884
[light-years]:https://spaceplace.nasa.gov/light-year/en/
[Sun]:https://solarsystem.nasa.gov/solar-system/sun/in-depth/
[the clusters]:https://apod.nasa.gov/apod/ap201118.html
[based on]:https://ui.adsabs.harvard.edu/abs/2001AJ....122..248K/abstract
[clusters]:http://asterisk.apod.com/viewtopic.php?f=24&t=18009
[star-forming]:https://science.nasa.gov/astrophysics/focus-areas/how-do-stars-form-and-evolve



