---
title: NGC 7380：童乩星雲
date: 2022-11-14
publishdate: 2022-11-14T11:45:00+0800
tags: [NGC 7380, 童乩星雲, 恆星風, 仙王座, 視角度, 恆星形成區]
hero: https://apod.nasa.gov/apod/image/2211/Wizard_Popa_960.jpg
summary: 是啥物力量咧控制這个童乩星雲？咱知影萬有引力若是有夠強，就有法度形成恆星。
categories: [podcast]
vocals: [阿錕]
---

{{% apod %}}

- 原始文章：[NGC 7380: The Wizard Nebula](https://apod.nasa.gov/apod/ap221114.html)
- 影像來源 kah 版權：[Ioan Popa](https://www.instagram.com/ioan.astro/)
- 台文翻譯：[An-Li Tsai][An-Li Tsai] ([NCU][NCU])

{{< podcast "clbfe3nga00k801yedvk82p14" >}}

## [漢羅] NGC 7380：童乩星雲
是啥物力量咧控制這个童乩星雲？
咱知影講，萬有引力若是有夠強，就有法度形成恆星。
而且 in ê [恆星風][stellar winds] kah 輻射，嘛強甲有通製造抑是解離 [氣體塔][towers of gas t]。
[這張][featured here] 相片內底 ê 童乩星雲，離咱有 8000 光年遠，伊就踅佇當咧做恆星 ê 開放星團 [NGC 7380][NGC 7380] 邊仔。
恆星、氣體、塗粉 ê 交互作用會製造出一个 [看起來][appears to some] 敢若是 [古早時童乩 ê 形體][fictional medieval sorcerer]。
活跳 ê 恆星形成區差不多有 100 [光年][light years] 大，予伊佇天頂 ê [視角度][angular extent] 看起來較大 [月娘][Moon] 。
咱會當用細台望遠鏡佇 [仙王座][Cepheus] ê 方向看著 [童乩星雲][Wizard Nebula]。
雖罔講這个 [星雲干焦會擋][nebula may last] 幾若百萬冬，毋過有一寡當咧形成 ê 恆星是會比咱 ê 太陽活較久。

## [POJ] NGC 7380: Tâng-ki-seng-hûn
Sī siáⁿ-mih le̍k-liōng leh khòng-chè chit ê Tâng-ki-seng-hûn?
Lán chai-iáⁿ kóng, bān-iú-ín-le̍k nā-sī ū-kàu kiông, to̍h ū hoat-tō͘ hêng-sêng hêng-chhiⁿ.
Jî-chhiáⁿ in ê hêng-chhiⁿ-hong kah hok-siā, mā kiông kah ū-thang chè-chō ia̍h-sī kái-lî khì-thé-thah.
Chit tiuⁿ siòng-phìⁿ lāi-té ê Tâng-ki-seng-hûn, lī lán ū 8000 kng-nî hn̄g, i to̍h se̍h tī tng-leh chò hêng-chhiⁿ ê khai-hòng-seng-thoân NGC 7380 piⁿ-á.
Hêng-chhiⁿ, khì-thé, thô͘-hún ê kau-hō͘-chok-iōng ē chè-chō chhut chi̍t ê khòaⁿ--khí-lâi ká-ná sī kó͘-chá-sî tâng-ki ê hêng-thé.
Oa̍h-thiàu ê hêng-chhiⁿ hêng-sêng-khu chha-put-to ū 100 kng-nî tōa, hō͘ i tī thiⁿ-téng ê sī-kak-tō͘ khòaⁿ--khí-lâi khah tōa goe̍h-niû.
Lán ē-tàng iōng sè tâi bōng-oán-kiàⁿ tī Sian-ông-chō ê hong-hiòng khòaⁿ-tio̍h Tâng-ki-seng-hûn.
Sui-bóng kóng chit ê seng-hûn kan-na ē tòng kúi-ā pah bān tang, m̄-koh ū chi̍t-kóa tng-leh hêng-sêng ê hêng-chhiⁿ sī ē pí lán ê Thài-iông oa̍h khah kú.


## [KIP] NGC 7380: Tâng-ki-sing-hûn
Sī siánn-mih li̍k-liōng leh khòng-tsè tsit ê Tâng-ki-sing-hûn?
Lán tsai-iánn kóng, bān-iú-ín-li̍k nā-sī ū-kàu kiông, to̍h ū huat-tōo hîng-sîng hîng-tshinn.
Jî-tshiánn in ê hîng-tshinn-hong kah hok-siā, mā kiông kah ū-thang tsè-tsō ia̍h-sī kái-lî khì-thé-thah.
Tsit tiunn siòng-phìnn lāi-té ê Tâng-ki-sing-hûn, lī lán ū 8000 kng-nî hn̄g, i to̍h se̍h tī tng-leh tsò hîng-tshinn ê khai-hòng-sing-thuân NGC 7380 pinn-á.
Hîng-tshinn, khì-thé, thôo-hún ê kau-hōo-tsok-iōng ē tsè-tsō tshut tsi̍t ê khuànn--khí-lâi ká-ná sī kóo-tsá-sî tâng-ki ê hîng-thé.
Ua̍h-thiàu ê hîng-tshinn hîng-sîng-khu tsha-put-to ū 100 kng-nî tuā, hōo i tī thinn-tíng ê sī-kak-tōo khuànn--khí-lâi khah tuā gue̍h-niû.
Lán ē-tàng iōng sè tâi bōng-uán-kiànn tī Sian-ông-tsō ê hong-hiòng khuànn-tio̍h Tâng-ki-sing-hûn.
Sui-bóng kóng tsit ê sing-hûn kan-na ē tòng kuí-ā pah bān tang, m̄-koh ū tsi̍t-kuá tng-leh hîng-sîng ê hîng-tshinn sī ē pí lán ê Thài-iông ua̍h khah kú.

## [English] NGC 7380: The Wizard Nebula
What powers are being wielded in the Wizard Nebula?
Gravitation strong enough to form stars, and [stellar winds][stellar winds] and radiations powerful enough to create and dissolve [towers of gas][towers of gas e].
Located only 8,000 light years away, the Wizard nebula, [featured here][featured here], surrounds developing open star cluster [NGC 7380][NGC 7380].
Visually, the interplay of stars, gas, and dust has created a shape that [appears to some][appears to some] like a [fictional medieval sorcerer][fictional medieval sorcerer].
The active star forming region spans 100 about [light years][light years], making it appear larger than the [angular extent][angular extent] of the [Moon][Moon].
The [Wizard Nebula][Wizard Nebula] can be located with a small telescope toward the constellation of the King of Aethiopia [Cepheus][Cepheus].
Although the [nebula may last][nebula may last] only a few million years, some of the stars being formed may outlive our Sun.


## 詞彙學習

|漢羅|POJ|KIP|華語|English|
|-|-|-|-|-|
|NGC 7380|NGC chhit-sam-pat-khòng|NGC tshit-sam-pat-khòng|NGC 7380|NGC 7380|
|童乩星雲|Tâng-ki-seng-hûn|Tâng-ki-sing-hûn|巫師星雲|the Wizard Nebula|
|開放星團|khai-hòng-seng-thoân|khai-hòng-sing-thuân|開放星團|open star cluster|
|仙王座|Sian-ông-chō|Sian-ông-tsō|仙王座|Cepheus|
|輻射|hok-siā|hok-siā|輻射|radiation|
|萬有引力|bān-iú-ín-le̍k|bān-iú-ín-li̍k|萬有引力|gravitation|
|解離|kái-lî|kái-lî|解離|dissolve|
|視角度|sī-kak-tō͘|sī-kak-tōo|視角度|angular size|
|恆星形成區|hêng-chhiⁿ hêng-sêng-khu|hîng-tshinn hîng-sîng-khu|恆星形成區|star forming region|

{{% /apod %}}
[An-Li Tsai]: mailto:thianbun.taigi@gmail.com
[NCU]: https://www.astro.ncu.edu.tw

[copyright]: https://apod.nasa.gov/apod/fap/lib/about_apod.html#srapply
[License]: https://creativecommons.org/licenses/by/2.0/


[stellar winds]:https://apod.nasa.gov/apod/ap000318.html
[towers of gas e]:https://apod.nasa.gov/apod/ap221020.html
[towers of gas t]:https://apod.tw/daily/20221020/
[featured here]:https://www.instagram.com/p/CkWyWUEP8KB/
[NGC 7380]:https://en.wikipedia.org/wiki/NGC_7380
[appears to some]:https://i0.wp.com/krusefeed.com/wp-content/uploads/2017/12/Surprised-squirrel.jpg
[fictional medieval sorcerer]:https://en.wikipedia.org/wiki/Magician_(fantasy)#/media/File:Saluzzo-Castello_della_Manta-mago.jpg
[light years]:https://spaceplace.nasa.gov/light-year/en/
[angular extent]:https://lco.global/spacebook/sky/using-angles-describe-positions-and-apparent-sizes-objects/
[Moon]:https://solarsystem.nasa.gov/moons/earths-moon/in-depth/
[Wizard Nebula]:https://apod.nasa.gov/apod/ap140829.html
[Cepheus]:https://en.wikipedia.org/wiki/Cepheus_(constellation)
[nebula may last]:https://ui.adsabs.harvard.edu/abs/2011AJ....142...71C/abstract
