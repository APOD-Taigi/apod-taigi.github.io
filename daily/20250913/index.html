<!doctype html><html lang=en><head><title>一英里望遠鏡陣列 kah 天星軌跡 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="一英里望遠鏡陣列 kah 天星軌跡"><meta property="og:description" content="這幅夜空景色是 tī 英國劍橋 Mullard 電波天文台 翕--ê。"><meta property="og:url" content="https://apod.tw/daily/20250913/"><meta property="og:image" content="https://apod.nasa.gov/apod/image/2509/StarTrailsOne-MileRadioTelescope1050.jpg"><link rel=canonical href=https://apod.tw/daily/20250913/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. September 2025</p><h1 class=post_title>一英里望遠鏡陣列 kah 天星軌跡</h1><div class=post_body><div class=post_inner><img src=https://apod.nasa.gov/apod/image/2509/StarTrailsOne-MileRadioTelescope1050.jpg alt=/home/runner/work/apod-taigi.github.io/apod-taigi.github.io/content/daily/2025/09/20250913.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250913.html>Star Trails over One-Mile Radio Telescope</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>: <a href=https://www.joaoysphotography.com/about>Joao Yordanov Serralheiro</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-一英里望遠鏡陣列-kah-天星軌跡>[漢羅] 一英里望遠鏡陣列 kah 天星軌跡</h2><p>這幅夜空景色是 tī 英國劍橋 Mullard 電波天文台 翕--ê。
相片內底 指向天頂 ê 是 一英里望遠鏡陣列 ê 盤仔形天線望遠鏡，逐台 ê 直徑是 60 英尺。
為著欲翕著這个壯觀 ê 景色，攝影師 tī 90 分鐘內，連紲翕 感光 30 秒 ê 相片。
Kā 這寡相片疊做伙了後，背景就會出現足媠 ê 天星軌跡，這嘛反映地球逐工 ê 自轉。
地球自轉軸指向天頂 ê 方位 就是 北天極，北極星 tī 北天極 附近。
伊 tī 這幅圖內底是 tī 仝心圓上倚中心彼搭，形成上短 ê 天星軌跡。
是講，這个有歷史意義 ê 一英里望遠鏡陣列，嘛是靠地球 ê 自轉來運作--ê。
伊是頭一台利用地球自轉 孔徑合成 ê 技術，tī 電波波段 探索宇宙。
這个技術利用地球 ê 自轉，來改變望遠鏡陣列 kah 電波源 ê 相對方向，創出比人 ê 目睭閣較清楚 ê 電波天文圖。</p><h2 id=poj-chit-eng-lí-bōng-oán-kiàⁿ-tīn-liat-kah-thiⁿ-chhiⁿ-kúi-jiah>[POJ] Chit-eng-lí Bōng-oán-kiàⁿ Tīn-lia̍t kah Thiⁿ-chhiⁿ Kúi-jiah</h2><p>Chit-pak iā-khong kéng-sek sī tī Eng-kok Cambridge Mullard Tiān-pho Thian-bûn-tâi hip--ê.
Siòng-phìⁿ lāi-té chí-hiòng thiⁿ-téng ê sī Chit-eng-lí Bbōng-oán-kiàⁿ Tīn-lia̍t ê pôaⁿ-á-hêng thian-sòaⁿ bōng-oán-kiàⁿ, ta̍k-tâi ê ti̍t-kèng sī 60 eng-chhioh.
Uī-tio̍h beh hip-tio̍h chit-ê chòng-koan ê kéng-sek, liap-iáⁿ-su tī 90 hun-cheng lāi, liân-sio̍k hip kám-kng 30 bió ê siòng-phìⁿ.
Kā chit-kóa siòng-phìⁿ tha̍h chò-hóe liáu-āu, pōe-kéng to̍h ē chhut-hiān chiok súi ê thiⁿ-chhiⁿ kúi-jiah, che mā hoán-èng Tē-kiû ta̍k-kang ê chū-choán.
Tē-kiû chū-choán-te̍k chí-hiòng thiⁿ-téng ê hong-ūi to̍h-sī Pak-thian-ke̍k, Pak-ke̍k-chhiⁿ tī Pak-thian-ke̍k hū-kīn.
I tī chit-pak tô͘ lāi-té sī tī kāng-sim-îⁿ siōng óa tiong-sim hit tah, hêng-sêng siōng té ê thiⁿ-chhiⁿ kúi-jiah.
Sī-kóng, chit-ê ū le̍k-sú ì-gī ê Chit-eng-lí Bōng-oán-kiàⁿ Tīn-lia̍t, mā-sī khò Tē-kiû ê chū-choán lâi ūn-chok--ê.
I sī thâu chi̍t-tâi lī-iōng Tē-kiû chū-choán khóng-kèng ha̍p-sêng ê ki-su̍t, tī tiān-pho pho-tōaⁿ thàm-soh ú-tiū.
Chit-ê ki-su̍t lī-iōng Tē-kiû ê chū-choán, lâi kái-piàn bōng-oán-kiàⁿ tīn-lia̍t kah tiān-pho-goân ê siong-tùi hong-hiòng, chhòng-chhut pí lâng ê ba̍k-chiu koh-khah chheng-chhó͘ ê tiān-pho thian-bûn-tô͘.</p><h2 id=kip-tsit-ing-lí-bōng-uán-kiànn-tīn-liat-kah-thinn-tshinn-kuí-jiah>[KIP] Tsit-ing-lí Bōng-uán-kiànn Tīn-lia̍t kah Thinn-tshinn Kuí-jiah</h2><p>Tsit-pak iā-khong kíng-sik sī tī Ing-kok Cambridge Mullard Tiān-pho Thian-bûn-tâi hip--ê.
Siòng-phìnn lāi-té tsí-hiòng thinn-tíng ê sī Tsit-ing-lí Bbōng-uán-kiànn Tīn-lia̍t ê puânn-á-hîng thian-suànn bōng-uán-kiànn, ta̍k-tâi ê ti̍t-kìng sī 60 ing-tshioh.
Uī-tio̍h beh hip-tio̍h tsit-ê tsòng-kuan ê kíng-sik, liap-iánn-su tī 90 hun-tsing lāi, liân-sio̍k hip kám-kng 30 bió ê siòng-phìnn.
Kā tsit-kuá siòng-phìnn tha̍h tsò-hué liáu-āu, puē-kíng to̍h ē tshut-hiān tsiok suí ê thinn-tshinn kuí-jiah, tse mā huán-ìng Tē-kiû ta̍k-kang ê tsū-tsuán.
Tē-kiû tsū-tsuán-ti̍k tsí-hiòng thinn-tíng ê hong-uī to̍h-sī Pak-thian-ki̍k, Pak-ki̍k-tshinn tī Pak-thian-ki̍k hū-kīn.
I tī tsit-pak tôo lāi-té sī tī kāng-sim-înn siōng uá tiong-sim hit tah, hîng-sîng siōng té ê thinn-tshinn kuí-jiah.
Sī-kóng, tsit-ê ū li̍k-sú ì-gī ê Tsit-ing-lí Bōng-uán-kiànn Tīn-lia̍t, mā-sī khò Tē-kiû ê tsū-tsuán lâi ūn-tsok--ê.
I sī thâu tsi̍t-tâi lī-iōng Tē-kiû tsū-tsuán khóng-kìng ha̍p-sîng ê ki-su̍t, tī tiān-pho pho-tuānn thàm-soh ú-tiū.
Tsit-ê ki-su̍t lī-iōng Tē-kiû ê tsū-tsuán, lâi kái-piàn bōng-uán-kiànn tīn-lia̍t kah tiān-pho-guân ê siong-tuì hong-hiòng, tshòng-tshut pí lâng ê ba̍k-tsiu koh-khah tshing-tshóo ê tiān-pho thian-bûn-tôo.</p><h2 id=english-star-trails-over-one-mile-radio-telescope>[English] Star Trails over One-Mile Radio Telescope</h2><p>The steerable 60 foot diameter dish antenna of the One-Mile Telescope at <a href=https://en.wikipedia.org/wiki/Mullard_Radio_Astronomy_Observatory>Mullard Radio Astronomy Observatory</a>, Cambridge, UK, is <a href="https://www.joaoysphotography.com/portfolio?pgid=izo2cln4-f5684d4a-6f79-49cd-a911-84e93c45d8d0">pointing skyward</a> in this evocative night-skyscape.
To capture the dramatic scene, consecutive 30 second exposures were recorded over a period of 90 minutes.
Combined, the exposures reveal a background of gracefully arcing star trails that reflect planet Earth's daily <a href=https://apod.nasa.gov/apod/ap090909.html>rotation on its axis</a>.
The <a href=https://apod.nasa.gov/apod/ap250605.html>North Celestial Pole</a>, the extension of Earth's axis of rotation into space, points near Polaris, the <a href=https://apod.nasa.gov/apod/ap110514.html>North Star</a>.
That's the bright star that creates the short trail near the center of the <a href=https://apod.nasa.gov/apod/ap100212.html>concentric arcs</a>.
But the <a href=https://en.wikipedia.org/wiki/One-Mile_Telescope>historic One-Mile Telescope</a> array also relied on planet Earth's rotation to operate.
Exploring the universe at <a href=https://apod.nasa.gov/apod/ap180713.html>radio wavelengths</a>, it was the first radio telescope to use Earth-rotation aperture synthesis.
<a href=https://ui.adsabs.harvard.edu/abs/1973IEEEP..61.1211F/abstract>That technique</a> uses the rotation of the Earth to change the relative orientation of the telescope array and celestial radio sources to create <a href=https://public.nrao.edu/vlass/>radio maps of the sky</a> at a resolution better than that of the human eye.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>電波望遠鏡</td><td>tiān-pho bōng-oán-kiàⁿ</td><td>tiān-pho bōng-uán-kiànn</td><td>電波望遠鏡</td><td>radio telescope</td></tr><tr><td>一英里望遠鏡陣列</td><td>Chit-eng-lí Bōng-oán-kiàⁿ Tīn-lia̍t</td><td>Tsit-ing-lí Bōng-uán-kiànn Tīn-lia̍t</td><td>一英里望遠鏡陣列</td><td>One-Mile Telescope array</td></tr><tr><td>盤仔形天線</td><td>pôaⁿ-á-hêng thian-sòaⁿ</td><td>puânn-á-hîng thian-suànn</td><td>碟形天線</td><td>dish antenna</td></tr><tr><td>天星軌跡</td><td>thiⁿ-chhiⁿ kúi-jiah</td><td>thinn-tshinn kuí-jiah</td><td>星軌</td><td>star trails</td></tr><tr><td>自轉</td><td>chū-choán</td><td>tsū-tsuán</td><td>自轉</td><td>rotation</td></tr><tr><td>自轉軸</td><td>chū-choán-te̍k</td><td>tsū-tsuán-ti̍k</td><td>自轉軸</td><td>Earth's axis</td></tr><tr><td>北天極</td><td>pak-thian-ke̍k</td><td>pak-thian-ki̍k</td><td>北天極</td><td>North Celestial Pole</td></tr><tr><td>北極星</td><td>pak-ke̍k-chhiⁿ</td><td>pak-ki̍k-tshinn</td><td>北極星</td><td>North Star</td></tr><tr><td>仝心圓</td><td>kāng-sim-îⁿ</td><td>kāng-sim înn</td><td>同心圓</td><td>concentric arcs</td></tr><tr><td>孔徑合成</td><td>khóng-kèng ha̍p-sêng</td><td>khóng-kìng ha̍p-sîng</td><td>孔徑合成</td><td>aperture synthesis</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250912/>昨昏 ê 圖：北半球 kah 南半球 ê 月食</a>
</span><span class=post_next><a href=https://apod.tw/daily/20250914/>明仔載 ê 圖：太陽系內底 ê 行星：趨角 kah 自轉</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>