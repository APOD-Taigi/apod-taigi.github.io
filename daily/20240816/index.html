<!doctype html><html lang=en><head><title>有流星 ê 北極暗暝 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="有流星 ê 北極暗暝"><meta property="og:description" content="足光 ê 英仙座流星伊敢若是飛過 北斗星 ê 款，伊是 北方 ê 星群，嘛是天頂 ê 大支湯匙。"><meta property="og:url" content="https://apod.tw/daily/20240816/"><meta property="og:image" content="https://apod.nasa.gov/apod/image/2408/JZ8_3744Dain_1024c.jpg"><link rel=canonical href=https://apod.tw/daily/20240816/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. August 2024</p><h1 class=post_title>有流星 ê 北極暗暝</h1><div class=post_body><div class=post_inner><img src=https://apod.nasa.gov/apod/image/2408/JZ8_3744Dain_1024c.jpg alt=/home/runner/work/apod-taigi.github.io/apod-taigi.github.io/content/daily/2024/08/20240816.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240816.html>Meteor Borealis</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=mailto:firstname.lastname@outlook>Jason Dain</a></li><li>天文相片：<a href="https://www.facebook.com/media/set/?set=a.488496753878907&amp;type=3">2024 年 英仙座流星雨 kah 極光</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm0o30twq01cu01xi1dhrh3p9 height=180 width=500 frameborder=0 scrolling=no></iframe></div><h2 id=漢羅-有流星-ê-北極暗暝>[漢羅] 有流星 ê 北極暗暝</h2><p>這張是 8 月 12 tī 加拿大 <a href=https://apod.nasa.gov/apod/ap220402.html>Nova Scotia</a> 省 Halifax 西部，用 kha-mé-lah 向 北極方向 翕著 ê 孤張感光 ê 夜空相片，有翕著 足光 ê 英仙座流星。
流星 白鑠鑠 ê <a href=https://apod.nasa.gov/apod/ap181209.html>光巡是一目𥍉就無去矣</a>。
伊敢若是飛過 北斗星 ê 款，<a href=https://apod.nasa.gov/apod/ap190815.html>北斗星</a> 是 北方 ê 星群，嘛是天頂 ê 大支湯匙。
閃閃爍爍 ê 北極光 就 tī 暗暝 ê 天頂 咧跳舞。
今年 ê <a href=https://science.nasa.gov/solar-system/meteors-meteorites/perseids/>英仙座流星雨</a> 上濟 ê 時期，拄仔好 拄著 <a href=https://earthobservatory.nasa.gov/images/152815/historic-geomagnetic-storm-dazzles>地磁風暴</a>，予地球 ê 極光活動變甲較強，所以 觀星者 嘛歡喜甲。
像這款強烈 ê 太空天氣，其實是 <a href=https://apod.nasa.gov/apod/ap240615.html>活動力較強 ê 太陽</a> 產生 ê 太陽爍光 引起 ê 現象。</p><h2 id=poj-ū-liû-chhiⁿ-ê-pak-kek-àm-mê>[POJ] Ū Liû-chhiⁿ ê Pak-ke̍k Àm-mê</h2><p>Chit-tiuⁿ sī 8 goe̍h 12 tī Ka-ná-tà Nova Scotia séng Halifax se-pō͘, iōng kha-mé-lah hiòng pak-ke̍k hong-hiòng hip-tio̍h ê ko͘-tiuⁿ kám-kng ê iā-khong siòng-phìⁿ, ū hip-tio̍h chiok kng ê Eng-sian-chō liû-chhiⁿ.
Liû-chhiⁿ pe̍h-siak-siak ê kng-sûn sī chi̍t-ba̍k-nih tō bô--khì--ah.
I káⁿ ná-sī poe-kòe Pak-táu-chhiⁿ ê khoán, Pak-táu-chhiⁿ sī pak-hong ê seng-kûn, mā-sī thiⁿ-téng ê tōa-ki thng-sî.
Siám-siám-sih-sih ê pak-ke̍k-kng to̍h tī àm-mê ê thiⁿ-téng leh thiàu-bú.
Kin-nî ê Eng-sian-chō liû-chhiⁿ-hō͘ siōng-chē ê sî-kî, tú-á-hó tú-tio̍h tē-chû hong-pō, hō͘ Tē-kiû ê ke̍k-kng oa̍h-tāng piàn-kah khah kióng, só͘-í koan-seng-chiá mā hoaⁿ-hí kah.
Chhiūⁿ chit-khoán kiông-lia̍t ê thài-khong thiⁿ-khì, kî-si̍t sī oa̍h-tōng-le̍k khah kiông ê Thài-iông sán-seng ê thài-iông sih-kng ín khí ê hiān-siōng.</p><h2 id=kip-ū-liû-tshinn-ê-pak-kik-àm-mê>[KIP] Ū Liû-tshinn ê Pak-ki̍k Àm-mê</h2><p>Tsit-tiunn sī 8 gue̍h 12 tī Ka-ná-tà Nova Scotia síng Halifax se-pōo, iōng kha-mé-lah hiòng pak-ki̍k hong-hiòng hip-tio̍h ê koo-tiunn kám-kng ê iā-khong siòng-phìnn, ū hip-tio̍h tsiok kng ê Ing-sian-tsō liû-tshinn.
Liû-tshinn pe̍h-siak-siak ê kng-sûn sī tsi̍t-ba̍k-nih tō bô--khì--ah.
I kánn ná-sī pue-kuè Pak-táu-tshinn ê khuán, Pak-táu-tshinn sī pak-hong ê sing-kûn, mā-sī thinn-tíng ê tuā-ki thng-sî.
Siám-siám-sih-sih ê pak-ki̍k-kng to̍h tī àm-mê ê thinn-tíng leh thiàu-bú.
Kin-nî ê Ing-sian-tsō liû-tshinn-hōo siōng-tsē ê sî-kî, tú-á-hó tú-tio̍h tē-tsû hong-pō, hōo Tē-kiû ê ki̍k-kng ua̍h-tāng piàn-kah khah kióng, sóo-í kuan-sing-tsiá mā huann-hí kah.
Tshiūnn tsit-khuán kiông-lia̍t ê thài-khong thinn-khì, kî-si̍t sī ua̍h-tōng-li̍k khah kiông ê Thài-iông sán-sing ê thài-iông sih-kng ín khí ê hiān-siōng.</p><h2 id=english-meteor-borealis>[English] Meteor Borealis</h2><p>A single exposure made with a camera pointed almost due north on August 12 recorded this bright Perseid meteor in the night sky west of Halifax, <a href=https://apod.nasa.gov/apod/ap220402.html>Nova Scotia</a>, Canada.
The meteor's incandescent <a href=https://apod.nasa.gov/apod/ap181209.html>trace is fleeting</a>.
It appears to cross the stars of the <a href=https://apod.nasa.gov/apod/ap190815.html>Big Dipper</a>, famous northern asterism and celestial kitchen utensil, while shimmering curtains of aurora borealis, also known as the northern lights, dance in the night.
Doubling the wow factor for night skywatchers near the peak of this year's <a href=https://science.nasa.gov/solar-system/meteors-meteorites/perseids/>Perseid meteor shower</a> auroral activity on planet Earth was enhanced by <a href=https://earthobservatory.nasa.gov/images/152815/historic-geomagnetic-storm-dazzles>geomagnetic storms</a>.
The intense space weather was triggered by flares from an <a href=https://apod.nasa.gov/apod/ap240615.html>active Sun</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>英仙座流星雨</td><td>Eng-sian-chō liû-chhiⁿ-hō͘</td><td>Ing-sian-tsō liû-tshinn-hōo</td><td>英仙座流星雨</td><td>Perseid</td></tr><tr><td>流星雨</td><td>liû-chhiⁿ-hō͘</td><td>liû-tshinn-hōo</td><td>流星雨</td><td>meteor shower</td></tr><tr><td>北極光</td><td>pak-ke̍k-kng</td><td>pak-ki̍k-kng</td><td>北極光</td><td>northern lights</td></tr><tr><td>北極光</td><td>pak-ke̍k-kng</td><td>pak-ki̍k-kng</td><td>北極光</td><td>aurora borealis</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>光巡</td><td>kng-sûn</td><td>kng-sûn</td><td>光痕</td><td>trace</td></tr><tr><td>地磁風暴</td><td>tē-chû hong-pō</td><td>tē-tsû hong-pō</td><td>地磁風暴</td><td>geomagnetic storm</td></tr><tr><td>北斗星</td><td>Pak-táu-chhiⁿ</td><td>Pak-táu-tshinn</td><td>北斗七星</td><td>Big Dipper</td></tr><tr><td>星群</td><td>seng-kûn</td><td>sing-kûn</td><td>星群</td><td>asterism</td></tr><tr><td>太陽爍光</td><td>thài-iông sih-kng</td><td>thài-iông sih-kng</td><td>太陽閃焰</td><td>solar flare</td></tr><tr><td>加拿大</td><td>Ka-ná-tà</td><td>Ka-ná-tà</td><td>加拿大</td><td>Canada</td></tr><tr><td>太陽</td><td>Thài-iông</td><td>Thài-iông</td><td>太陽</td><td>sun</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240815/>昨昏 ê 圖：瑞典 Vallentuna ê 暗暝</a>
</span><span class=post_next><a href=https://apod.tw/daily/20240817/>明仔載 ê 圖：規夜空 ê 仝心光弧</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>