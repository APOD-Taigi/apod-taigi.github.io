<!doctype html><html lang=en><head><title>七姑星星團 kah 加州星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="七姑星星團 kah 加州星雲"><meta property="og:description" content="正爿頂懸藍色彼陣，是昴宿星團。伊嘛叫做七姑星，抑是 M45，是天頂看會著 ê 開放星團 內底上光 ê。"><meta property="og:url" content="https://apod.tw/daily/20250305/"><meta property="og:image" content="https://apod.nasa.gov/apod/image/2503/California2Pleiades_Anderson_960_annotated.jpg"><link rel=canonical href=https://apod.tw/daily/20250305/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>05. March 2025</p><h1 class=post_title>七姑星星團 kah 加州星雲</h1><div class=post_body><div class=post_inner><img src=https://apod.nasa.gov/apod/image/2503/California2Pleiades_Anderson_960_annotated.jpg alt=/home/runner/work/apod-taigi.github.io/apod-taigi.github.io/content/daily/2025/03/20250305.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250305.html>Seven Sisters versus California</a></li><li>影像來源 kah 版權：<a href=https://www.instagram.com/andersonmusicandspace/>Todd Anderson</a></li><li>佇宇宙走傱：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-七姑星星團-kah-加州星雲>[漢羅] 七姑星星團 kah 加州星雲</h2><p>正爿頂懸藍色彼陣星，是 <a href=https://apod.nasa.gov/apod/ap950620.html>昴宿星團</a>。
伊嘛叫做 <a href=https://www.naic.edu/~gibson/pleiades/pleiades_myth.html>七姑星星團</a>，抑是 <a href=https://en.wikipedia.org/wiki/Pleiades>M45</a>。
<a href=https://www.naic.edu/~gibson/pleiades/>昴宿星團</a> 是天頂 ê <a href=https://apod.nasa.gov/apod/fap/open_clusters.html>開放星團</a> 內底，上光 ê、嘛 <a href=https://apod.nasa.gov/apod/ap170314.html>上好揣 ê</a>。
<a href=https://www.naic.edu/~gibson/pleiades/>昴宿星團</a> 內底有超過 3000 粒恆星，in 有 13 光年闊，離咱差不多有 400 光年遠。
<a href=https://apod.nasa.gov/apod/ap200323.html>Tī in 邊仔 ê</a>，是壯觀 ê 藍色 <a href=https://en.wikipedia.org/wiki/Reflection_nebula>反射星雲</a>，這是一寡足幼 ê <a href=https://apod.nasa.gov/apod/fap/lib/glossary.html#dust>塗粉</a> 造成 ê。
<a href=https://arxiv.org/pdf/0810.1592>有一个傳說是講</a>，這个星團號名了後，有一粒足光 ê 恆星煞變暗--去。
倒爿下跤彼个發紅光 ê，是 <a href=https://apod.nasa.gov/apod/ap060924.html>加州星雲</a>。
號這个名是因為伊 ê 外形 kah <a href=https://en.wikipedia.org/wiki/California>加州</a> 足成 ê。
加州星雲 比 <a href=https://www.naic.edu/~gibson/pleiades/>昴宿星團</a> 較暗，所以伊較歹揣。
伊嘛叫做 <a href=https://en.wikipedia.org/wiki/California_Nebula>NGC 1499</a>。
這片發紅光 ê 雲，其實是酸素氣體，伊離咱有 1500 <a href=https://chandra.harvard.edu/photo/cosmic_distance.html>光年</a> 遠。
雖罔講 <a href=https://apod.nasa.gov/apod/ap090411.html>in 兩个離</a> 差不多有 25 粒月娘遐爾遠，毋閣 <a href=https://www.astrobin.com/id3tq9/>這張闊幅、深空 ê 組合影像</a>，猶是有 kā <a href=https://apod.nasa.gov/apod/ap960618.html>in</a> <a href=https://apod.nasa.gov/apod/ap090212.html>兩个</a> 攏翕著。
咱若是對這幅深空影像 <a href=https://i.dailymail.co.uk/1s/2022/03/30/20/56019439-10669595-This_adorable_tiny_kitten_who_is_entranced_by_the_computer_scree-m-73_1648669189326.jpg>斟酌 kā 檢查咧</a>，閣會當揣著 恆星形成區 <a href=https://apod.nasa.gov/apod/ap151010.html>IC 348</a> kah <a href=https://en.wikipedia.org/wiki/Molecular_cloud>分子雲</a> <a href=https://noirlab.edu/public/images/noao-lbn777/>LBN 777</a> (鷹仔囝星雲)。</p><h2 id=poj-chhit-ko-chheⁿ-seng-thoân-kah-ka-chiu-seng-hûn>[POJ] Chhit-ko͘-chheⁿ seng-thoân kah Ka-chiu-seng-hûn</h2><p>Chiàⁿ-pêng téng-koân nâ-sek hit-tīn chhiⁿ, sī Báu-siù-seng-thoân.
I mā kiò-chò Chhit-ko͘-chheⁿ seng-thoân, iah-sī M45.
Báu-siù-seng-thoân sī thiⁿ-téng ê khai-hòng-seng-thoân lāi-té, siōng kng ê, mā siōng hó chhōe ê.
áu-siù-seng-thoân lāi-té ū chhiau-kòe 3000 lia̍p chhiⁿ, in ū 13 kng-nî khoah, lî lán chha-put-to ū 400 kng-nî hn̄g.
Tī in piⁿ-á ê, sī chòng-lē ê nâ-sek hoán-siā-seng-hûn, che sī chi̍t-kóa chiok iù ê thô͘-hún chō-sêng ê.
Ū chi̍t-ê thoân-soat sī kóng, chit-ê seng-thoân hō-miâ liáu-āu, ū chi̍t-lia̍p chiok kng ê hêng-chhiⁿ soah piàn àm--khì.
Tò-pêng ē-kha hit-ê hoat âng-kng ê, sī Ka-chiu-seng-hûn.
Hō chit-ê miâ sī in-ūi i ê gōa-hêng kah Ka-chiu chiok sêng ê.
Ka-chiu-seng-hûn pí Báu-siù-seng-thoân khah àm, só͘-í i khah phái chhōe.
I mā kiò-chò NGC 1499.
Chit-phìⁿ hoat âng-kng ê hûn, kî-si̍t sī sǹg-sò͘ khì-thé, i lî lán ū 1500 kng-nî hn̄g.
Sui-bóng kóng in nn̄g-ê lî chha-put-to ū 25 lia̍p goe̍h-niû hiah-nī hn̄g, m̄-koh chit-tiuⁿ khoah-pak, chhim-khong ê cho͘-ha̍p iáⁿ-siōng, iáu-sī ū kā in nn̄g-ê lóng hip-tio̍h.
Lán nā-sī tùi chit-pak chhim-khong iáⁿ-siōng chim-chiok kā kiám-cha leh, koh ē-tàng chhōe-tio̍h hêng-chhiⁿ hêng-sêng-khu IC 348 kah hun-chú-hûn LBN 777 (Eng-á-kiáⁿ seng-hûn)</p><h2 id=kip-tshit-koo-tshenn-sing-thuân-kah-ka-tsiu-sing-hûn>[KIP] Tshit-koo-tshenn sing-thuân kah Ka-tsiu-sing-hûn</h2><p>Tsiànn-pîng tíng-kuân nâ-sik hit-tīn tshinn, sī Báu-siù-sing-thuân.
I mā kiò-tsò Tshit-koo-tshenn sing-thuân, iah-sī M45.
Báu-siù-sing-thuân sī thinn-tíng ê khai-hòng-sing-thuân lāi-té, siōng kng ê, mā siōng hó tshuē ê.
áu-siù-sing-thuân lāi-té ū tshiau-kuè 3000 lia̍p tshinn, in ū 13 kng-nî khuah, lî lán tsha-put-to ū 400 kng-nî hn̄g.
Tī in pinn-á ê, sī tsòng-lē ê nâ-sik huán-siā-sing-hûn, tse sī tsi̍t-kuá tsiok iù ê thôo-hún tsō-sîng ê.
Ū tsi̍t-ê thuân-suat sī kóng, tsit-ê sing-thuân hō-miâ liáu-āu, ū tsi̍t-lia̍p tsiok kng ê hîng-tshinn suah piàn àm--khì.
Tò-pîng ē-kha hit-ê huat âng-kng ê, sī Ka-tsiu-sing-hûn.
Hō tsit-ê miâ sī in-uī i ê guā-hîng kah Ka-tsiu tsiok sîng ê.
Ka-tsiu-sing-hûn pí Báu-siù-sing-thuân khah àm, sóo-í i khah phái tshuē.
I mā kiò-tsò NGC 1499.
Tsit-phìnn huat âng-kng ê hûn, kî-si̍t sī sǹg-sòo khì-thé, i lî lán ū 1500 kng-nî hn̄g.
Sui-bóng kóng in nn̄g-ê lî tsha-put-to ū 25 lia̍p gue̍h-niû hiah-nī hn̄g, m̄-koh tsit-tiunn khuah-pak, tshim-khong ê tsoo-ha̍p iánn-siōng, iáu-sī ū kā in nn̄g-ê lóng hip-tio̍h.
Lán nā-sī tuì tsit-pak tshim-khong iánn-siōng tsim-tsiok kā kiám-tsa leh, koh ē-tàng tshuē-tio̍h hîng-tshinn hîng-sîng-khu IC 348 kah hun-tsú-hûn LBN 777 (Ing-á-kiánn sing-hûn)</p><h2 id=english-seven-sisters-versus-california>[English] Seven Sisters versus California</h2><p>On the upper right, dressed in blue, is the <a href=https://apod.nasa.gov/apod/ap950620.html>Pleiades</a>.
Also known as the <a href=https://www.naic.edu/~gibson/pleiades/pleiades_myth.html>Seven Sisters</a> and <a href=https://en.wikipedia.org/wiki/Pleiades>M45</a>, <a href=https://apod.nasa.gov/apod/ap211124.html>the Pleiades</a> is one of the brightest and <a href=https://apod.nasa.gov/apod/ap170314.html>most easily visible</a> <a href=https://apod.nasa.gov/apod/fap/open_clusters.html>open clusters</a> on the sky.
<a href=https://www.naic.edu/~gibson/pleiades/>The Pleiades</a> contains over 3,000 stars, is about 400 light years away, and only 13 light years across.
<a href=https://apod.nasa.gov/apod/ap200323.html>Surrounding the stars</a> is a spectacular blue <a href=https://en.wikipedia.org/wiki/Reflection_nebula>reflection nebula</a> made of fine <a href=https://apod.nasa.gov/apod/fap/lib/glossary.html#dust>dust</a>.
<a href=https://arxiv.org/pdf/0810.1592>A common legend</a> is that one of the brighter stars faded since the cluster was named.
On the lower left, shining in red, is the <a href=https://apod.nasa.gov/apod/ap060924.html>California Nebula</a>.
Named for its shape, the <a href=https://en.wikipedia.org/wiki/California>California</a> Nebula is much dimmer and hence harder to see than <a href=https://www.naic.edu/~gibson/pleiades/>the Pleiades</a>.
Also known as <a href=https://en.wikipedia.org/wiki/California_Nebula>NGC 1499</a>, this mass of red glowing hydrogen gas is about 1,500 <a href=https://chandra.harvard.edu/photo/cosmic_distance.html>light years</a> away.
Although about 25 full moons could fit <a href=https://apod.nasa.gov/apod/ap090411.html>between them</a>, the <a href=https://www.astrobin.com/id3tq9/>featured wide angle, deep field image composite</a> has captured <a href=https://apod.nasa.gov/apod/ap960618.html>them</a> <a href=https://apod.nasa.gov/apod/ap090212.html>both</a>.
A <a href=https://i.dailymail.co.uk/1s/2022/03/30/20/56019439-10669595-This_adorable_tiny_kitten_who_is_entranced_by_the_computer_scree-m-73_1648669189326.jpg>careful inspection</a> of the deep image will also reveal the star forming region <a href=https://apod.nasa.gov/apod/ap151010.html>IC 348</a> and the <a href=https://en.wikipedia.org/wiki/Molecular_cloud>molecular cloud</a> <a href=https://noirlab.edu/public/images/noao-lbn777/>LBN 777</a> (the Baby Eagle Nebula).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>昴宿星團</td><td>Báu-siù-seng-thoân</td><td>Báu-siù-sing-thuân</td><td>昴宿星團</td><td>the Pleiades</td></tr><tr><td>七姑星星團</td><td>Chhit-ko͘-chheⁿ seng-thoân</td><td>Tshit-koo-tshenn sing-thuân</td><td>七姊妹星團</td><td>Seven Sisters</td></tr><tr><td>加州星雲</td><td>Ka-chiu-seng-hûn</td><td>Ka-tsiu-sing-hûn</td><td>加州星雲</td><td>the California</td></tr><tr><td>M45</td><td>M sì-cha̍p-gō͘</td><td>M sì-tsa̍p-gōo</td><td>M45</td><td>M45</td></tr><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open clusters</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebula</td></tr><tr><td>NGC 1499</td><td>NGC it-sù-kiú-kiú</td><td>NGC it-sù-kiú-kiú</td><td>NGC 1499</td><td>NGC 1499</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>the star forming region</td></tr><tr><td>IC 348</td><td>IC sam-sù-pat</td><td>IC sam-sù-pat</td><td>IC 348</td><td>IC 348</td></tr><tr><td>酸素</td><td>sǹg-sò͘</td><td>sǹg-sòo</td><td>氫</td><td>hydrogen</td></tr><tr><td>分子雲</td><td>hun-chú-hûn</td><td>hun-tsú-hûn</td><td>分子雲</td><td>molecular cloud</td></tr><tr><td>LBN 777</td><td>LBN chhit-chhit-chhit</td><td>LBN tshit-tshit-tshit</td><td>LBN 777</td><td>LBN 777</td></tr><tr><td>鷹仔囝星雲</td><td>Eng-á-kiáⁿ seng-hûn</td><td>Ing-á-kiánn sing-hûn</td><td>鷹仔囝星雲</td><td>the Baby Eagle Nebula</td></tr><tr><td>3000 粒恆星</td><td>saⁿ-chheng lia̍p hêng-chhiⁿ</td><td>sann-tshing lia̍p hîng-tshinn</td><td>3000 顆恆星</td><td>3000 stars</td></tr><tr><td>13 光年</td><td>cha̍p-saⁿ kng-nî</td><td>tsa̍p-sann kng-nî</td><td>13 光年</td><td>13 light years</td></tr><tr><td>400 光年</td><td>sì-pah kng-nî</td><td>sì-pah kng-nî</td><td>400 光年</td><td>400 light years</td></tr><tr><td>1500 光年</td><td>chi̍t-chheng-gō͘-pah kng-nî</td><td>tsi̍t-tshing-gōo-pah kng-nî</td><td>1500 光年</td><td>1500 light years</td></tr><tr><td>25 粒月娘</td><td>jī-cha̍p-gō͘ lia̍p goe̍h-niû</td><td>jī-tsa̍p-gōo lia̍p gue̍h-niû</td><td>25 顆月亮</td><td>25 full moons</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250302/>昨昏 ê 圖：有光有聲 ê 哈伯深空視場</a>
</span><span class=post_next><a href=https://apod.tw/daily/20250307/>明仔載 ê 圖：行星形星雲 Abell 7</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>