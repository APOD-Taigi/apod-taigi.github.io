<!doctype html><html lang=en><head><title>流星雨：英仙座 ê 英仙座流星雨 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="流星雨：英仙座 ê 英仙座流星雨"><meta property="og:description" content="這禮拜是一个看流星 ê 好時機，是英仙座流星雨高峰期。"><meta property="og:url" content="https://apod.tw/daily/20230809/"><meta property="og:image" content="https://apod.nasa.gov/apod/image/2308/Perseids18_Horalek_960.jpg"><link rel=canonical href=https://apod.tw/daily/20230809/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. August 2023</p><h1 class=post_title>流星雨：英仙座 ê 英仙座流星雨</h1><div class=post_body><div class=post_inner><img src=https://apod.nasa.gov/apod/image/2308/Perseids18_Horalek_960.jpg alt=/home/runner/work/apod-taigi.github.io/apod-taigi.github.io/content/daily/2023/08/20230809.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230809.html>Meteor Shower: Perseids from Perseus</a></li><li>影像來源 kah 版權：<a href=https://www.petrhoralek.com/#about-1>Petr Horálek</a> / <a href=https://www.slu.cz/phys/en/>Institute of Physics in Opava</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clmdn5mtr005501x194ap78da height=180 width=500 frameborder=0 scrolling=no></iframe></div><h2 id=漢羅-流星雨英仙座-ê-英仙座流星雨>[漢羅] 流星雨：英仙座 ê 英仙座流星雨</h2><p>這禮拜是一个看流星 ê 好時機。
逐年 ê <a href=https://apod.nasa.gov/apod/ap180808.html>英仙座流星雨</a> 高峰期，是彗星 ê 塗粉 落到地球，tī 夜空畫出一巡一巡，就親像 leh 落雨仝款。
這張合成影像是 tī <a href=https://en.wikipedia.org/wiki/Slovakia>斯拉夫共和國</a> ê <a href=https://en.wikipedia.org/wiki/Poloniny_Dark-Sky_Park>Poloniny 暗空公園</a> 翕--ê 2018 年 英仙座流星雨。
前景 ê 天文台圓厝頂是 tī <a href="https://www.youtube.com/watch?v=3HpMVwLGwOI">Kolonica 天文台</a> ê 範圍內底。
就算 <a href=https://www.universetoday.com/88094/the-perseids-why-is-there-a-meteor-shower/>彗星 ê 塗粉粒</a> 是平行徙動，<a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>毋過 流星雨 ê 流星</a> 看起來確實是 ùi <a href=https://en.wikipedia.org/wiki/Eponym>仝名</a> ê <a href=https://en.wikipedia.org/wiki/Perseus_(constellation)>英仙座</a> 內底 <a href=https://en.wikipedia.org/wiki/Radiant_(meteor_shower)>仝一點輻射出來--ê</a>。
這个輻射效應是 <a href=https://i.pinimg.com/236x/64/fa/a3/64faa39143ee4aeff8cce3b7e452f4df--forced-perspective.jpg>透視</a> 造成--ê，就親像 <a href=http://en.es-static.us/upl/2010/12/railroad-tracks-converge-shutterstock-e1367591337388.jpg>火車 ê 鐵枝路</a> 仝款。
視覺上，平行 ê 鐵枝路會 tī 遠方會合。
<a href=https://apod.nasa.gov/apod/ap180808.html>英仙座流星雨</a> 按算會 tī 拜六半暝 來到 <a href=https://www.omlet.us/images/originals/cat_on_high_perch.jpg>最高峰</a>。
是講 <a href=https://apod.nasa.gov/apod/ap230527.html>月眉</a> 干焦會 tī <a href=https://www.amsmeteors.org/2023/08/viewing-the-perseid-meteor-shower-in-2023/>暗暝</a> 足晏 ê 時間 peh 起來，按呢天頂若是無雲，天色就會比平常時閣較烏，所以今年咱應該 <a href=https://solarsystem.nasa.gov/skywatching/whats-up/>看會著</a> 足濟較無遐爾光 ê 流星。</p><h2 id=poj-liû-chhiⁿ-hō-eng-sian-chō-ê-eng-sian-chō-liû-chhiⁿ-hō>[POJ] Liû-chhiⁿ-hō͘: Eng-sian-chō ê Eng-sian-chō Liû-chhiⁿ-hō͘</h2><p>Chit lé-pài sī chi̍t-ê khòaⁿ liû-chhiⁿ ê hó sî-ki.
Ta̍k-nî ê Eng-sian-chō liû-chhiⁿ-hō͘ ko-hong-kî, sī hūi-chhiⁿ ê thô͘-hún lak kàu Tē-kiû, tī iā-khong ōe chhut chi̍t-sûn chi̍t-sûn, tō chhin-chhiūⁿ leh lo̍h-hō͘ kāng-khoán.
Chit-tiuⁿ ha̍p-sêng iáⁿ-siōng sī tī Su-la-hu kiōng-hô-kok ê Poloniny Àm-khong kong-hn̂g hip--ê 2018 nî Eng-sian-chō liû-chhiⁿ-hō͘.
Chiân-kéng ê thian-bûn-tâi îⁿ-chhù-téng sī tī Kolonica thian-bûn-tâi ê hoān-ûi lāi-té.
Tō-sǹg hūi-chhiⁿ ê thô͘-hún-lia̍p sī pêng-hêng sóa-tāng, m̄-koh liû-chhiⁿ-hō͘ ê liû-chhiⁿ khòaⁿ--khí-lâi khak-si̍t sī ùi kāng miâ ê Eng-sian-chō lāi-té kāng chi̍t-tiám hok-siā--chhut-lâi--ê.
Chit-ê hok-siā hāu-èng sī thàu-sī chō-sêng--ê, tō chhin-chhiūⁿ hóe-chhia ê thih-ki-lō͘ kāng-khoán.
Sī-kak siōng, pêng-hêng ê thih-ki-lō͘ ē tī oán-hong hōe-ha̍p.
Eng-sian-chō liû-chhiⁿ-hō͘ àn-sǹg ē tī pài-la̍k pòaⁿ-mê lâi-kàu chòe-ko-hong.
Sī-kóng goe̍h-bâi kan-na ē tī àm-mê chiok òaⁿ ê sî-kan peh--khí-lâi, án-ne thiⁿ-téng nā-sī bô hûn, thiⁿ-sek tō ē pí pêng-siông-sî koh-khah o͘, só͘-í kin-nî lán eng-kai khòaⁿ-ē-tio̍h chiok chē khah bô hiah-nī kng ê liû-chhiⁿ.</p><h2 id=kip-liû-tshinn-hōo-ing-sian-tsō-ê-ing-sian-tsō-liû-tshinn-hōo>[KIP] Liû-tshinn-hōo: Ing-sian-tsō ê Ing-sian-tsō Liû-tshinn-hōo</h2><p>Tsit lé-pài sī tsi̍t-ê khuànn liû-tshinn ê hó sî-ki.
Ta̍k-nî ê Ing-sian-tsō liû-tshinn-hōo ko-hong-kî, sī huī-tshinn ê thôo-hún lak kàu Tē-kiû, tī iā-khong uē tshut tsi̍t-sûn tsi̍t-sûn, tō tshin-tshiūnn leh lo̍h-hōo kāng-khuán.
Tsit-tiunn ha̍p-sîng iánn-siōng sī tī Su-la-hu kiōng-hô-kok ê Poloniny Àm-khong kong-hn̂g hip--ê 2018 nî Ing-sian-tsō liû-tshinn-hōo.
Tsiân-kíng ê thian-bûn-tâi înn-tshù-tíng sī tī Kolonica thian-bûn-tâi ê huān-uî lāi-té.
Tō-sǹg huī-tshinn ê thôo-hún-lia̍p sī pîng-hîng suá-tāng, m̄-koh liû-tshinn-hōo ê liû-tshinn khuànn--khí-lâi khak-si̍t sī uì kāng miâ ê Ing-sian-tsō lāi-té kāng tsi̍t-tiám hok-siā--tshut-lâi--ê.
Tsit-ê hok-siā hāu-ìng sī thàu-sī tsō-sîng--ê, tō tshin-tshiūnn hué-tshia ê thih-ki-lōo kāng-khuán.
Sī-kak siōng, pîng-hîng ê thih-ki-lōo ē tī uán-hong huē-ha̍p.
Ing-sian-tsō liû-tshinn-hōo àn-sǹg ē tī pài-la̍k puànn-mê lâi-kàu tsuè-ko-hong.
Sī-kóng gue̍h-bâi kan-na ē tī àm-mê tsiok uànn ê sî-kan peh--khí-lâi, án-ne thinn-tíng nā-sī bô hûn, thinn-sik tō ē pí pîng-siông-sî koh-khah oo, sóo-í kin-nî lán ing-kai khuànn-ē-tio̍h tsiok tsē khah bô hiah-nī kng ê liû-tshinn.</p><h2 id=english-meteor-shower-perseids-from-perseus>[English] Meteor Shower: Perseids from Perseus</h2><p>This is a good week to see meteors.
Comet dust will rain down on planet Earth, streaking through dark skies during peak nights of the annual <a href=https://apod.nasa.gov/apod/ap180808.html>Perseid Meteor Shower</a>.
The featured composite image was taken during the 2018 Perseids from the <a href=https://en.wikipedia.org/wiki/Poloniny_Dark-Sky_Park>Poloniny Dark Sky Park</a> in <a href=https://en.wikipedia.org/wiki/Slovakia>Slovakia</a>.
The dome of the observatory in the foreground is on the grounds of <a href="https://www.youtube.com/watch?v=3HpMVwLGwOI">Kolonica Observatory</a>.
Although the <a href=https://www.universetoday.com/88094/the-perseids-why-is-there-a-meteor-shower/>comet dust particles</a> travel parallel to each other, the <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>resulting shower meteors</a> clearly seem to <a href=https://en.wikipedia.org/wiki/Radiant_(meteor_shower)>radiate from a single point</a> on the sky in the <a href=https://en.wikipedia.org/wiki/Eponym>eponym</a>ous constellation <a href=https://en.wikipedia.org/wiki/Perseus_(constellation)>Perseus</a>.
The radiant effect is due to <a href=https://i.pinimg.com/236x/64/fa/a3/64faa39143ee4aeff8cce3b7e452f4df--forced-perspective.jpg>perspective</a>, as the parallel tracks appear to converge at a distance, like <a href=http://en.es-static.us/upl/2010/12/railroad-tracks-converge-shutterstock-e1367591337388.jpg>train tracks</a>.
The <a href=https://apod.nasa.gov/apod/ap180808.html>Perseid Meteor Shower</a> is expected to reach its <a href=https://www.omlet.us/images/originals/cat_on_high_perch.jpg>highest peak</a> on Saturday after midnight.
Since a <a href=https://apod.nasa.gov/apod/ap230527.html>crescent Moon</a> will rise only very late <a href=https://www.amsmeteors.org/2023/08/viewing-the-perseid-meteor-shower-in-2023/>that night</a>, cloudless skies will be darker than usual, making a high number of faint meteors <a href=https://solarsystem.nasa.gov/skywatching/whats-up/>potentially visible</a> this year.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseus</td></tr><tr><td>流星雨</td><td>liû-chheⁿ-hō͘</td><td>liû-tshenn-hōo</td><td>流星雨</td><td>meteor shower</td></tr><tr><td>英仙座流星雨</td><td>Eng-sian-chō liû-chheⁿ-hō͘</td><td>Ing-sian-tsō liû-tshenn-hōo</td><td>英仙座流星雨</td><td>Perseid</td></tr><tr><td>高峰期</td><td>ko-hong-kî</td><td>ko-hong-kî</td><td>高峰期</td><td>peak</td></tr><tr><td>彗星</td><td>hūi-chheⁿ</td><td>huī-tshenn</td><td>彗星</td><td>comet</td></tr><tr><td>斯拉夫共和國</td><td>Su-la-hu kiōng-hô-kok</td><td>Su-la-hu kiōng-hô-kok</td><td>斯洛伐克共和國</td><td>Slovakia</td></tr><tr><td>Poloniny 暗空公園</td><td>Poloniny Àm-khong kong-hn̂g</td><td>Poloniny Àm-khong kong-hn̂g</td><td>波洛內尼暗空公園</td><td>Poloniny Dark Sky Park</td></tr><tr><td>圓厝頂</td><td>îⁿ-chhù-téng</td><td>înn-tshù-tíng</td><td>圓頂</td><td>dome</td></tr><tr><td>相敆</td><td>sio-kap</td><td>sio-kap</td><td>會合</td><td>converge</td></tr><tr><td>最高峰</td><td>chòe-ko-hong</td><td>tsuè-ko-hong</td><td>最高峰</td><td>highest peak</td></tr><tr><td>月眉</td><td>goe̍h-bâi</td><td>gue̍h-bâi</td><td>新月</td><td>crescent Moon</td></tr><tr><td>透視</td><td>thàu-sī</td><td>thàu-sī</td><td>透視</td><td>perspective</td></tr><tr><td>天文台</td><td>thian-bûn-tâi</td><td>thian-bûn-tâi</td><td>天文台</td><td>observatory</td></tr><tr><td>塗粉粒</td><td>thô͘-hún-lia̍p</td><td>thôo-hún-lia̍p</td><td>灰塵粒</td><td>dust particles</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230808/>昨昏 ê 圖：月娘 拄 木星</a>
</span><span class=post_next><a href=https://apod.tw/daily/20230810/>明仔載 ê 圖：飛 tī 火星表面 5 公尺懸 ê 所在</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>