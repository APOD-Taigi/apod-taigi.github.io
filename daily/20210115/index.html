<!doctype html><html lang=en><head><title>冥王星 ê 地景 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冥王星 ê 地景"><meta property="og:description" content="踮這个足細、足遠 ê 世界，這个有光有影、有雄偉 ê 山脈佮冰原 ê 地景，to̍h 一直湠到地平線上尾彼爿。"><meta property="og:url" content="https://apod.tw/daily/20210115/"><meta property="og:image" content="https://apod.nasa.gov/apod/image/2101/Pluto-Mountains-Plains9-17-15_1024.jpg"><link rel=canonical href=https://apod.tw/daily/20210115/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. January 2021</p><h1 class=post_title>冥王星 ê 地景</h1><div class=post_body><div class=post_inner><img src=https://apod.nasa.gov/apod/image/2101/Pluto-Mountains-Plains9-17-15_1024.jpg alt=/home/runner/work/apod-taigi.github.io/apod-taigi.github.io/content/daily/2021/01/20210115.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210115.html>A Plutonian Landscape</a></li><li>影像來源：<a href=http://www.nasa.gov/>NASA</a>, <a href=http://www.jhuapl.edu/>Johns Hopkins Univ./APL</a>, <a href=http://www.swri.edu/>Southwest Research Institute</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqp6f8eafhpk09764sgy2lyb height=180 width=500 frameborder=0 scrolling=no></iframe></div><h2 id=漢羅-冥王星-ê-地景>[漢羅] 冥王星 ê 地景</h2><p>踮這个足細、足遠 ê 世界，這个有光有影、<a href=https://photojournal.jpl.nasa.gov/catalog/PIA19947>有雄偉 ê 山脈佮冰原 ê 地景</a>，to̍h 一直湠到地平線上尾彼爿。
這張相片是佇 2015 年 7 月 14，新視野號太空船上倚近冥王星 ê 15 分鐘了後，<a href=http://www.nasa.gov/feature/pluto-wows-in-spectacular-new-backlit-panorama>越頭看冥王星</a> ê 時陣，úi 1 萬 8 千公里遠 ê 所在翕 ê。
這个變化萬千、低角度、<a href=https://apod.nasa.gov/apod/ap071227.html>欲倚晨昏時陣</a> ê 景緻，看會著倒爿頭前這个 khâm-khâm-khia̍t-khia̍t ê Norgay 山。
嘛看會著地平線彼爿 ê Hillary 山。
這兩 ê 山去予正手爿彼个平平平 ê Sputnik 平原 <a href=https://apod.nasa.gov/apod/ap150718.html>分做兩爿</a>。
佇相片 ê 背景微微仔發光 ê 是 冥王星薄縭絲 ê 大氣層。
遮有一个熟似 ê 奇怪現象，有窒素冰佮乾冰 ê 冰地，閣有生到 3500 公尺（1 萬 1 千英尺）懸 ê 冰山。
遮 ê 山佮地球頂懸彼寡 <a href=https://apod.nasa.gov/apod/ap140801.html>雄偉 ê 山脈</a> giōng 欲平懸。
這張冥王星 ê 地景有 380 公里（230 英里）遐爾闊。</p><h2 id=poj-bêng-ông-chhiⁿ-ê-tē-kéng>[POJ] Bêng-ông-chhiⁿ ê tē-kéng</h2><p>Tiàm chit-ê chiok-sè chiok-hn̄g ê sè-kài, chit-ê ū-kng-ū-iáⁿ, ū hiông-úi ê soaⁿ-me̍h kah pêng-goân ê tē-kéng, to̍h it-ti̍t thòaⁿ-kàu tē-pêng-sòaⁿ siāng-bóe hit-pêng.
Chit-tiuⁿ siòng-phìⁿ sī tī jī-khòng-it-ngó͘ nî chhit goe̍h cha̍p-sì, Sin-sī-iá-hō thài-khong-chûn siāng óa-kīn Bêng-ông-chhiⁿ ê chap-gō͘ hun-cheng liáu-āu, oa̍t-thâu khòaⁿ Bêng-ông-chhiⁿ ê sî-chūn, úi chi̍t bān peh chheng kong-lí hn̄g ê só͘-chāi hip-ê.
Chit-ê piàn-hòa-bān-chhian, kē kak-tò, beh óa sîn-hun sî-chūn ê kéng-tì, khòaⁿ-ē-tio̍h tò-pêng thâu-chêng chit-ê khâm-khâm-khia̍t-khia̍t ê Norgay soaⁿ.
Mā khòaⁿ-ē-tio̍h tē-pêng-sòaⁿ hit-pêng ê Hillary soaⁿ.
Chit-nn̂g-ê soaⁿ khì hō͘ chiàⁿ-chhiú-pêng hit-ê pîⁿ-pîⁿ-pîⁿ ê Sputnik pêng-goân pun-chò nn̄g-pêng.
Tī siòng-phìⁿ ê pōe-kéng bî-bî-á hoat-kng ê sī Bêng-ông-chhiⁿ po̍h-li-si ê tōa-khì-chân.
Chia ū chi̍t-ê se̍k-sāi ê kî-koài-hiān-siōng, ū chek-sò͘-peng kah kan-peng ê peng-tē, koh-ū seⁿ kàu saⁿ-chheng-gō͘-pah kong-chhioh (chi̍t bān chi̍t chheng eng-chhioh) koân ê peng-soaⁿ.
Chia-ê soaⁿ kah Tē-kiû téng-koân hit-kóa hiông-úi ê soaⁿ-me̍h giōng-beh pêⁿ-koân.
Chit-tiuⁿ Bêng-ông-chhiⁿ ê tē-kéng ū saⁿ-pah-peh-cha̍p kong-lí (nn̄g-pah-saⁿ-cha̍p eng-lí) hiah-nī khoah.</p><h2 id=kipbîng-ông-tshinn-ê-tē-kíng>[KIP] Bîng-ông-tshinn ê tē-kíng</h2><p>Tiàm tsit-ê tsiok-sè tsiok-hn̄g ê sè-kài, tsit-ê ū-kng-ū-iánn, ū hiông-uí ê suann-me̍h kah pîng-guân ê tē-kíng, to̍h it-ti̍t thuànn-kàu tē-pîng-suànn siāng-bué hit-pîng.
Tsit-tiunn siòng-phìnn sī tī jī-khòng-it-ngóo nî tshit gue̍h tsa̍p-sì, Sin-sī-iá-hō thài-khong-tsûn siāng uá-kīn Bîng-ông-tshinn ê tsap-gōo hun-tsing liáu-āu, ua̍t-thâu khuànn Bîng-ông-tshinn ê sî-tsūn, uí tsi̍t bān peh tshing kong-lí hn̄g ê sóo-tsāi hip-ê.
Tsit-ê piàn-huà-bān-tshian, kē kak-tò, beh uá sîn-hun sî-tsūn ê kíng-tì, khuànn-ē-tio̍h tò-pîng thâu-tsîng tsit-ê khâm-khâm-khia̍t-khia̍t ê Norgay suann.
Mā khuànn-ē-tio̍h tē-pîng-suànn hit-pîng ê Hillary suann.
Tsit-nn̂g-ê suann khì hōo tsiànn-tshiú-pîng hit-ê pînn-pînn-pînn ê Sputnik pîng-guân pun-tsò nn̄g-pîng.
Tī siòng-phìnn ê puē-kíng bî-bî-á huat-kng ê sī Bîng-ông-tshinn po̍h-li-si ê tuā-khì-tsân.
Tsia ū tsi̍t-ê si̍k-sāi ê kî-kuài-hiān-siōng, ū tsik-sòo-ping kah kan-ping ê ping-tē, koh-ū senn kàu sann-tshing-gōo-pah kong-tshioh (tsi̍t bān tsi̍t tshing ing-tshioh) kuân ê ping-suann.
Tsia-ê suann kah Tē-kiû tíng-kuân hit-kuá hiông-uí ê suann-me̍h giōng-beh pênn-kuân.
Tsit-tiunn Bîng-ông-tshinn ê tē-kíng ū sann-pah-peh-tsa̍p kong-lí (nn̄g-pah-sann-tsa̍p ing-lí) hiah-nī khuah.</p><h2 id=englisha-plutonian-landscape>[English] A Plutonian Landscape  </h2><p><a href=https://photojournal.jpl.nasa.gov/catalog/PIA19947>This shadowy landscape</a> of majestic mountains and icy plainsstretches toward the horizon on a small, distant world.It was captured from a range of about 18,000 kilometers when <a href=http://www.nasa.gov/feature/pluto-wows-in-spectacular-new-backlit-panorama>New Horizonslooked back toward Pluto</a> ,15 minutes after the spacecraft's closest approach on July 14, 2015.The dramatic, low-angle, <a href=https://apod.nasa.gov/apod/ap071227.html>near-twilight</a> scene follows rugged mountains formally known as Norgay Montesfrom foreground left, and Hillary Montes along the horizon, <a href=https://apod.nasa.gov/apod/ap150718.html>giving way to smooth</a> Sputnik Planum atright.Layers of Pluto's tenuous atmosphere are also revealedin the backlit view.With a strangely familiar appearance, the frigid terrain likelyincludes ices of nitrogen and carbon monoxide withwater-ice mountains rising up to 3,500 meters (11,000 feet).That's comparable in height to the <a href=https://apod.nasa.gov/apod/ap140801.html>majestic mountains</a> of planet Earth.The Plutonian landscape is 380 kilometers (230 miles) across.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>冥王星</td><td>Bêng-ông-chhiⁿ</td><td>Bîng-ông-tshinn</td><td>冥王星</td><td>Pluto</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>新視野號太空船</td><td>Sin-sī-iá-hō thài-khong-chûn</td><td>Sin-sī-iá-hō thài-khong-tsûn</td><td>新視野號太空船</td><td>New Horizons</td></tr><tr><td>窒素冰</td><td>chek-sò͘-peng</td><td>tsik-sòo-ping</td><td>氮冰</td><td>ice of Nitrogen</td></tr><tr><td>乾冰</td><td>kan-peng</td><td>kan-ping</td><td>乾冰</td><td>ice of carbon monoxide</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210114/>昨昏 ê 圖：天頂厚-tut-tut ê 極光</a>
</span><span class=post_next><a href=https://apod.tw/daily/20210116/>明仔載 ê 圖：NGC 2174 ê 雲山</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>