<!doctype html><html lang=en><head><title>Wolf rayet 星 18 號 外圍 無對伨 ê 星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Wolf-Rayet 星 18 號 外圍 無對伨 ê 星雲"><meta property="og:description" content="是按怎 WR-18 星 ê 外圍星雲有一爿較光？這粒星 ê 外圍物質毋是對伨--ê，較光 ê 彼爿較實密，而且是一簇一簇--ê。"><meta property="og:url" content="https://apod.tw/daily/20221109/"><meta property="og:image" content="https://apod.nasa.gov/apod/fap/image/2211/wr18_woronow_960.jpg"><link rel=canonical href=https://apod.tw/daily/20221109/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. November 2022</p><h1 class=post_title>Wolf-Rayet 星 18 號 外圍 無對伨 ê 星雲</h1><div class=post_body><div class=post_inner><img src=https://apod.nasa.gov/apod/fap/image/2211/wr18_woronow_960.jpg alt=/home/runner/work/apod-taigi.github.io/apod-taigi.github.io/content/daily/2022/11/20221109.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221109.html>The Asymmetric Nebula Surrounding Wolf-Rayet Star 18</a></li><li>影像來源 kah 版權：<a href=https://www.astrobin.com/users/Alex_Woronow/>Alex Woronow</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clb9k9zzl02nx01qy0hnv1vez height=180 width=500 frameborder=0 scrolling=no></iframe></div><h2 id=漢羅-wolf-rayet-18-號星-外圍-無對伨-ê-星雲>[漢羅] Wolf-Rayet 18 號星 外圍 無對伨 ê 星雲</h2><p>是按怎 WR-18 星 ê 外圍星雲有一爿較光？
這粒活跳 ê 星 嘛叫做 <a href=https://en.wikipedia.org/wiki/NGC_3199>NGC 3199</a>，伊 kah 伊外圍 ê 星雲攏 tī 南方 ê 航海星座 <a href=http://www.hawastsoc.org/deepsky/car/index.html>龍骨座</a> 遐，離咱有 1 萬 2000 <a href=https://spaceplace.nasa.gov/light-year/en/>光年</a> 遠。
<a href=https://www.astrobin.com/x0kpsk/>這張深空影像</a> 是經過足濟處理步數，才有法度看著氣泡形星雲內底，發光氣體 ê 雲絲細節。
這个星雲差不多有 75 光年闊。
星雲中心附近是 <a href=https://astrobiology.nasa.gov/news/a-wolf-rayet-bubble-and-the-early-solar-system/>Wolf-Rayet 星</a> WR-18，伊是一粒大質量高溫短命 ê 恆星，會產生實密複雜 ê 恆星風。
實際上，因為 <a href=https://apod.nasa.gov/apod/ap200308.html>Wolf-Rayet 星</a> 有足強 ê 恆星風，會 kā 邊仔 ê <a href=https://www-ssg.sr.unh.edu/ism/what1.html>星際物質</a> 吹走，所以 in 會製造 <a href=https://apod.nasa.gov/apod/ap200612.html>外形看起來足趣味</a> ê 星雲。
像這个案例，咱本底叫是講，較光彼爿是因為這粒星 tī 齊齊 ê 媒介物內底 hôe--過 ê 時陣，產生 <a href=https://apod.nasa.gov/apod/ap200202.html>弓形震波</a>，就 kah <a href=https://en.wikipedia.org/wiki/Bow_wave>一隻船行過</a> 水面 ê 現象仝款。
毋過 <a href=https://ui.adsabs.harvard.edu/abs/2017ApJ...846...76T/abstract>最近 ê 測量分析</a> <a href=https://ui.adsabs.harvard.edu/abs/2001ApJ...563..875M/abstract>結果</a> <a href=https://ui.adsabs.harvard.edu/abs/2017ApJ...846...76T/abstract>表示</a>，這粒星 <a href=https://image.shutterstock.com/image-photo/funny-british-kitten-looks-surprise-260nw-1221814405.jpg>並無</a> 向 較光彼爿高速徙動。
所以這馬 ê 解說 <a href=https://ui.adsabs.harvard.edu/abs/2001ApJ...563..875M/abstract>變做</a> 講，這粒星 ê 外圍物質毋是對伨--ê，較光 ê 彼爿較實密，而且是一簇一簇--ê。</p><h2 id=poj-wolf-rayet-18-hō-chhiⁿ-gōa-ûi-bô-tùi-thīn-ê-seng-hûn>[POJ] Wolf-Rayet 18 hō Chhiⁿ gōa-ûi bô tùi-thīn ê Seng-hûn</h2><p>Sī án-ná WR-18 chhiⁿ ê gōa-ûi seng-hûn ū chi̍t pêng khah kng?
Chit lia̍p oa̍h-thiàu ê chhiⁿ mā kiò-chò NGC 3199, i kah i gōa-ûi ê seng-hûn lóng tī lâm-hong ê hāng-hái seng-chō Lêng-kut-chō hiah, lī lán ū 1 bān 2000 kng-nî hn̄g.
Chit tiuⁿ chhim-khong iáⁿ-siōng sī keng-kòe chiok chōe chhú-lí pō͘-sò͘, chiah ū hoat-tō͘ khòaⁿ tio̍h khì-phàu hêng seng-hûn lāi-té, hoat-kng khì-thé ê hûn-si sè-chiat.
Chit ê seng-hûn chha-put-to ū 75 kng-nî khoah.
Seng-hûn tiong-sim hū-kīn sī Wolf-Rayet chhiⁿ WR-18, i sī chi̍t lia̍p tōa-chit-liōng ko-un té-miā ê hêng-chhiⁿ, ē sán-seng cha̍t-ba̍t ho̍k-cha̍p ê hêng-chhiⁿ-hong.
Si̍t-chè siōng, in-ūi Wolf-Rayet chhiⁿ ū chiok kiong ê hêng-chhiⁿ-hong, ē kā piⁿ-á ê seng-chè bu̍t-chit chhoe cháu, só͘-í in ē chè-chō gōa-hêng khòaⁿ--khí-lâi chiok chhù-bī ê seng-hûn.
Chhiūⁿ chit ê àn-lē, lán pún-té kiò-sī kóng, khah kng hit-pêng sī in-ūi chit lia̍p chhiⁿ tī chiâu-chê ê mûi-kài-bu̍t lāi-té hôe--kòe ê sî-chūn, sán-seng keng-hêng chìn-pho, to̍h kah chi̍t chiah chûn kiâⁿ kòe chúi-bīn ê hiān-siōng kāng-khoán.
M̄-koh chòe-kīn ê chhek-liông hun-sek kiat-kò͘ piáu-sī, chit lia̍p chhiⁿ pēng bô hiòng khah kng hit-pêng ko-sok sóa-tāng.
Só͘-í chit-má ê kái-soeh piàn-chò kóng, chit lia̍p chhiⁿ ê gōa-ûi bu̍t-chit m̄-sī tùi-thīn--ê, khah kng ê hit-pêng khah cha̍t-ba̍t, jî-chhiáⁿ sī chi̍t-chhok chi̍t-chhok--ê.</p><h2 id=kip-wolf-rayet-18-hō-tshinn-guā-uî-bô-tuì-thīn-ê-sing-hûn>[KIP] Wolf-Rayet 18 hō Tshinn guā-uî bô tuì-thīn ê Sing-hûn</h2><p>Sī án-ná WR-18 tshinn ê guā-uî sing-hûn ū tsi̍t pîng khah kng?
Tsit lia̍p ua̍h-thiàu ê tshinn mā kiò-tsò NGC 3199, i kah i guā-uî ê sing-hûn lóng tī lâm-hong ê hāng-hái sing-tsō Lîng-kut-tsō hiah, lī lán ū 1 bān 2000 kng-nî hn̄g.
Tsit tiunn tshim-khong iánn-siōng sī king-kuè tsiok tsuē tshú-lí pōo-sòo, tsiah ū huat-tōo khuànn tio̍h khì-phàu hîng sing-hûn lāi-té, huat-kng khì-thé ê hûn-si sè-tsiat.
Tsit ê sing-hûn tsha-put-to ū 75 kng-nî khuah.
Sing-hûn tiong-sim hū-kīn sī Wolf-Rayet tshinn WR-18, i sī tsi̍t lia̍p tuā-tsit-liōng ko-un té-miā ê hîng-tshinn, ē sán-sing tsa̍t-ba̍t ho̍k-tsa̍p ê hîng-tshinn-hong.
Si̍t-tsè siōng, in-uī Wolf-Rayet tshinn ū tsiok kiong ê hîng-tshinn-hong, ē kā pinn-á ê sing-tsè bu̍t-tsit tshue tsáu, sóo-í in ē tsè-tsō guā-hîng khuànn--khí-lâi tsiok tshù-bī ê sing-hûn.
Tshiūnn tsit ê àn-lē, lán pún-té kiò-sī kóng, khah kng hit-pîng sī in-uī tsit lia̍p tshinn tī tsiâu-tsê ê muî-kài-bu̍t lāi-té huê--kuè ê sî-tsūn, sán-sing king-hîng tsìn-pho, to̍h kah tsi̍t tsiah tsûn kiânn kuè tsuí-bīn ê hiān-siōng kāng-khuán.
M̄-koh tsuè-kīn ê tshik-liông hun-sik kiat-kòo piáu-sī, tsit lia̍p tshinn pīng bô hiòng khah kng hit-pîng ko-sok suá-tāng.
Sóo-í tsit-má ê kái-sueh piàn-tsò kóng, tsit lia̍p tshinn ê guā-uî bu̍t-tsit m̄-sī tuì-thīn--ê, khah kng ê hit-pîng khah tsa̍t-ba̍t, jî-tshiánn sī tsi̍t-tshok tsi̍t-tshok--ê.</p><h2 id=english-the-asymmetric-nebula-surrounding-wolf-rayet-star-18>[English] The Asymmetric Nebula Surrounding Wolf-Rayet Star 18</h2><p>Why does the nebula around the star WR-18 shine brighter on one side?
Also known as <a href=https://en.wikipedia.org/wiki/NGC_3199>NGC 3199</a>, this active star and its surrounding nebula lie about 12,000 <a href=https://spaceplace.nasa.gov/light-year/en/>light-years</a> away toward the nautical southern constellation <a href=http://www.hawastsoc.org/deepsky/car/index.html>of Carina</a>.
The <a href=https://www.astrobin.com/x0kpsk/>featured deep image</a> has been highly processed to bring out filamentary details of the glowing gas in the bubble-shaped nebula.
The nebula is about 75 light-years across.
Near the nebula's center is a <a href=https://astrobiology.nasa.gov/news/a-wolf-rayet-bubble-and-the-early-solar-system/>Wolf-Rayet star</a>, WR-18, which is a massive, hot, short-lived star that generates an intense and complex stellar wind.
In fact, <a href=https://apod.nasa.gov/apod/ap200308.html>Wolf-Rayet star</a>s are known to create nebulas with <a href=https://apod.nasa.gov/apod/ap200612.html>interesting shapes</a> as their powerful winds sweep up surrounding <a href=https://www-ssg.sr.unh.edu/ism/what1.html>interstellar material</a>.
In this case, the bright right edge was initially thought to indicate that a <a href=https://apod.nasa.gov/apod/ap200202.html>bow shock</a> was being produced as the star plowed through a uniform medium, like a <a href=https://en.wikipedia.org/wiki/Bow_wave>boat through</a> water.
<a href=https://ui.adsabs.harvard.edu/abs/2017ApJ...846...76T/abstract>Recent measurements and analys</a><a href=https://ui.adsabs.harvard.edu/abs/2001ApJ...563..875M/abstract>e</a><a href=https://ui.adsabs.harvard.edu/abs/2017ApJ...846...76T/abstract>s</a>, however, have shown the star is <a href=https://image.shutterstock.com/image-photo/funny-british-kitten-looks-surprise-260nw-1221814405.jpg>not</a> moving quickly toward the bright edge.
A more likely explanation has <a href=https://ui.adsabs.harvard.edu/abs/2001ApJ...563..875M/abstract>emerged</a> that the material surrounding the star is not uniform, but clumped and denser near the bright edge.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Wolf-Rayet 星</td><td>Wolf-Rayet chhiⁿ</td><td>Wolf-Rayet tshinn</td><td>沃爾夫-拉葉星</td><td>Wolf-Rayet star</td></tr><tr><td>WR-18</td><td>WR cha̍p-peh</td><td>WR tsa̍p-peh</td><td>WR-18</td><td>WR-18</td></tr><tr><td>NGC 3199</td><td>NGC sam-it-kiú-kiú</td><td>NGC sam-it-kiú-kiú</td><td>NGC 3199</td><td>NGC 3199</td></tr><tr><td>龍骨座</td><td>Lêng-kut-chō</td><td>Lîng-kut-tsō</td><td>船底座</td><td>Carina</td></tr><tr><td>船底座</td><td>Chûn-té-chō</td><td>Tsûn-té-tsō</td><td>船底座</td><td>Carina</td></tr><tr><td>雲絲</td><td>hûn-si</td><td>hûn-si</td><td>絲狀物</td><td>filament</td></tr><tr><td>星雲</td><td>seng-hûn</td><td>sing-hûn</td><td>星雲</td><td>nebula</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>媒介物</td><td>mûi-kài-bu̍t</td><td>king-hîng tsìn-pho</td><td>介質</td><td>medium</td></tr><tr><td>弓形震波</td><td>keng-hêng chìn-pho</td><td>king-hîng tsìn-pho</td><td>弓形震波</td><td>bow shock</td></tr><tr><td>對伨</td><td>tùi-thīn</td><td>tuì-thīn</td><td>對稱</td><td>uniform</td></tr><tr><td>無對伨</td><td>bô tùi-thīn</td><td>bô tuì-thīn</td><td>不對稱</td><td>asymmetric</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221108/>昨昏 ê 圖：星系：Hubble 翕 ê Wild 三重奏</a>
</span><span class=post_next><a href=https://apod.tw/daily/20221110/>明仔載 ê 圖：月全食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>