<!doctype html><html lang=en><head><title>北極星 kah 伊四箍圍仔 ê 塗粉 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="北極星 kah 伊四箍圍仔 ê 塗粉"><meta property="og:description" content="是按怎北極星叫做北極星？伊是地球 自轉軸 向北 ê 方向彼搭 上光 ê 星。"><meta property="og:url" content="https://apod.tw/daily/20230411/"><meta property="og:image" content="https://apod.nasa.gov/apod/fap/image/2304/PolarisIfn_Zayaz_960.jpg"><link rel=canonical href=https://apod.tw/daily/20230411/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. April 2023</p><h1 class=post_title>北極星 kah 伊四箍圍仔 ê 塗粉</h1><div class=post_body><div class=post_inner><img src=https://apod.nasa.gov/apod/fap/image/2304/PolarisIfn_Zayaz_960.jpg alt=/home/runner/work/apod-taigi.github.io/apod-taigi.github.io/content/daily/2023/04/20230411.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230411.html>North Star: Polaris and Surrounding Dust</a></li><li>影像來源 kah 版權：<a href=https://www.instagram.com/javi_zayaz/>Javier Zayaz</a></li><li>探索你 ê 宇宙：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clhp38zb106tg01uzafiag8bm height=180 width=500 frameborder=0 scrolling=no></iframe></div><h2 id=漢羅-北極星-kah-伊四箍圍仔-ê-塗粉雲>[漢羅] 北極星 kah 伊四箍圍仔 ê 塗粉雲</h2><p>是按怎北極星叫做北極星？
第一，<a href=https://en.wikipedia.org/wiki/Polaris>北極星</a> 是地球 <a href=https://en.wikipedia.org/wiki/Axial_tilt#/media/File:AxialTiltObliquity.png>自轉軸</a> 指向北方附近 <a href=https://apod.nasa.gov/apod/ap221218.html>上光 ê 星</a>。
所以 <a href=https://solarsystem.nasa.gov/planets/earth/in-depth/>地球</a> 那自轉，天星看--起來就敢若那踅 <a href=https://youtu.be/cDhSSxmk3PQ>北極星</a> leh 行。
因為北極星看--起來就一直停 tī 仝款 ê 位置無 leh 振動，所以伊就去 hŏng 叫做 <a href=https://earthsky.org/brightest-stars/polaris-the-present-day-north-star>北極星</a> 矣。
是講地球 <a href=https://apod.nasa.gov/apod/ap210101.html>自轉軸 指向南方</a> 彼搭無較光 ê 星，所以咱目前 <a href=https://astronomy.stackexchange.com/questions/6284/is-there-a-south-star>無較光 ê 南極星</a>。
幾若千年前，地球自轉軸 ê 指向方向 kah 這馬無啥仝，<a href=https://www.space.com/21719-vega.html>彼馬 ê 北極星是織女星</a>。
其實 <a href=https://apod.nasa.gov/apod/ap150602.html>北極星</a> <a href=https://meowconnectioncom.files.wordpress.com/2017/02/296622-bigthumbnail.jpg>毋是</a> 天頂上光 ê 星，伊會遮爾好揣，是因為伊 kah <a href=https://earthsky.org/favorite-star-patterns/big-and-little-dippers-highlight-northern-sky>北斗星</a> ê 湯匙頭 ê <a href=https://apod.nasa.gov/apod/ap201116.html>兩粒星，差不多排仝一排</a>。
<a href=https://www.instagram.com/p/Cqa7IkRgYEj/>這張影像</a> 有 8 度闊，<a href=https://upload.wikimedia.org/wikipedia/commons/c/cb/Ursa_Minor_IAU.svg>北極星</a> 就 tī 影像 ê 中央附近。
這是一張 kā 幾若百張感光相片疊--出來 ê 數位合成影像。
咱看會著規張影像攏去予 <a href=https://apod.nasa.gov/apod/ap170627.html>積分通量星雲</a> (IFN) 較暗 ê 氣體 kah 塗粉 佔牢牢，上倒爿閣有 <a href=https://en.wikipedia.org/wiki/Globular_cluster>球形</a> 星團 <a href=https://en.wikipedia.org/wiki/NGC_188>NGC 188</a>。
北極星是一款 <a href=https://starchild.gsfc.nasa.gov/docs/StarChild/questions/cepheids.html>造父變星</a>，伊 ê 表面會產生微微仔 <a href=https://youtu.be/7ohkKiZTJOg>脈動</a>，造成這粒有名 ê 星 會 tī 幾若工內 <a href=https://youtu.be/q-szkabhXQQ>改變伊 ê 光度</a> 幾若葩。</p><h2 id=poj-pak-kek-chheⁿ-kah-i-sì-kho-ûi-á-ê-thô-hún-hûn>[POJ] Pak-ke̍k-chheⁿ kah i sì-kho͘-ûi-á ê thô͘-hún-hûn</h2><p>Sī án-ná Pak-ke̍k-chheⁿ kiò-chò Pak-ke̍k-chheⁿ?
Tē-it, Pak-ke̍k-chheⁿ sī Tē-kiû chū-choán-te̍k chí-hiòng pak-hong hù-kīn siōng kng ê chheⁿ.
Só͘-í Tē-kiû ná chū-choán, thiⁿ-chhiⁿ khòaⁿ--khí-lâi to̍h ká-ná ná se̍h Pak-ke̍k-chheⁿ leh kiâⁿ.
In-ūi Pak-ke̍k-chheⁿ khòaⁿ--khí-lâi to̍h it-ti̍t thêng tī kāng-khoán ê ūi-tì bô leh tín-tāng, só͘-í i to̍h khì hŏng kiò-chò Pak-ke̍k-chheⁿ--ah.
Sī kóng Tē-kiû chū-choán-te̍k chí-hiòng lâm-hong hit-tah bô khah kng ê chheⁿ, só͘-í lán bo̍k-chêng bô khah kng ê Lâm-ke̍k-chheⁿ.
Kúi-ā chheng nî-chêng, Tē-kiû chū-choán-te̍k ê chí-hiòng hong-hiòng kah chit-má bô-saⁿ kāng, hit-má ê Pak-ke̍k-chheⁿ sī Chit-lú-chheⁿ.
Kî-si̍t Pak-ke̍k-chheⁿ m̄-sī thiⁿ-téng siōng kng ê chheⁿ, i ē chiah-nī hó chhōe, sī in-ūi i kah Pak-táu-chheⁿ ê thng-sî-thâu ê nn̄g-lia̍p chheⁿ, chha-put-to pâi kāng chi̍t-pâi.
Chit-tiuⁿ iáⁿ-siōng ū 8 tō͘ khoah, Pak-ke̍k-chheⁿ to̍h tī iáⁿ-siōng ê tiong-ng hù-kīn.
Che sī chi̍t-tiuⁿ kā kúi-ā pah tiuⁿ kám-kng siòng-phìⁿ tha̍h--chhut-lâi ê só͘-ūi ha̍p-sêng iáⁿ-siōng.
Lán khòaⁿ-ē-tio̍h kui-tiuⁿ iáⁿ-siōng lóng khì hō͘ Chek-hun Thong-liōng Seng-hûn (IFN) khah àm ê khì-thé kah thô͘-hún chiàm-tiâu-tiâu, siōng tò-pêng koh ū kiû-hêng-seng-thoân NGC 188.
Pak-ke̍k-chheⁿ sī chi̍t-khoán Chō-hū-piàn-seng, i ê piáu-bīn ē sán-seng bî-bî-á me̍h-tōng, chō-sêng chit-lia̍p ū-miâ ê chheⁿ ē tī kúi-ā kang lāi kái-piàn i ê kng-tō͘ kúi-ā pha.</p><h2 id=kip-pak-kik-tshenn-kah-i-sì-khoo-uî-á-ê-thôo-hún-hûn>[KIP] Pak-ki̍k-tshenn kah i sì-khoo-uî-á ê thôo-hún-hûn</h2><p>Sī án-ná Pak-ki̍k-tshenn kiò-tsò Pak-ki̍k-tshenn?
Tē-it, Pak-ki̍k-tshenn sī Tē-kiû tsū-tsuán-ti̍k tsí-hiòng pak-hong hù-kīn siōng kng ê tshenn.
Sóo-í Tē-kiû ná tsū-tsuán, thinn-tshinn khuànn--khí-lâi to̍h ká-ná ná se̍h Pak-ki̍k-tshenn leh kiânn.
In-uī Pak-ki̍k-tshenn khuànn--khí-lâi to̍h it-ti̍t thîng tī kāng-khuán ê uī-tì bô leh tín-tāng, sóo-í i to̍h khì hŏng kiò-tsò Pak-ki̍k-tshenn--ah.
Sī kóng Tē-kiû tsū-tsuán-ti̍k tsí-hiòng lâm-hong hit-tah bô khah kng ê tshenn, sóo-í lán bo̍k-tsîng bô khah kng ê Lâm-ki̍k-tshenn.
Kuí-ā tshing nî-tsîng, Tē-kiû tsū-tsuán-ti̍k ê tsí-hiòng hong-hiòng kah tsit-má bô-sann kāng, hit-má ê Pak-ki̍k-tshenn sī Tsit-lú-tshenn.
Kî-si̍t Pak-ki̍k-tshenn m̄-sī thinn-tíng siōng kng ê tshenn, i ē tsiah-nī hó tshuē, sī in-uī i kah Pak-táu-tshenn ê thng-sî-thâu ê nn̄g-lia̍p tshenn, tsha-put-to pâi kāng tsi̍t-pâi.
Tsit-tiunn iánn-siōng ū 8 tōo khuah, Pak-ki̍k-tshenn to̍h tī iánn-siōng ê tiong-ng hù-kīn.
Tse sī tsi̍t-tiunn kā kuí-ā pah tiunn kám-kng siòng-phìnn tha̍h--tshut-lâi ê sóo-uī ha̍p-sîng iánn-siōng.
Lán khuànn-ē-tio̍h kui-tiunn iánn-siōng lóng khì hōo Tsik-hun Thong-liōng Sing-hûn (IFN) khah àm ê khì-thé kah thôo-hún tsiàm-tiâu-tiâu, siōng tò-pîng koh ū kiû-hîng-sing-thuân NGC 188.
Pak-ki̍k-tshenn sī tsi̍t-khuán Tsō-hū-piàn-sing, i ê piáu-bīn ē sán-sing bî-bî-á me̍h-tōng, tsō-sîng tsit-lia̍p ū-miâ ê tshenn ē tī kuí-ā kang lāi kái-piàn i ê kng-tōo kuí-ā pha.</p><h2 id=english-north-star-polaris-and-surrounding-dust>[English] North Star: Polaris and Surrounding Dust</h2><p>Why is Polaris called the North Star?
First, <a href=https://en.wikipedia.org/wiki/Polaris>Polaris</a> is the nearest <a href=https://apod.nasa.gov/apod/ap221218.html>bright star</a> toward the north <a href=https://en.wikipedia.org/wiki/Axial_tilt#/media/File:AxialTiltObliquity.png>spin axis</a> of the Earth.
Therefore, as the <a href=https://solarsystem.nasa.gov/planets/earth/in-depth/>Earth</a> turns, stars appear to revolve around <a href=https://youtu.be/cDhSSxmk3PQ>Polaris</a>, but Polaris itself always stays in the same northerly direction -- making it the <a href=https://earthsky.org/brightest-stars/polaris-the-present-day-north-star>North Star</a>.
Since no bright star is near the <a href=https://apod.nasa.gov/apod/ap210101.html>south spin axis</a> of the Earth, there is currently <a href=https://astronomy.stackexchange.com/questions/6284/is-there-a-south-star>no bright South Star</a>.
Thousands of years ago, Earth's spin axis pointed in a slightly different direction so that <a href=https://www.space.com/21719-vega.html>Vega was the North Star</a>.
Although <a href=https://apod.nasa.gov/apod/ap150602.html>Polaris</a> is <a href=https://meowconnectioncom.files.wordpress.com/2017/02/296622-bigthumbnail.jpg>not</a> the brightest star on the sky, it is easily located because it is <a href=https://apod.nasa.gov/apod/ap201116.html>nearly aligned with two stars</a> in the cup of the <a href=https://earthsky.org/favorite-star-patterns/big-and-little-dippers-highlight-northern-sky>Big Dipper</a>.
<a href=https://upload.wikimedia.org/wikipedia/commons/c/cb/Ursa_Minor_IAU.svg>Polaris</a> is near the center of the eight-degree wide <a href=https://www.instagram.com/p/Cqa7IkRgYEj/>featured image</a>, a digital composite of hundreds of exposures that brings out faint gas and dust of the <a href=https://apod.nasa.gov/apod/ap170627.html>Integrated Flux Nebula</a> (IFN) all over the frame as well as the <a href=https://en.wikipedia.org/wiki/Globular_cluster>globular</a> star cluster <a href=https://en.wikipedia.org/wiki/NGC_188>NGC 188</a> on the far left.
The surface of <a href=https://starchild.gsfc.nasa.gov/docs/StarChild/questions/cepheids.html>Cepheid</a> Polaris slowly <a href=https://youtu.be/7ohkKiZTJOg>pulsates</a>, causing the famous star to <a href=https://youtu.be/q-szkabhXQQ>change its brightness</a> by a few percent over the course of a few days.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>北極星</td><td>Pak-ke̍k-chheⁿ</td><td>Pak-ki̍k-tshenn</td><td>北極星</td><td>Polaris</td></tr><tr><td>北極星</td><td>Pak-ke̍k-chheⁿ</td><td>Pak-ki̍k-tshenn</td><td>北極星</td><td>North Star</td></tr><tr><td>自轉軸</td><td>chū-choán-te̍k</td><td>tsū-tsuán-ti̍k</td><td>自轉軸</td><td>spin axis</td></tr><tr><td>南極星</td><td>Lâm-ke̍k-chheⁿ</td><td>Lâm-ki̍k-tshenn</td><td>南極星</td><td>South Star</td></tr><tr><td>織女星</td><td>Chit-lú-chheⁿ</td><td>Tsit-lú-tshenn</td><td>織女星</td><td>Vega</td></tr><tr><td>北斗星</td><td>Pak-táu-chheⁿ</td><td>Pak-táu-tshenn</td><td>北斗七星</td><td>Big Dipper</td></tr><tr><td>積分通量星雲</td><td>Chek-hun Thong-liōng Seng-hûn</td><td>Tsik-hun Thong-liōng Sing-hûn</td><td>積分通量星雲</td><td>Integrated Flux Nebula (IFN)</td></tr><tr><td>球形星團</td><td>kiû-hêng-seng-thoân</td><td>kiû-hîng-sing-thuân</td><td>球狀星團</td><td>globular star cluster</td></tr><tr><td>NGC 188</td><td>NGC it-pat-pat</td><td>NGC it-pat-pat</td><td>NGC 188</td><td>NGC 188</td></tr><tr><td>造父變星</td><td>Chō-hū-piàn-seng</td><td>Tsō-hū-piàn-sing</td><td>造父變星</td><td>Cepheid</td></tr><tr><td>塗粉雲</td><td>thô͘-hún-hûn</td><td>thôo-hún-hûn</td><td>灰塵雲</td><td>dust cloud</td></tr><tr><td>脈動</td><td>me̍h-tōng</td><td>me̍h-tōng</td><td>脈動</td><td>pulsates</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230410/>昨昏 ê 圖：IC 2944：走路雞星雲</a>
</span><span class=post_next><a href=https://apod.tw/daily/20230412/>明仔載 ê 圖：NGC 206 kah 仙女座星系 ê 恆星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>