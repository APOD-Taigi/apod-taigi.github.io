<!doctype html><html lang=en><head><title>三重輝光 ê 冰島夜空 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="三重輝光 ê 冰島夜空"><meta property="og:description" content="這日頭看起來敢若無是遐爾平靜。伊會噴出 太陽風，就是 無穩定 ê 高能電子流 kah 質子流。"><meta property="og:url" content="https://apod.tw/daily/20230815/"><meta property="og:image" content="https://apod.nasa.gov/apod/image/2308/TripleIceland_Zarzycka_1080.jpg"><link rel=canonical href=https://apod.tw/daily/20230815/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. August 2023</p><h1 class=post_title>三重輝光 ê 冰島夜空</h1><div class=post_body><div class=post_inner><img src=https://apod.nasa.gov/apod/image/2308/TripleIceland_Zarzycka_1080.jpg alt=/home/runner/work/apod-taigi.github.io/apod-taigi.github.io/content/daily/2023/08/20230815.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230815.html>A Triply Glowing Night Sky over Iceland</a></li><li>影像來源 kah 版權：<a href="https://www.instagram.com/wiola.gorecka/?igshid=ff0xckzefdlb">Wioleta Gorecka</a>; 文稿：<a href=https://www.oswego.edu/physics/natalia-lewandowska>Natalia Lewandowska</a> (<a href=https://www.oswego.edu/physics/>SUNY Oswego</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clmqg9z8402cu01y753w7hs67 height=180 width=500 frameborder=0 scrolling=no></iframe></div><h2 id=漢羅-三重輝光-ê-冰島夜空>[漢羅] 三重輝光 ê 冰島夜空</h2><p>這日頭看起來敢若 <a href=https://apod.nasa.gov/apod/ap230711.html>毋是遐爾平靜</a>。
<a href=https://soho.nascom.nasa.gov/data/realtime-images.html>伊</a> 會噴出 <a href=https://solarsystem.nasa.gov/resources/2288/the-solar-wind-across-our-solar-system/>太陽風</a>，就是 無穩定 ê 高能 <a href=https://en.wikipedia.org/wiki/Electron>電子</a> 流 kah <a href=https://en.wikipedia.org/wiki/Proton>質子</a> 流。
閘電粒子會改變 <a href=https://www.nasa.gov/mission_pages/sunearth/multimedia/magnetosphere.html>地球磁層</a> ê 形體，而且粒子 ê 路線改變了後，會 kah <a href=https://spaceplace.nasa.gov/atmosphere/en/>地球大氣</a> 內底原子相挵，產生 <a href=https://apod.nasa.gov/apod/ap230704.html>極光</a>，像相片倒爿 ê <a href=https://www.theaurorazone.com/about-the-aurora/the-science-of-the-northern-lights/the-northern-lights-colours>青光</a> 就是。
地球本身 ê <a href=https://en.wikipedia.org/wiki/Geological_history_of_Earth>地質活動力 算強--ê</a>，地表有袂少 <a href=https://apod.nasa.gov/apod/ap210303.html>火山</a>。
比論講，<a href=https://en.wikipedia.org/wiki/Iceland>冰島</a> ê <a href=https://youtu.be/DQx96G4yHd8>Fagradalsfjall</a> 火山，就相片中央 leh 噴 柑仔色燒氣體彼搭就是。
冰島是地球面頂 <a href=https://en.wikipedia.org/wiki/Geology_of_Reykjanes_Peninsula>地質活動上濟 ê 所在</a>。
相片上正爿 leh 衝白煙 ê 是 <a href=https://guidetoiceland.is/travel-iceland/drive/svartsengi>Svartsengi 地熱發電廠</a>，就是創出彼个有名 ê 人造 <a href=https://www.insider.com/icelands-blue-lagoon-man-made-2017-11>藍色內海仔</a> ê 所在。
<a href=https://www.instagram.com/p/CukPkBPo5b3/>這張相片</a> 有翕著 <a href=https://as2.ftcdn.net/v2/jpg/01/89/49/89/1000_F_189498933_OeutsN0mMlzJGaJZJvkXIsoSCUCFIO7W.jpg>天頂三項無仝款 ê 現象</a>，包括自然現象 kah 人造現象。</p><h2 id=poj-saⁿ-têng-hui-kng-ê-peng-tó-iā-khong>[POJ] Saⁿ-têng Hui-kng ê Peng-tó Iā-khong</h2><p>Che ji̍t-thâu khòaⁿ--khí-lâi káⁿ-ná m̄-sī hiah-nī pêng-chēng.
I ē phùn-chhut thài-iông-hong, to̍h sī bô ún-tēng ê ko-lêng tiān-chú-liû kah chit-chí-liû.
Cha̍h-tiān lia̍p-chú ē kái-piàn Tē-kiû chû-chân ê hêng-thé, jî-chhiáⁿ lia̍p-chú ê lō͘-sòaⁿ kái-piàn liáu-āu, ē kah Tē-kiû tāi-khì lāi-té goân-chú sio-lòng, sán-seng ke̍k-kng, chhiūⁿ siòng-phìⁿ tò-pêng ê chheⁿ-kng tio̍h-sī.
Tē-kiû pún-sin ê tē-chit oa̍h-tōng-le̍k sǹg kiông--ê, tē-piáu ū bē-chió hóe-soaⁿ.
Pí-lūn-kóng, Peng-tó ê Fagradalsfjall hóe-soaⁿ, to̍h siòng-phìⁿ tiong-ng leh phùn kam-á-sek sio khì-thé hit-tah tio̍h-sī.
Peng-tó sī Tē-kiû bīn-téng tē-chit oa̍h-tāng siōng-chē ê só͘-chāi.
Siòng-phìⁿ siōng chiàⁿ-pêng leh chhiong pe̍h-ian ê sī Svartsengi Tē-jia̍t Hoat-tiān-chhiúⁿ, to̍h sī chhong chhut hit-ê ū-miâ ê jîn-chō Nâ-sek Lāi-hái-á ê só͘-chāi.
Chit-tiuⁿ siòng-phìⁿ ū hip-tio̍h thiⁿ-téng saⁿ hāng bô-kâng-khoán ê hiān-siōng, pau-koat chū-jiân hiān-siōng kah jîn-chō hiān-siōng.</p><h2 id=kip-sann-tîng-hui-kng-ê-ping-tó-iā-khong>[KIP] Sann-tîng Hui-kng ê Ping-tó Iā-khong</h2><p>Tse ji̍t-thâu khuànn--khí-lâi kánn-ná m̄-sī hiah-nī pîng-tsīng.
I ē phùn-tshut thài-iông-hong, to̍h sī bô ún-tīng ê ko-lîng tiān-tsú-liû kah tsit-tsí-liû.
Tsa̍h-tiān lia̍p-tsú ē kái-piàn Tē-kiû tsû-tsân ê hîng-thé, jî-tshiánn lia̍p-tsú ê lōo-suànn kái-piàn liáu-āu, ē kah Tē-kiû tāi-khì lāi-té guân-tsú sio-lòng, sán-sing ki̍k-kng, tshiūnn siòng-phìnn tò-pîng ê tshenn-kng tio̍h-sī.
Tē-kiû pún-sin ê tē-tsit ua̍h-tōng-li̍k sǹg kiông--ê, tē-piáu ū bē-tsió hué-suann.
Pí-lūn-kóng, Ping-tó ê Fagradalsfjall hué-suann, to̍h siòng-phìnn tiong-ng leh phùn kam-á-sik sio khì-thé hit-tah tio̍h-sī.
Ping-tó sī Tē-kiû bīn-tíng tē-tsit ua̍h-tāng siōng-tsē ê sóo-tsāi.
Siòng-phìnn siōng tsiànn-pîng leh tshiong pe̍h-ian ê sī Svartsengi Tē-jia̍t Huat-tiān-tshiúnn, to̍h sī tshong tshut hit-ê ū-miâ ê jîn-tsō Nâ-sik Lāi-hái-á ê sóo-tsāi.
Tsit-tiunn siòng-phìnn ū hip-tio̍h thinn-tíng sann hāng bô-kâng-khuán ê hiān-siōng, pau-kuat tsū-jiân hiān-siōng kah jîn-tsō hiān-siōng.</p><h2 id=english-a-triply-glowing-night-sky-over-iceland>[English] A Triply Glowing Night Sky over Iceland</h2><p>The Sun is <a href=https://apod.nasa.gov/apod/ap230711.html>not the quiet place</a> it seems.
<a href=https://soho.nascom.nasa.gov/data/realtime-images.html>It</a> expels an unsteady stream of energetic <a href=https://en.wikipedia.org/wiki/Electron>electron</a>s and <a href=https://en.wikipedia.org/wiki/Proton>proton</a>s known as the <a href=https://solarsystem.nasa.gov/resources/2288/the-solar-wind-across-our-solar-system/>solar wind</a>.
These charged particles deform the <a href=https://www.nasa.gov/mission_pages/sunearth/multimedia/magnetosphere.html>Earth's magnetosphere</a>, change paths, and collide with atoms in <a href=https://spaceplace.nasa.gov/atmosphere/en/>Earth's atmosphere</a>, causing the generation of light in <a href=https://apod.nasa.gov/apod/ap230704.html>auroras</a> like that visible in <a href=https://www.theaurorazone.com/about-the-aurora/the-science-of-the-northern-lights/the-northern-lights-colours>green</a> in the image left.
Earth itself is also <a href=https://en.wikipedia.org/wiki/Geological_history_of_Earth>geologically active</a> and covered with <a href=https://apod.nasa.gov/apod/ap210303.html>volcanoes</a>.
For example, <a href=https://youtu.be/DQx96G4yHd8>Fagradalsfjall</a> volcano in <a href=https://en.wikipedia.org/wiki/Iceland>Iceland</a>, seen emitting hot gas in orange near the image center.
Iceland is one of the most <a href=https://en.wikipedia.org/wiki/Geology_of_Reykjanes_Peninsula>geologically active places</a> on Earth.
On the far right is the <a href=https://guidetoiceland.is/travel-iceland/drive/svartsengi>Svartsengi geothermal power plant</a> which creates the famous human-made <a href=https://www.insider.com/icelands-blue-lagoon-man-made-2017-11>Blue Lagoon</a>, shown emitting white gas plumes.
The <a href=https://www.instagram.com/p/CukPkBPo5b3/>featured composition</a> therefore highlights <a href=https://as2.ftcdn.net/v2/jpg/01/89/49/89/1000_F_189498933_OeutsN0mMlzJGaJZJvkXIsoSCUCFIO7W.jpg>three different sky phenomena</a>, including both natural and human-made phenomena.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>輝光</td><td>hui-kng</td><td>hui-kng</td><td>輝光</td><td>glow</td></tr><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>電子流</td><td>tiān-chú-liû</td><td>tiān-tsú-liû</td><td>電子流</td><td>stream of electron</td></tr><tr><td>質子流</td><td>chit-chú-liû</td><td>tsit-tsú-liû</td><td>質子流</td><td>stream of proton</td></tr><tr><td>閘電粒子</td><td>chah-tiān lia̍p-chú</td><td>tsah-tiān lia̍p-tsú</td><td>帶電粒子</td><td>charged particles</td></tr><tr><td>電子</td><td>tiān-chú</td><td>tiān-tsú</td><td>電子</td><td>electron</td></tr><tr><td>質子</td><td>chit-chú</td><td>tsit-tsú</td><td>質子</td><td>proton</td></tr><tr><td>粒子</td><td>lia̍p-chú</td><td>lia̍p-tsú</td><td>粒子</td><td>particle</td></tr><tr><td>原子</td><td>goân-chú</td><td>guân-tsú</td><td>原子</td><td>atom</td></tr><tr><td>磁層</td><td>chû-chân</td><td>tsû-tsân</td><td>磁層</td><td>magnetosphere</td></tr><tr><td>地熱發電廠</td><td>tē-jia̍t hoat-tiān-chhiúⁿ</td><td>tē-jia̍t huat-tiān-tshiúnn</td><td>地熱發電廠</td><td>geothermal power plant</td></tr><tr><td>藍色內海仔</td><td>Nâ-sek Lāi-hái-á</td><td>Nâ-sik Lāi-hái-á</td><td>藍色瀉湖</td><td>Blue Lagoon</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>auroras</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230814/>昨昏 ê 圖：Webb 太空望遠鏡翕--ê 環形星雲</a>
</span><span class=post_next><a href=https://apod.tw/daily/20230816/>明仔載 ê 圖：Arp 93：宇宙級 ê 攬牢牢</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>