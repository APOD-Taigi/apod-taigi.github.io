<!doctype html><html lang=en><head><title>Ngc 7023：尾蝶花星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 7023：尾蝶花星雲"><meta property="og:description" content="這寡宇宙雲花就開 tī 1300 光年遠 ê 仙王座豐富 ê 星場內底。"><meta property="og:url" content="https://apod.tw/daily/20240725/"><meta property="og:image" content="https://apod.nasa.gov/apod/image/2407/NGC7023_LRGB_fin_sig1024.jpg"><link rel=canonical href=https://apod.tw/daily/20240725/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. July 2024</p><h1 class=post_title>NGC 7023：尾蝶花星雲</h1><div class=post_body><div class=post_inner><img src=https://apod.nasa.gov/apod/image/2407/NGC7023_LRGB_fin_sig1024.jpg alt=/home/runner/work/apod-taigi.github.io/apod-taigi.github.io/content/daily/2024/07/20240725.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240725.html>NGC 7023: The Iris Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/RobsAstro/>Robert Shepherd</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clzlh8o8800fs01t86riu0eto height=180 width=500 frameborder=0 scrolling=no></iframe></div><h2 id=漢羅-ngc-7023尾蝶花星雲>[漢羅] NGC 7023：尾蝶花星雲</h2><p>這寡宇宙雲花就開 tī 1300 光年遠 ê <a href=http://hawastsoc.org/deepsky/cep/index.html>仙王座</a> 豐富 ê 星場內底。
伊就叫做 尾蝶花星雲，編號是 <a href=http://www.universetoday.com/17597/ngc-7023-iris-from-the-dust-by-kent-wood/>NGC 7023</a>。
伊毋是天頂唯一一个生甲親像 <a href=https://apod.nasa.gov/apod/ap080214.html>花</a> ê 星雲。
這張<a href=https://www.astrobin.com/0ee94l/>深空望遠鏡景色</a> 有翕出 尾蝶花星雲 kah 伊四箍圍仔 ê 星際塗粉。
咱看會著 尾蝶花星雲 大範圍 ê 色光 kah 對稱 ê 結構。
Tī 尾蝶花星雲內底，厚塗粉物質 ê 中央 有一粒高溫少年恆星。
反射星雲主要 ê 色光是藍色--ê，這是塗粉粒反射恆星光 ê 特殊色光。
Tī 反射星雲 <a href=http://www.spacetelescope.org/news/heic0915/>中心 ê 雲絲</a>，發出較暗 ê 紅光，這是一款 光致發光現象，就是物質吸收光子了後，重新輻射出光子 ê 結果。
這个結果，予塗粉粒 kā ùi 恆星發出來 看袂著 ê 紫外光輻射，<a href="http://adsabs.harvard.edu/cgi-bin/nph-bib_query?bibcode=1989ApJ...347L..25W&amp;db_key=AST&amp;high=3bc4bede8e21358">有效率轉做</a> 看會著 ê 紅光。
紅外線 <a href="http://cdsads.u-strasbg.fr/cgi-bin/nph-bib_query?2000A%26A...354L..17M&amp;db_key=AST&amp;nosetcookie=1">觀測</a> 表示講，這个星雲內底有一款足複雜 ê 炭素分子，叫做 <a href=https://www.spitzer.caltech.edu/news/feature07-03-spitzer-learns-about-carbons-cosmic-life>PAHs</a> 多環芳炭氫化合物。
這个有 藍色花葉 厚塗粉 ê 尾蝶花星雲，差不多有 6 光年大。</p><h2 id=poj-ngc-7023-bué-iah-hue-sing-hûn>[POJ] NGC 7023: Bué-ia̍h-hue Sing-hûn</h2><p>Tsit kuá ú-tiū hûn-hue to̍h khui tī 1300 kng-nî hn̄g ê Sián-ông-tsō hong-hù ê sing-tiûnn lāi-té.
I to̍h kiò-tsò Bué-ia̍h-hue Sing-hûn, pian-hō sī NGC 7023.
I m̄-sī thinn-tíng uî-it tsi̍t-ê senn kah tshin-tshiūnn hue ê sing-hûn.
Tsit-tiunn tshim-khong bōng-uán-kiànn kíng-sik ū hip tshut Bué-ia̍h-hue Sing-hûn kah i sì-khoo-uî-á ê sing-tsè thôo-hún.
Lán khuànn-ē-tio̍h Bué-ia̍h-hue Sing-hûn tuā huān-uî ê sik-kng kah tuì-tsìng ê kiat-kòo.
Tī Bué-ia̍h-hue Sing-hûn lāi-té, kāu thôo-hún bu̍t-tsit ê tiong-ng ū tsi̍t-lia̍p ko-un siàu-liân hîng-tshenn.
Huán-siā sing-hûn tsú-iàu ê sik-kng sī nâ-sik--ê, tse-sī thôo-hún-lia̍p huán-siā hîng-tshenn-kng ê ti̍k-sû sik-kng.
Tī huán-siā sing-hûn tiong-sim ê hûn-si, huat-tshut khah àm ê âng-kng, tse-sī tsi̍t-khuán kng tì huat-kng hiān-siōng, to̍h-sī bu̍t-tsit khip-siu kng-tsú liáu-āu, tiông-sin hok-siā tshut kng-tsú ê kiat-kó.
Tsit-ê kiat-kó, hōo thôo-hún-lia̍p kā uì hîng-tshenn huat--tshut-lâi khuànn bē-tio̍h ê tsí-guā-kng hok-siā, ū hāu-lu̍t tsuán-tsò khuànn-ē-tio̍h ê âng-kng.
Âng-guā-suànn kuan-tshik piáu-sī kóng, tsit-ê sing-hûn lāi-té ū tsi̍t-khuán tsiok ho̍k-tsa̍p ê thuànn-sòo hun-tsú, kiò-tsò PAHs to-khuân phang thuànn-khing huà-ha̍p-bu̍t.
Tsit-ê ū nâ-sik hue-hio̍h kāu thôo-hún ê Bué-ia̍h-hue Sing-hûn, tsha-put-to ū 6 kng-nî tuā.</p><h2 id=kip-ngc-7023-bué-iah-hue-sing-hûn>[KIP] NGC 7023: Bué-ia̍h-hue Sing-hûn</h2><p>Tsit kuá ú-tiū hûn-hue to̍h khui tī 1300 kng-nî hn̄g ê Sián-ông-tsō hong-hù ê sing-tiûnn lāi-té.
I to̍h kiò-tsò Bué-ia̍h-hue Sing-hûn, pian-hō sī NGC 7023.
I m̄-sī thinn-tíng uî-it tsi̍t-ê senn kah tshin-tshiūnn hue ê sing-hûn.
Tsit-tiunn tshim-khong bōng-uán-kiànn kíng-sik ū hip tshut Bué-ia̍h-hue Sing-hûn kah i sì-khoo-uî-á ê sing-tsè thôo-hún.
Lán khuànn-ē-tio̍h Bué-ia̍h-hue Sing-hûn tuā huān-uî ê sik-kng kah tuì-tsìng ê kiat-kòo.
Tī Bué-ia̍h-hue Sing-hûn lāi-té, kāu thôo-hún bu̍t-tsit ê tiong-ng ū tsi̍t-lia̍p ko-un siàu-liân hîng-tshenn.
Huán-siā sing-hûn tsú-iàu ê sik-kng sī nâ-sik--ê, tse-sī thôo-hún-lia̍p huán-siā hîng-tshenn-kng ê ti̍k-sû sik-kng.
Tī huán-siā sing-hûn tiong-sim ê hûn-si, huat-tshut khah àm ê âng-kng, tse-sī tsi̍t-khuán kng tì huat-kng hiān-siōng, to̍h-sī bu̍t-tsit khip-siu kng-tsú liáu-āu, tiông-sin hok-siā tshut kng-tsú ê kiat-kó.
Tsit-ê kiat-kó, hōo thôo-hún-lia̍p kā uì hîng-tshenn huat--tshut-lâi khuànn bē-tio̍h ê tsí-guā-kng hok-siā, ū hāu-lu̍t tsuán-tsò khuànn-ē-tio̍h ê âng-kng.
Âng-guā-suànn kuan-tshik piáu-sī kóng, tsit-ê sing-hûn lāi-té ū tsi̍t-khuán tsiok ho̍k-tsa̍p ê thuànn-sòo hun-tsú, kiò-tsò PAHs to-khuân phang thuànn-kheng huà-ha̍p-bu̍t.
Tsit-ê ū nâ-sik hue-hio̍h kāu thôo-hún ê Bué-ia̍h-hue Sing-hûn, tsha-put-to ū 6 kng-nî tuā.</p><h2 id=english-ngc-7023-the-iris-nebula>[English] NGC 7023: The Iris Nebula</h2><p>These cosmic clouds have blossomed 1,300 light-years away in the fertile starfields of the <a href=http://hawastsoc.org/deepsky/cep/index.html>constellation Cepheus</a>.
Called the Iris Nebula, <a href=http://www.universetoday.com/17597/ngc-7023-iris-from-the-dust-by-kent-wood/>NGC 7023</a> is not the only nebula to evoke the imagery <a href=https://apod.nasa.gov/apod/ap080214.html>of flowers</a>.
Still, this <a href=https://www.astrobin.com/0ee94l/>deep telescopic image</a> shows off the Iris Nebula's range of colors and symmetries embedded in surrounding fields of interstellar dust.
Within the Iris itself, dusty nebular material surrounds a hot, young star.
The dominant color of the brighter reflection nebula is blue, characteristic of dust grains reflecting starlight.
<a href=http://www.spacetelescope.org/news/heic0915/>Central filaments</a> of the reflection nebula glow with a faint reddish photoluminescence as some dust grains <a href="http://adsabs.harvard.edu/cgi-bin/nph-bib_query?bibcode=1989ApJ...347L..25W&amp;db_key=AST&amp;high=3bc4bede8e21358">effectively convert</a> the star's invisible ultraviolet radiation to visible red light.
Infrared <a href="http://cdsads.u-strasbg.fr/cgi-bin/nph-bib_query?2000A%26A...354L..17M&amp;db_key=AST&amp;nosetcookie=1">observations</a> indicate that this nebula contains complex carbon molecules known as <a href=https://www.spitzer.caltech.edu/news/feature07-03-spitzer-learns-about-carbons-cosmic-life>PAHs</a>.
The dusty blue petals of the Iris Nebula span about six light-years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 7023</td><td>NGC chhi̍t-khòng-jī-sam</td><td>NGC tshi̍t-khòng-jī-sam</td><td>NGC 7023</td><td>NGC 7023</td></tr><tr><td>尾蝶花星雲</td><td>Bóe-ia̍h-hoe seng-hûn</td><td>Bué-ia̍h-hue sing-hûn</td><td>鳶尾花星雲</td><td>Iris Nebula</td></tr><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>星場</td><td>seng-tiûⁿ</td><td>sing-tiûnn</td><td>星場</td><td>starfield</td></tr><tr><td>星際塗粉</td><td>seng-chè thô͘-hún</td><td>sing-tsè thôo-hún</td><td>星際塵埃</td><td>interstellar dust</td></tr><tr><td>反射星雲</td><td>hoán-siā seng-hûn</td><td>huán-siā sing-hûn</td><td>反射星雲</td><td>reflection nebula</td></tr><tr><td>光致發光</td><td>kng tì hoat-kng</td><td>kng tì huat-kng</td><td>光致發光</td><td>photoluminescence</td></tr><tr><td>光子</td><td>kng-chú</td><td>kng-tsú</td><td>光子</td><td>photon</td></tr><tr><td>塗粉粒</td><td>thô͘-hún-lia̍p</td><td>thôo-hún-lia̍p</td><td>灰塵粒</td><td>dust grain</td></tr><tr><td>多環芳炭氫化合物</td><td>To͘-khoân phang thòaⁿ-kēng hòa-ha̍p-bu̍t</td><td>Too-khuân phang thuànn-kīng huà-ha̍p-bu̍t</td><td>多環芳香碳氫化合物</td><td>Polycyclic Aromatic Hydrocarbons (PAHs)</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filaments</td></tr><tr><td>花葉</td><td>hoe-hio̍h</td><td>hue-hio̍h</td><td>花瓣</td><td>petals</td></tr><tr><td>花瓣</td><td>hoe-bān</td><td>hue-bān</td><td>花瓣</td><td>petals</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240724/>昨昏 ê 圖：風神 ê 月球</a>
</span><span class=post_next><a href=https://apod.tw/daily/20240726/>明仔載 ê 圖：NGC 6946 ê 正面</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>