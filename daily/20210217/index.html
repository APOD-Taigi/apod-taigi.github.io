<!doctype html><html lang=en><head><title>太陽光柱 kah 頂切線弧 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太陽光柱 kah 頂切線弧"><meta property="og:description" content="這毋是一个一般 ê 太陽光柱。兩禮拜前 ê 一工，tī 美國 Rhode Island 洲 Providence 城，有一个 kha-mé-lah sàng tī 日頭 peh 起來了後，ùi 伊 ê 窗仔看出去，煞突然掣一趒！"><meta property="og:url" content="https://apod.tw/daily/20210217/"><meta property="og:image" content="https://apod.nasa.gov/apod/image/2102/SunPillar_Cohea_960.jpg"><link rel=canonical href=https://apod.tw/daily/20210217/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>17. February 2021</p><h1 class=post_title>太陽光柱 kah 頂切線弧</h1><div class=post_body><div class=post_inner><img src=https://apod.nasa.gov/apod/image/2102/SunPillar_Cohea_960.jpg alt=/home/runner/work/apod-taigi.github.io/apod-taigi.github.io/content/daily/2021/02/20210217.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210217.html>Sun Pillar with Upper Tangent Arc</a></li><li>影像來源 kah 版權：<a href=https://www.mikecohea.com/about>Mike Cohea</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li><li>新消息：<a href=https://mars.nasa.gov/mars2020/timeline/landing/watch-online/>NASA 毅力號新聞報導</a></li></ul><div class=podcast><iframe src=https://open.firstory.me/embed/story/ckmkmp4kv1uhd0897jfnjg2z4 height=180 width=500 frameborder=0 scrolling=no></iframe></div><h2 id=漢羅-太陽光柱-kah-頂切線弧>[漢羅] 太陽光柱 kah 頂切線弧</h2><p>這毋是一个一般 ê 太陽光柱。兩禮拜前 ê 一工，tī <a href=https://www.cia.gov/the-world-factbook/countries/united-states/>美國</a> <a href=https://en.wikipedia.org/wiki/Rhode_Island>Rhode Island 洲</a> <a href=https://youtu.be/zJ-g6DpBsAs>Providence 城</a>，有一个 kha-mé-lah sàng tī 日頭 peh 起來了後，ùi 伊 ê 窗仔看出去，煞突然掣一趒！這个予人驚甲戇去 ê 景色是 <a href=https://apod.nasa.gov/apod/ap180606.html>太陽光柱</a> 產生 ê，面頂 to̍h 親像 kā <a href=https://catsherdyou.com/wp-content/uploads/2016/05/cat_fan_working_sm.jpg>葵扇展開</a> 按呢。太陽光柱是 ùi <a href=https://solarsystem.nasa.gov/solar-system/sun/overview/>太陽</a> 發出來 ê，實在是真罕得看著。咱知影伊是太陽光 <a href=https://apod.nasa.gov/apod/ap191227.html>反射</a> ùi <a href=https://spaceplace.nasa.gov/atmosphere/en/>地球大氣層</a> 落落來、leh 振動 ê <a href=https://www.atoptics.co.uk/halo/platpill.htm>六角盤仔</a> <a href=https://www.atoptics.co.uk/halo/platpill.htm>形</a> <a href=https://www.atoptics.co.uk/halo/platpill.htm>冰</a> 造成 ê。另外一方面，咱嘛知影頂 <a href=https://www.atoptics.co.uk/halo/colsolat.htm>切線弧</a> 是太陽光屈折落落來 ê <a href=https://www.atoptics.co.uk/halo/colpill.htm>六角柱仔</a> <a href=https://www.atoptics.co.uk/halo/colpill.htm>形</a> <a href=https://www.atoptics.co.uk/halo/colpill.htm>冰</a> 造成 ê。去拄著 <a href=https://apod.nasa.gov/apod/ap060205.html>太陽光柱</a> kah <a href=https://en.wikipedia.org/wiki/Upper_and_lower_tangent_arcs>頂切線弧</a> 相連 ê 景色實在是足無簡單 ê。拄開始 ê 時有做一寡仔分析，看到底是發生啥物代誌。一个主流 ê 理論是講，<a href=https://www.atoptics.co.uk/halo/pillar.htm>太陽光柱</a> 嘛會 tī 落落來 ê 柱仔冰內底，用足複雜 kah 特殊 ê 方式製造出來。是講，無講你袂相信，這款 <a href=https://apod.nasa.gov/apod/ap200224.html>真罕得看著 ê 現象</a>，竟然有法度閣看著一擺。這是因為 kha-mé-lah sàng 反應緊，kha-mé-lah to̍h 囥佇伊 <a href=https://en.wikipedia.org/wiki/Camera_phone#/media/File:Sharp_J-SH04_CP+_2011.jpg>手機仔</a> 邊仔，才翕著 ê。</p><h2 id=poj-thài-iông-kng-thiāu-kah-téng-chhiat-sòaⁿ-hô>[POJ] Thài-iông kng-thiāu kah téng-chhiat-sòaⁿ-hô͘</h2><p>Che m̄-sī chi̍t-ê it-poaⁿ ê thài-iông kng-thiāu. Nn̄g-lé-pài chêng ê chi̍t-kang, tī Bí-kok Rhode Island chiu Providence siâⁿ, ū chi̍t-ê kha-mé-lah sàng tī ji̍t-thâu peh--khí-lâi liáu-āu, ùi i ê thang-á khòaⁿ--chhut-khì, soah thu̍t-jiân chhoah-chi̍t-tiô! Chit-ê hō͘ lâng kiaⁿ kah gōng--khì ê kéng-sek sī thài-iông kng-thiāu sán-seng ê, bīn-téng to̍h chhin-chhiūⁿ kā khôe-sìⁿ thián-khui án-ne. Thài-iông kng-thiāu sī ùi thài-iông hoat--chhut-lâi ê, si̍t-chāi sī chin hán-tek khòaⁿ-tio̍h. Lán chai-iáⁿ i sī thài-iông-kng hoat-siā ùi tē-kiû tōa-khì-chân lak-lo̍h-lâi, leh tín-tōng ê la̍k-kak-pôaⁿ-á-hêng-peng chō-sêng ê. Lēng-gōa chi̍t-hong-bīn, lán mā chai-iáⁿ téng-chhiat-sòaⁿ-hô͘ sī thài-iông-kng khut-chiat lak-lo̍h-lâi ê la̍k-kak-thiāu-á-hêng-peng chō-sêng ê. Khì tú-tio̍h thài-iông kng-thiāu kah téng-chhiat-sòaⁿ-hô͘ sio-liân ê kéng-sek si̍t-chāi sī chiok bô kán-tan ê. Tú khai-sí ê sî-chūn ū chò chi̍t-kóa-á hun-sek, khòaⁿ tàu-té sī hoat-seng siáⁿ-mih tāi-chì. Chi̍t-ê chú-liû ê lí-lūn sī kóng, thài-iông kng-thiāu mā ē tī lak--lo̍h-lâi ê thiāu-á-peng lāi-té, iōng chiok ho̍k-cha̍p kah te̍k-sû ê hong-sek chè-chō chhut-lâi. Sī-kóng, bô kóng lí bōe siong-sìn, chit-khoán chin hán-tek khòaⁿ--tio̍h ê hiān-siōng, kèng-jiân ū-hoat-tō͘ koh khòaⁿ-tio̍h chi̍t-pái. Che sī in-ūi kha-mé-lah sàng hoán-èng kīn, kha-mé-lah to̍h khǹg tī i chhiú-ki-á piⁿ-á, chiah hip--tio̍h ê.</p><h2 id=kipthài-iông-kng-thiāu-kah-tíng-tshiat-suànn-hôo>[KIP] Thài-iông kng-thiāu kah tíng-tshiat-suànn-hôo</h2><p>Tse m̄-sī tsi̍t-ê it-puann ê thài-iông kng-thiāu. Nn̄g-lé-pài tsîng ê tsi̍t-kang, tī Bí-kok Rhode Island tsiu Providence siânn, ū tsi̍t-ê kha-mé-lah sàng tī ji̍t-thâu peh--khí-lâi liáu-āu, uì i ê thang-á khuànn--tshut-khì, suah thu̍t-jiân tshuah-tsi̍t-tiô! Tsit-ê hōo lâng kiann kah gōng--khì ê kíng-sik sī thài-iông kng-thiāu sán-sing ê, bīn-tíng to̍h tshin-tshiūnn kā khuê-sìnn thián-khui án-ne. Thài-iông kng-thiāu sī uì thài-iông huat--tshut-lâi ê, si̍t-tsāi sī tsin hán-tik khuànn-tio̍h. Lán tsai-iánn i sī thài-iông-kng huat-siā uì tē-kiû tuā-khì-tsân lak-lo̍h-lâi, leh tín-tōng ê la̍k-kak-puânn-á-hîng-ping tsō-sîng ê. Līng-guā tsi̍t-hong-bīn, lán mā tsai-iánn tíng-tshiat-suànn-hôo sī thài-iông-kng khut-tsiat lak-lo̍h-lâi ê la̍k-kak-thiāu-á-hîng-ping tsō-sîng ê. Khì tú-tio̍h thài-iông kng-thiāu kah tíng-tshiat-suànn-hôo sio-liân ê kíng-sik si̍t-tsāi sī tsiok bô kán-tan ê. Tú khai-sí ê sî-tsūn ū tsò tsi̍t-kuá-á hun-sik, khuànn tàu-té sī huat-sing siánn-mih tāi-tsì. Tsi̍t-ê tsú-liû ê lí-lūn sī kóng, thài-iông kng-thiāu mā ē tī lak--lo̍h-lâi ê thiāu-á-ping lāi-té, iōng tsiok ho̍k-tsa̍p kah ti̍k-sû ê hong-sik tsè-tsō tshut-lâi. Sī-kóng, bô kóng lí buē siong-sìn, tsit-khuán tsin hán-tik khuànn--tio̍h ê hiān-siōng, kìng-jiân ū-huat-tōo koh khuànn-tio̍h tsi̍t-pái. Tse sī in-uī kha-mé-lah sàng huán-ìng kīn, kha-mé-lah to̍h khǹg tī i tshiú-ki-á pinn-á, tsiah hip--tio̍h ê.</p><h2 id=englishsun-pillar-with-upper-tangent-arc>[English] Sun Pillar with Upper Tangent Arc </h2><p>This was not a typical sun pillar. Just after sunrise two weeks ago in <a href=https://youtu.be/zJ-g6DpBsAs>Providence</a> , <a href=https://en.wikipedia.org/wiki/Rhode_Island>Rhode Island</a> , <a href=https://www.cia.gov/the-world-factbook/countries/united-states/>USA</a> , a photographer, looking out his window, was suddenly awestruck.The astonishment was caused by a <a href=https://apod.nasa.gov/apod/ap180606.html>sun pillar</a> that <a href=https://catsherdyou.com/wp-content/uploads/2016/05/cat_fan_working_sm.jpg>fanned out</a> at the top. Sun pillars, singular columns of light going up from <a href=https://solarsystem.nasa.gov/solar-system/sun/overview/>the Sun</a> , are themselves rare to see, and are known to be caused by sunlight <a href=https://apod.nasa.gov/apod/ap191227.html>reflecting</a> from wobbling, <a href=https://www.atoptics.co.uk/halo/platpill.htm>hexagon-shaped ice-disks</a> falling through <a href=https://spaceplace.nasa.gov/atmosphere/en/>Earth's atmosphere</a> . Separately, upper <a href=https://www.atoptics.co.uk/halo/colsolat.htm>tangent arcs</a> are known to be caused by sunlight refracting through falling <a href=https://www.atoptics.co.uk/halo/colpill.htm>hexagon-shaped ice-tubes</a> .Finding a <a href=https://apod.nasa.gov/apod/ap060205.html>sun pillar</a> connected to an <a href=https://en.wikipedia.org/wiki/Upper_and_lower_tangent_arcs>upper tangent arc</a> is extraordinary, and, initially, took some analysis to figure out what was going on.A leading theory is that this <a href=https://www.atoptics.co.uk/halo/pillar.htm>sun pillar</a> was also created, in a complex and unusual way, by falling ice tubes. Few might believe that such a <a href=https://apod.nasa.gov/apod/ap200224.html>rare phenomenon</a> was seen again if it wasn't for the quick thinking of the photographer -- and the camera on his nearby <a href=https://en.wikipedia.org/wiki/Camera_phone#/media/File:Sharp_J-SH04_CP+_2011.jpg>smartphone</a> .</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>太陽光柱</td><td>thài-iông kng-thiāu</td><td>thài-iông kng-thiāu</td><td>太陽光柱</td><td>sun pillar</td></tr><tr><td>頂切線弧</td><td>téng-chhiat-sòaⁿ-hô͘</td><td>tíng-tshiat-suànn-hôo</td><td>上切線弧</td><td>upper tangent arc</td></tr><tr><td>六角盤仔形冰</td><td>la̍k-kak-pôaⁿ-á-hêng-peng</td><td>la̍k-kak-puânn-á-hîng-ping</td><td>六角形冰盤</td><td>hexagon-shaped ice-disk</td></tr><tr><td>六角柱仔形冰</td><td>la̍k-kak-thiāu-á-hêng-peng</td><td>la̍k-kak-thiāu-á-hîng-ping</td><td>六角形冰柱</td><td>hexagon-shaped ice-tube</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210216/>昨昏 ê 圖：毅力號：七分鐘到火星</a>
</span><span class=post_next><a href=https://apod.tw/daily/20210218/>明仔載 ê 圖：瑞士 ê Alps 山，火星 ê 天空</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>