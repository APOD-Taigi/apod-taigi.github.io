<!doctype html><html lang=en><head><title>波蘭天頂 ê 紅色極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="波蘭天頂 ê 紅色極光"><meta property="og:description" content="北極 ê 極光通常袂走到遮爾南爿去。"><meta property="og:url" content="https://apod.tw/daily/20240512/"><meta property="og:image" content="https://apod.nasa.gov/apod/image/2405/AuroraPoland_Durlej_960.jpg"><link rel=canonical href=https://apod.tw/daily/20240512/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. May 2024</p><h1 class=post_title>波蘭天頂 ê 紅色極光</h1><div class=post_body><div class=post_inner><img src=https://apod.nasa.gov/apod/image/2405/AuroraPoland_Durlej_960.jpg alt=/home/runner/work/apod-taigi.github.io/apod-taigi.github.io/content/daily/2024/05/20240512.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240512.html>Red Aurora over Poland</a></li><li>影像來源 kah 版權：<a href=https://apod.nasa.gov/apod/durlej.mariusz@gmail.com>Mariusz Durlej</a></li><li>相簿：<a href="https://www.facebook.com/media/set?set=a.431368006258449&amp;type=3">Global Aurora from Solar Active Region 6443</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clwnpcu51069u01r2fum8e00w height=180 width=500 frameborder=0 scrolling=no></iframe></div><h2 id=漢羅-波蘭天頂-ê-紅色極光>[漢羅] 波蘭天頂 ê 紅色極光</h2><p>北極 ê 極光通常袂走到遮爾南爿去。
毋過，tī 一个大區 ê <a href=https://apod.nasa.gov/apod/ap240511.html>太陽活跳區 AR 3664</a>，因為磁場混亂，tī 表面產生爆炸，kā <a href=https://apod.nasa.gov/apod/ap031029.html>大量</a> 電子、質子、kah 較大質量 ê 帶電原子核 送入去 <a href=https://science.nasa.gov/solar-system/facts/>太陽系</a> 內底。
幾工後，<a href=https://en.wikipedia.org/wiki/Coronal_mass_ejection>日冕物質噴射</a>（CME）影響著地球，<a href="https://www.facebook.com/media/set?set=a.431368006258449&amp;type=3">引起極光</a>。
有回報講，這擺 ê 極光，行到離 <a href=https://climatekids.nasa.gov/polar-temperatures/>北極 kah 南極</a> 足遠 ê 所在去。
這个天空 show <a href=https://www.universetoday.com/166942/if-youve-never-seen-an-aurora-before-this-might-be-your-chance/>可能袂遐爾緊結束</a>。
太陽烏子足濟 ê 活跳區 AR 3664 已經噴出比以前閣較濟 ê <a href=https://www.nasa.gov/image-article/what-coronal-mass-ejection-or-cme/>CME</a>，這可能會 tī <a href=https://www.swpc.noaa.gov/news/geomagnetic-storming-likely-persist-weekend>下暗抑是明仔載</a> 影響著地球。
毋過，活跳區這馬出現 tī <a href=https://www.spaceweather.com/images2024/11may24/hmi1898.gif>太陽邊緣</a>，會隨踅過後壁，按呢就離 <a href=https://apod.nasa.gov/apod/ap161010.html>地球</a> 愈來愈遠矣。
這張相片是 chăng 暝天拄暗 ê 時陣 tī <a href=https://en.wikipedia.org/wiki/Poland>波蘭</a> <a href=https://youtu.be/bMf--MCsLLY>Racibórz</a> 翕--ê 感光 6 秒 ê <a href=https://apod.nasa.gov/apod/ap220220.html>紅色</a> <a href=https://apod.nasa.gov/apod/ap080101.html>輻射形 極光</a>。
相片內底遠遠 ê 所在，有翕著攝影師 ê 朋友，伊是 <a href=https://as2.ftcdn.net/v2/jpg/01/89/49/89/1000_F_189498933_OeutsN0mMlzJGaJZJvkXIsoSCUCFIO7W.jpg>頭一擺</a> 看著極光，嘛咧翕這个 <a href=https://apod.nasa.gov/apod/ap231227.html>美麗 ê 彩色</a> 夜空。</p><h2 id=poj-pho-lân-thiⁿ-téng-ê-âng-sek-kek-kng>[POJ] Pho-lân thiⁿ-téng ê Âng-sek Ke̍k-kng</h2><p>Pak-ke̍k ê ke̍k-kng thong-siông bē cháu kàu chiah-nī lâm-pêng khì.
M̄-koh, tī chi̍t-ê tōa-khu ê thài-iông oa̍h-thiàu-khu AR 3664, in-ūi chû-tiûⁿ hūn-loān, tī piáu-bīn sán-seng po̍k-chà, kā tāi-liōng tiān-chú, chit-chú, kah khah tōa chit-liōng ê tài-tiān goân-chú-he̍k sàng ji̍p-khì Thài-iông-hē lāi-té.
Kúi-kang āu, Ji̍t-bián Bu̍t-chit Phùn-siā (CME) éng-hióng-tio̍h Tē-kiû, ín-khí ke̍k-kng.
Ū hôe-pò kóng, chit pái ê ke̍k-kng, kiâⁿ kàu lī pak-ke̍k kah lâm-ke̍k chiok hn̄g ê só͘-chāi khì.
Chit-ê thian-khong show khó-lêng bē hiah-nī kín kiat-sok.
Thài-iâng o͘-chú chiok chē ê oa̍h-thiàu-khu AR 3664 í-keng phùn-chhut pí í-chêng koh khah chē ê CME, che khó-lêng ē tī ē-àm ia̍h-sī bîn-á-chài éng-hióng-tio̍h Tē-kiû.
M̄-koh, oa̍h-thiàu-khu chit-má chhut-hiān tī Thài-iông pian-iân, ē sûi se̍h-kòe āu-piah, án-ne to̍h lī Tē-kiû lú-lâi-lú hn̄g ah.
Chit-tiuⁿ siòng-phìⁿ sī cha̋ng-mê thiⁿ tú àm ê sî-chūn tī Pho-lân Racibórz hip--ê kám-kng 6 bió ê âng-sek hok-siā-hêng ke̍k-kng.
Siòng-phìⁿ lāi-té hn̄g-hn̄g ê só͘-chāi, ū hip-tio̍h liap-iáⁿ-su ê pêng-iú, i sī thâu-chi̍t-pái khòaⁿ-tio̍h ke̍k-kng, mā leh hip chit-ê bí-lē ê chhái-sek iā-khong.</p><h2 id=kip-pho-lân-thinn-tíng-ê-âng-sik-kik-kng>[KIP] Pho-lân thinn-tíng ê Âng-sik Ki̍k-kng</h2><p>Pak-ki̍k ê ki̍k-kng thong-siông bē tsáu kàu tsiah-nī lâm-pîng khì.
M̄-koh, tī tsi̍t-ê tuā-khu ê thài-iông ua̍h-thiàu-khu AR 3664, in-ūi tsû-tiûnn hūn-luān, tī piáu-bīn sán-sing po̍k-tsà, kā tāi-liōng tiān-tsú, tsit-tsú, kah khah tuā tsit-liōng ê tài-tiān guân-tsú-hi̍k sàng ji̍p-khì Thài-iông-hē lāi-té.
Kuí-kang āu, Ji̍t-bián Bu̍t-tsit Phùn-siā (CME) íng-hióng-tio̍h Tē-kiû, ín-khí ki̍k-kng.
Ū huê-pò kóng, tsit pái ê ki̍k-kng, kiânn kàu lī pak-ki̍k kah lâm-ki̍k tsiok hn̄g ê sóo-tsāi khì.
Tsit-ê thian-khong show khó-lîng bē hiah-nī kín kiat-sok.
Thài-iâng oo-tsú tsiok tsē ê ua̍h-thiàu-khu AR 3664 í-king phùn-tshut pí í-tsîng koh khah tsē ê CME, tse khó-lîng ē tī ē-àm ia̍h-sī bîn-á-tsài íng-hióng-tio̍h Tē-kiû.
M̄-koh, ua̍h-thiàu-khu tsit-má tshut-hiān tī Thài-iông pian-iân, ē suî se̍h-kuè āu-piah, án-ne to̍h lī Tē-kiû lú-lâi-lú hn̄g ah.
Tsit-tiunn siòng-phìnn sī tsa̋ng-mê thinn tú àm ê sî-tsūn tī Pho-lân Racibórz hip--ê kám-kng 6 bió ê âng-sik hok-siā-hîng ki̍k-kng.
Siòng-phìnn lāi-té hn̄g-hn̄g ê sóo-tsāi, ū hip-tio̍h liap-iánn-su ê pîng-iú, i sī thâu-tsi̍t-pái khuànn-tio̍h ki̍k-kng, mā leh hip tsit-ê bí-lē ê tshái-sik iā-khong.</p><h2 id=english-red-aurora-over-poland>[English] Red Aurora over Poland</h2><p>Northern lights don't usually reach this far south.
Magnetic chaos in the Sun's <a href=https://apod.nasa.gov/apod/ap240511.html>huge Active Region 3664</a>, however, produced a surface explosion that sent a <a href=https://apod.nasa.gov/apod/ap031029.html>burst</a> of electrons, protons, and more massive, charged nuclei into the <a href=https://science.nasa.gov/solar-system/facts/>Solar System</a>.
A few days later, that <a href=https://en.wikipedia.org/wiki/Coronal_mass_ejection>coronal mass ejection</a> (CME) impacted the Earth and <a href="https://www.facebook.com/media/set?set=a.431368006258449&amp;type=3">triggered auroras</a> that are being reported unusually far from our planet's <a href=https://climatekids.nasa.gov/polar-temperatures/>north and south poles</a>.
The free sky show <a href=https://www.universetoday.com/166942/if-youve-never-seen-an-aurora-before-this-might-be-your-chance/>might not be over</a> -- the sunspot rich <a href=https://skyandtelescope.org/online-gallery/ar3664-ginormous-active-sunspot-area/>AR3664</a> has ejected even more <a href=https://www.nasa.gov/image-article/what-coronal-mass-ejection-or-cme/>CME</a>s that might also impact the <a href=https://www.swpc.noaa.gov/news/geomagnetic-storming-likely-persist-weekend>Earth tonight or tomorrow</a>.
That active region is now <a href=https://www.spaceweather.com/images2024/11may24/hmi1898.gif>near the Sun's edge</a>, though, and will soon be rotating away from the <a href=https://apod.nasa.gov/apod/ap161010.html>Earth</a>.
Pictured, a <a href=https://apod.nasa.gov/apod/ap220220.html>red</a> and <a href=https://apod.nasa.gov/apod/ap080101.html>rayed aurora</a> was captured in a single 6-second exposure from <a href=https://youtu.be/bMf--MCsLLY>Racibórz</a>, <a href=https://en.wikipedia.org/wiki/Poland>Poland</a> early last night.
The photographer's friend, seeing an aurora <a href=https://as2.ftcdn.net/v2/jpg/01/89/49/89/1000_F_189498933_OeutsN0mMlzJGaJZJvkXIsoSCUCFIO7W.jpg>for the first time</a>, is visible in the distance also taking images of the <a href=https://apod.nasa.gov/apod/ap231227.html>beautifully colorful</a> nighttime sky.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>極光</td><td>ke̍k-kng</td><td>ki̍k-kng</td><td>極光</td><td>auroras</td></tr><tr><td>太陽活跳區</td><td>thài-iông oa̍h-thiàu-khu</td><td>thài-iông ua̍h-thiàu-khu</td><td>太陽活躍區</td><td>Active Region</td></tr><tr><td>AR 3664</td><td>AR sam-lio̍k-lio̍k-sù</td><td>AR sam-lio̍k-lio̍k-sù</td><td>AR 3664</td><td>Active Region 3664</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>電子</td><td>tiān-chú</td><td>tiān-tsú</td><td>電子</td><td>electrons</td></tr><tr><td>質子</td><td>chit-chú</td><td>tsit-tsú</td><td>質子</td><td>protons</td></tr><tr><td>帶電原子核</td><td>tài-tiān goân-chú-he̍k</td><td>tài-tiān guân-tsú-hi̍k</td><td>帶電原子核</td><td>charged nuclei</td></tr><tr><td>日冕物質噴射</td><td>Ji̍t-bián Bu̍t-chit Phùn-siā</td><td>Ji̍t-bián Bu̍t-tsit Phùn-siā</td><td>日冕物質拋射</td><td>coronal mass ejection (CME)</td></tr><tr><td>太陽烏子</td><td>thài-iông o͘-chú</td><td>thài-iông oo-tsú</td><td>太陽黑子</td><td>sunspot</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240511/>昨昏 ê 圖：太陽活跳區 AR 3664：一大陣太陽烏子</a>
</span><span class=post_next><a href=https://apod.tw/daily/20240513/>明仔載 ê 圖：日落時 ê 太陽活跳區 AR 3664</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>