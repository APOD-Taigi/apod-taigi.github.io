<!doctype html><html lang=en><head><title>木星表面的木衛烏影 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="木星表面的木衛烏影"><meta property="og:description" content="木星表面彼个大烏點是啥物？彼是木衛三 Ganymede 的烏影，伊是木星上大粒的衛星。"><meta property="og:url" content="https://apod.tw/daily/20220427/"><meta property="og:image" content="https://apod.nasa.gov/apod/fap/image/2204/JupiterDarkSpot_JunoTT_1080.jpg"><link rel=canonical href=https://apod.tw/daily/20220427/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. April 2022</p><h1 class=post_title>木星表面的木衛烏影</h1><div class=post_body><div class=post_inner><img src=https://apod.nasa.gov/apod/fap/image/2204/JupiterDarkSpot_JunoTT_1080.jpg alt=/home/runner/work/apod-taigi.github.io/apod-taigi.github.io/content/daily/2022/04/20220427.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220427.html>Moon Shadow on Jupiter</a></li><li>影像來源：<a href=https://www.nasa.gov/>NASA</a>/<a href=https://www.jpl.nasa.gov/>JPL-Caltech</a>/<a href=https://www.swri.org/>SwRI</a>/<a href=http://www.msss.com/>MSSS</a>; 資料處理 kah <a href=https://creativecommons.org/licenses/by/4.0/>許可</a>：Thomas Thomopoulos</li><li>探索宇宙：<a href=http://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl3q28axd029o01y6abor6mh2 height=180 width=500 frameborder=0 scrolling=no></iframe></div><h2 id=漢羅-木星表面的木衛烏影>[漢羅] 木星表面的木衛烏影</h2><p>木星表面彼个大烏點是啥物？
彼是 <a href=https://apod.nasa.gov/apod/ap210614.html>木衛三 Ganymede</a> 的烏影。
伊是 <a href=https://solarsystem.nasa.gov/planets/jupiter/in-depth/>木星</a> 上大粒的衛星。
<a href=https://solarsystem.nasa.gov/moons/jupiter-moons/overview//>木衛</a> 若是行到木星四大衛星佮太陽之間，in 就會佇木星表面 <a href=https://apod.nasa.gov/apod/ap110102.html>產生烏影</a>。
這就和 <a href=https://eclipse2017.nasa.gov/static/img/eclipse-who-what-where-and-how/eclipsesHOW.png>月娘行到</a> 地球佮太陽之間仝款。
佮佇地球仝款，你若是 chhāi 佇 <a href=https://apod.nasa.gov/apod/ap200628.html>木星表面的烏影</a> 遐，木衛就會共太陽完全閘去，按呢你就會看著 <a href=https://apod.nasa.gov/apod/ap170820.html>日全食</a> 矣。
毋閣佮地球無仝的是，<a href=https://youtu.be/kGNxKnLmOH4>木衛的烏影</a> 會定定出現。
<a href=http://funkot.ru/wp-content/uploads/2013/12/kotik-v-shapochke.jpg>閣較無四常</a> 的是，太空船離 in 有夠近的，才會記錄著這張 <a href=https://www.missionjuno.swri.edu/news/juno-captures-moon-shadow-on-jupiter>高解析度</a> 的 <a href=https://photojournal.jpl.nasa.gov/catalog/PIA25015>影像</a>。
<a href=https://www.nasa.gov/mission_pages/juno/spacecraft/index.html>Juno 太空船</a> 佇二月底彼陣飛到 <a href=https://en.wikipedia.org/wiki/Jupiter>木星</a> 附近，所以離太空船較近的木星雲佮木衛的烏影才會看起來 <a href=https://apod.nasa.gov/apod/ap190508.html>遮爾大</a>。
木星是 <a href=https://spaceplace.nasa.gov/menu/solar-system/>太陽系</a> 上大粒的行星。
Juno 太空船已經佇木星面頂，揣著足濟新的發現，嘛包括最近 <a href=https://agupubs.onlinelibrary.wiley.com/doi/10.1029/2020JA028971>高速擴大的圓形極光</a>。</p><h2 id=poj-bok-chhiⁿ-piáu-bīn-ê-bok-ūi-o-iáⁿ>[POJ] Bo̍k-chhiⁿ piáu-bīn ê Bo̍k-ūi o͘-iáⁿ</h2><p>Bo̍k-chhiⁿ piáu-bīn hit-ê tōa o͘-tiám sī siáⁿ-mih?
He sī Bo̍k-ūi-saⁿ Ganymede ê o͘-iáⁿ.
I sī Bo̍k-chhiⁿ siōng tōa-lia̍p ê ūi-chhiⁿ.
Bo̍k-ūi nā-sī kiâⁿ kàu Bo̍k-chhiⁿ Sì-tōa-ūi-chhiⁿ kah Thài-iông chi-kan, in to̍h ē tī Bo̍k-chhiⁿ piáu-bīn sán-seng o͘-iáⁿ.
Che to̍h hām Goe̍h-niû kiâⁿ kàu Tē-kiû kah Thài-iông chi-kan kāng-khoán.
Kah tī Tē-kiû kāng-khoán, lí nā-sī chhāi tī Bo̍k-chhiⁿ piáu-bīn ê o͘-iáⁿ hiah, Bo̍k-ūi to̍h ē kā Thài-iông oân-choân cha̍h khì, án-ni lí to̍h ē khòaⁿ tio̍h ji̍t-choân-si̍t ah.
M̄-koh kah Tē-kiû bô-kâng ê sī, Bo̍k-ūi ê o͘-iáⁿ ē tiāⁿ-tiāⁿ chhut-hiān.
Koh khah bô sù-siông ê sī, Thài-khong-chûn lî in ū-kàu kīn--ê, chiah ē kì-lo̍k tio̍h chit tiuⁿ ko kái-sek-tō͘ ê iáⁿ-siōng.
Juno Thài-khong-chûn tī jī goe̍h té hit-chūn poe kàu Bo̍k-chhiⁿ hū-kīn, só͘-í lî thài-khong-chûn khah kīn ê Bo̍k-chhiⁿ-hûn kah Bo̍k-ūi ê o͘-iáⁿ chiah ē khòaⁿ--khí-lâi chiah-nī tōa.
Bo̍k-chhiⁿ sī Thài-iông-hē siōng tōa lia̍p ê kiâⁿ-chhiⁿ.
Juno Thài-khong-chûn í-keng tī Bo̍k-chhiⁿ bīn-téng, chhōe tio̍h chiok chōe sin--ê hoat-hiān, mā pau-koat chòe-kīn ko-sok khok-tōa ê îⁿ-hêng ke̍k-kng.</p><h2 id=kip-bok-tshinn-piáu-bīn-ê-bok-uī-oo-iánn>[KIP] Bo̍k-tshinn piáu-bīn ê Bo̍k-uī oo-iánn</h2><p>Bo̍k-tshinn piáu-bīn hit-ê tuā oo-tiám sī siánn-mih?
He sī Bo̍k-uī-sann Ganymede ê oo-iánn.
I sī Bo̍k-tshinn siōng tuā-lia̍p ê uī-tshinn.
Bo̍k-uī nā-sī kiânn kàu Bo̍k-tshinn Sì-tuā-uī-tshinn kah Thài-iông tsi-kan, in to̍h ē tī Bo̍k-tshinn piáu-bīn sán-sing oo-iánn.
Tse to̍h hām Gue̍h-niû kiânn kàu Tē-kiû kah Thài-iông tsi-kan kāng-khuán.
Kah tī Tē-kiû kāng-khuán, lí nā-sī tshāi tī Bo̍k-tshinn piáu-bīn ê oo-iánn hiah, Bo̍k-uī to̍h ē kā Thài-iông uân-tsuân tsa̍h khì, án-ni lí to̍h ē khuànn tio̍h ji̍t-tsuân-si̍t ah.
M̄-koh kah Tē-kiû bô-kâng ê sī, Bo̍k-uī ê oo-iánn ē tiānn-tiānn tshut-hiān.
Koh khah bô sù-siông ê sī, Thài-khong-tsûn lî in ū-kàu kīn--ê, tsiah ē kì-lo̍k tio̍h tsit tiunn ko kái-sik-tōo ê iánn-siōng.
Juno Thài-khong-tsûn tī jī gue̍h té hit-tsūn pue kàu Bo̍k-tshinn hū-kīn, sóo-í lî thài-khong-tsûn khah kīn ê Bo̍k-tshinn-hûn kah Bo̍k-uī ê oo-iánn tsiah ē khuànn--khí-lâi tsiah-nī tuā.
Bo̍k-tshinn sī Thài-iông-hē siōng tuā lia̍p ê kiânn-tshinn.
Juno Thài-khong-tsûn í-king tī Bo̍k-tshinn bīn-tíng, tshuē tio̍h tsiok tsuē sin--ê huat-hiān, mā pau-kuat tsuè-kīn ko-sok khok-tuā ê înn-hîng ki̍k-kng.</p><h2 id=english-moon-shadow-on-jupiter>[English] Moon Shadow on Jupiter</h2><p>What is that large dark spot on Jupiter?
It's the shadow of <a href=https://apod.nasa.gov/apod/ap210614.html>Ganymede</a>, one of <a href=https://solarsystem.nasa.gov/planets/jupiter/in-depth/>Jupiter</a>'s largest moons.
When <a href=https://solarsystem.nasa.gov/moons/jupiter-moons/overview//>Jupiter's moons</a> cross between the Jovian giant and the Sun, they <a href=https://apod.nasa.gov/apod/ap110102.html>created shadows</a> just like when the <a href=https://eclipse2017.nasa.gov/static/img/eclipse-who-what-where-and-how/eclipsesHOW.png>Earth's moon crosses</a> between the Earth and the Sun.
Also like on Earth, if you were in a <a href=https://apod.nasa.gov/apod/ap200628.html>dark shadow on Jupiter</a>, you would see a moon completely <a href=https://apod.nasa.gov/apod/ap170820.html>eclipse the Sun</a>.
Unlike on Earth, <a href=https://youtu.be/kGNxKnLmOH4>moon shadow</a>s occur most days on Jupiter -- what's <a href=http://funkot.ru/wp-content/uploads/2013/12/kotik-v-shapochke.jpg>more unusual</a> is that a spacecraft was close enough to record one with a <a href=https://www.missionjuno.swri.edu/news/juno-captures-moon-shadow-on-jupiter>high-resolution</a> <a href=https://photojournal.jpl.nasa.gov/catalog/PIA25015>image</a>.
That <a href=https://www.nasa.gov/mission_pages/juno/spacecraft/index.html>spacecraft, Juno</a>, was passing so close to <a href=https://en.wikipedia.org/wiki/Jupiter>Jupiter</a> in late February that nearby clouds and the dark eclipse shadow appear <a href=https://apod.nasa.gov/apod/ap190508.html>relatively large</a>.
Juno has made many discoveries about our <a href=https://spaceplace.nasa.gov/menu/solar-system/>Solar System</a>'s largest planet, including, recently, <a href=https://agupubs.onlinelibrary.wiley.com/doi/10.1029/2020JA028971>rapidly expanding circular auroras</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>木星</td><td>Bo̍k-chhiⁿ</td><td>Bo̍k-tshinn</td><td>木星</td><td>Jupiter</td></tr><tr><td>木衛</td><td>Bo̍k-ūi</td><td>Bo̍k-uī</td><td>木衛</td><td>Jupiter's moons</td></tr><tr><td>木衛三 Ganymede</td><td>Bo̍k-ūi-saⁿ Ganymede</td><td>Bo̍k-uī-sann Ganymede</td><td>木衛三 甘尼米德</td><td>Ganymede</td></tr><tr><td>木星四大衛星</td><td>Bo̍k-chhiⁿ Sì-tōa-ūi-chhiⁿ</td><td>Bo̍k-tshinn Sì-tuā-uī-tshinn</td><td>木星四大衛星</td><td>Jovian giant</td></tr><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>completely solar eclipse</td></tr><tr><td>Juno 太空船</td><td>Juno Thài-khong-chûn</td><td>Juno Thài-khong-tsûn</td><td>朱諾太空船</td><td>Juno spacecraft</td></tr><tr><td>圓形極光</td><td>îⁿ-hêng ke̍k-kng</td><td>înn-hîng ki̍k-kng</td><td>圓形極光</td><td>circular auroras</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>Solar System</td></tr><tr><td>行星</td><td>kiâⁿ-chhiⁿ</td><td>kiânn-tshinn</td><td>行星</td><td>planet</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220426/>昨昏 ê 圖：雪梨歌劇院天頂 ê 行星連珠</a>
</span><span class=post_next><a href=https://apod.tw/daily/20220428/>明仔載 ê 圖：佮 湖 做伴 ê 天琴座流星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>