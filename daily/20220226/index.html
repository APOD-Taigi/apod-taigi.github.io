<!doctype html><html lang=en><head><title>咱附近 ê 捲螺仔星系 ngc 4945 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="咱附近 ê 捲螺仔星系 NGC 4945"><meta property="og:description" content="這是 大捲螺仔星系 NGC 4945 ê 特寫， 這个宇宙星系是一个側向星系，kah 咱 ê 銀河系是差不多大。"><meta property="og:url" content="https://apod.tw/daily/20220226/"><meta property="og:image" content="https://apod.nasa.gov/apod/fap/image/2202/NGC4945-Dietmar-Eric-crop1024.jpg"><link rel=canonical href=https://apod.tw/daily/20220226/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. February 2022</p><h1 class=post_title>咱附近 ê 捲螺仔星系 NGC 4945</h1><div class=post_body><div class=post_inner><img src=https://apod.nasa.gov/apod/fap/image/2202/NGC4945-Dietmar-Eric-crop1024.jpg alt=/home/runner/work/apod-taigi.github.io/apod-taigi.github.io/content/daily/2022/02/20220226.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220226.html>Nearby Spiral Galaxy NGC 4945</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/StargazerObservatory/>Dietmar Hager</a>, <a href=http://www.faintgalaxy.com/>Eric Benson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1kx3o4000e30h0p76ome12g height=180 width=500 frameborder=0 scrolling=no></iframe></div><h2 id=漢羅-咱附近-ê-捲螺仔星系-ngc-4945>[漢羅] 咱附近 ê 捲螺仔星系 NGC 4945</h2><p>這是 大捲螺仔星系 NGC 4945 ê 特寫，這个宇宙星系是一个 <a href=https://apod.nasa.gov/apod/ap010510.html>側向</a> 星系，kah 咱 ê <a href=https://apod.nasa.gov/apod/ap140724.html>銀河系</a> 是差不多大。
Tī 這張彩色 ê 望遠鏡影像內底，咱會當清楚看著 NGC 4945 有厚塗粉 ê 星系盤，少年 ê 藍色星系團，kah 粉紅仔色 ê 恆星形成區。
NGC 4945 tī 南天 ê <a href=http://www.astro.wisc.edu/~dolan/constellations/extra/Centaurus.html>大</a> 星座 <a href=http://www.hawastsoc.org/deepsky/cen/index.html>半人馬座</a> ê 方向，離咱差不多 1300 萬 光年遠 ê 所在，按呢差不多是咱到 仙女座星系 距離 ê 6 倍遠。
仙女座星系是離咱銀河系上近 ê 星系。
咱若是用光學望遠鏡來 kā 看，<a href=http://www.eso.org/public/news/eso0931/>NGC 4945</a> ê 星系中心區實在是看無。
毋閣 X-光 kah 紅外線 觀測表示，伊 ê 核心區 有 <a href=http://arxiv.org/abs/astro-ph/0002244>足明顯</a> ê 高能發射 kah 恆星形成活動。
這粒藏 tī 星系中心、活動力足強 ê 核心，予這个華麗 ê 島宇宙成做一个 <a href=https://apod.nasa.gov/apod/ap010701.html>Seyfert 星系</a>。
Seyfert 星系 ê 中心，其實有一粒 超大質量烏洞。</p><h2 id=poj-lán-hū-kīn-ê-kńg-lê-á-seng-hē-ngc-4945>[POJ] Lán hū-kīn ê Kńg-lê-á seng-hē NGC 4945</h2><p>Che sī tōa kńg-lê-á seng-hē NGC 4945 ê te̍k-siá, chit-ê ú-tiū seng-hē sī chi̍t-ê chhek-hiòng seng-hē, kah lán ê Gîn-hô-hē sī chha-put-to tōa.
Tī chit-tiuⁿ chhái-sek ê bōng-oán-kiàⁿ iáⁿ-siōng lāi-té, lán ē-tàng chheng-chhó͘ khòaⁿ-tio̍h NGC 4945 ū kāu thô͘-hún ê seng-hē-pôaⁿ, siàu-liân ê nâ-sek seng-hē-thoân, kah hún-âng-á-sek ê hêng-chhiⁿ hêng-sêng-khu.
NGC 4945 tī lâm-thian seng-chō Poàn-jîn-má-chō ê hong-hiòng, lī lán chha-put-to 1300 bān kng-nî hn̄g ê só͘-chāi, án-ne chha-put-to sī lán kàu Sian-lú-chō seng-hē kū-lî ê 6 pōe hn̄g.
Sian-lú-chō seng-hē sī lī lán Gîn-hô-hē siōng kīn ê seng-hē.
Lán nā-sī kng-ha̍k bōng-oán-kiàⁿ lâi kā khòaⁿ, NGC 4945 ê seng-hē tiong-sim-khu si̍t-chāi sī khòaⁿ bô.
M̄-koh X-kng kah âng-gōa-sòaⁿ koan-chhek piáu-sī, i ê he̍k-sim-khu ū chiok bêng-hián ê ko-lêng hoat-siā kah hêng-chhiⁿ hêng-sêng oa̍h-tāng.
chit-lia̍p chhàng tī seng-hē tiong-sim, oa̍h-tōng-le̍k chiok kiông ê he̍k-sim, hō͘ chit-ê hôa-lē ê tó-ú-tiū chiâⁿ chò chi̍t-ê Seyfert seng-hē.
Seyfert seng-hē ê tiong-sim, kî-si̍t ū chi̍t-lia̍p chhiau-tōa chit-liōng o͘-tōng.</p><h2 id=kip-lán-hū-kīn-ê-kńg-lê-á-sing-hē-ngc-4945>[KIP] Lán hū-kīn ê Kńg-lê-á sing-hē NGC 4945</h2><p>Tse sī tuā kńg-lê-á sing-hē NGC 4945 ê ti̍k-siá, tsit-ê ú-tiū sing-hē sī tsi̍t-ê tshik-hiòng sing-hē, kah lán ê Gîn-hô-hē sī tsha-put-to tuā.
Tī tsit-tiunn tshái-sik ê bōng-uán-kiànn iánn-siōng lāi-té, lán ē-tàng tshing-tshóo khuànn-tio̍h NGC 4945 ū kāu thôo-hún ê sing-hē-puânn, siàu-liân ê nâ-sik sing-hē-thuân, kah hún-âng-á-sik ê hîng-tshinn hîng-sîng-khu.
NGC 4945 tī lâm-thian sing-tsō Puàn-jîn-má-tsō ê hong-hiòng, lī lán tsha-put-to 1300 bān kng-nî hn̄g ê sóo-tsāi, án-ne tsha-put-to sī lán kàu Sian-lú-tsō sing-hē kū-lî ê 6 puē hn̄g.
Sian-lú-tsō sing-hē sī lī lán Gîn-hô-hē siōng kīn ê sing-hē.
Lán nā-sī kng-ha̍k bōng-uán-kiànn lâi kā khuànn, NGC 4945 ê sing-hē tiong-sim-khu si̍t-tsāi sī khuànn bô.
M̄-koh X-kng kah âng-guā-suànn kuan-tshik piáu-sī, i ê hi̍k-sim-khu ū tsiok bîng-hián ê ko-lîng huat-siā kah hîng-tshinn hîng-sîng ua̍h-tāng.
tsit-lia̍p tshàng tī sing-hē tiong-sim, ua̍h-tōng-li̍k tsiok kiông ê hi̍k-sim, hōo tsit-ê huâ-lē ê tó-ú-tiū tsiânn tsò tsi̍t-ê Seyfert sing-hē.
Seyfert sing-hē ê tiong-sim, kî-si̍t ū tsi̍t-lia̍p tshiau-tuā tsit-liōng oo-tōng.</p><h2 id=english-nearby-spiral-galaxy-ngc-4945>[English] Nearby Spiral Galaxy NGC 4945</h2><p>Large spiral galaxy NGC 4945 is seen nearly <a href=https://apod.nasa.gov/apod/ap010510.html>edge-on</a> in this cosmic galaxy close-up.
It's almost the size of our <a href=https://apod.nasa.gov/apod/ap140724.html>Milky Way Galaxy</a>.
NGC 4945's own dusty disk, young blue star clusters, and pink star forming regions standout in the colorful telescopic frame.
About 13 million light-years distant toward the <a href=http://www.astro.wisc.edu/~dolan/constellations/extra/Centaurus.html>expansive</a> southern constellation <a href=http://www.hawastsoc.org/deepsky/cen/index.html>Centaurus</a>, NGC 4945 is only about six times farther away than Andromeda, the nearest large spiral galaxy to the Milky Way.
Though this galaxy's central region is largely hidden from view for optical telescopes, X-ray and infrared observations indicate <a href=http://arxiv.org/abs/astro-ph/0002244>significant</a> high energy emission and star formation in the core <a href=http://www.eso.org/public/news/eso0931/>of NGC 4945</a>.
Its obscured but active nucleus qualifies the gorgeous island universe as <a href=https://apod.nasa.gov/apod/ap010701.html>a Seyfert galaxy</a> and home to a central supermassive black hole.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>Spiral Galaxy</td></tr><tr><td>NGC 4945</td><td>NGC sù-kiú-sù-ngó͘</td><td>NGC sù-kiú-sù-ngóo</td><td>NGC 4945</td><td>NGC 4945</td></tr><tr><td>側向星系</td><td>chhek-hiòng seng-hē</td><td>tshik-hiòng sing-hē</td><td>側向星系</td><td>edge-on galaxy</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic disk</td></tr><tr><td>星系團</td><td>seng-hē-thoân</td><td>sing-hē-thuân</td><td>星系團</td><td>star clusters</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star forming region</td></tr><tr><td>半人馬座</td><td>Poàn-jîn-má-chō</td><td>Puàn-jîn-má-tsō</td><td>半人馬座</td><td>Centaurus</td></tr><tr><td>仙女座</td><td>Sian-lú-chō</td><td>Sian-lú-tsō</td><td>仙女座</td><td>Andromeda</td></tr><tr><td>Seyfert 星系</td><td>Seyfert seng-hē</td><td>Seyfert sing-hē</td><td>西佛星系</td><td>Seyfert galaxy</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220225/>昨昏 ê 圖：毅力號 tī 火星 ê 第 354 工 火星日</a>
</span><span class=post_next><a href=https://apod.tw/daily/20220227/>明仔載 ê 圖：地出 1 號相片：歷史相片 ê 重製</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>