<!doctype html><html lang=en><head><title>Ngc 346 星團內底 ê 少年恆星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 346 星團內底 ê 少年恆星"><meta property="og:description" content="NGC 346 星團內底 ê 大質量恆星 ê 歲壽足短 ê，毋閣 in 足活潑 ê。"><meta property="og:url" content="https://apod.tw/daily/20220512/"><meta property="og:image" content="https://apod.nasa.gov/apod/fap/image/2205/ngc346_hst_b1024.jpg"><link rel=canonical href=https://apod.tw/daily/20220512/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. May 2022</p><h1 class=post_title>NGC 346 星團內底 ê 少年恆星</h1><div class=post_body><div class=post_inner><img src=https://apod.nasa.gov/apod/fap/image/2205/ngc346_hst_b1024.jpg alt=/home/runner/work/apod-taigi.github.io/apod-taigi.github.io/content/daily/2022/05/20220512.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220512.html>Young Stars of NGC 346</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>；感謝：Antonella Nota (ESA/<a href=https://www.stsci.edu/>STScI</a>) <a href="https://www.stsci.edu/cgi-bin/get-address-info?id=10248&amp;markupFormat=html&amp;observatory=HST">et al.</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl4crpi8l03ok01zp0dw5b4sh height=180 width=500 frameborder=0 scrolling=no></iframe></div><h2 id=漢羅-ngc-346-星團內底-ê-少年恆星>[漢羅] NGC 346 星團內底 ê 少年恆星</h2><p>NGC 346 星團內底 ê <a href=https://apod.nasa.gov/apod/ap991130.html>大質量恆星</a> ê 歲壽足短 ê，毋閣 in 足 <a href=https://chandra.harvard.edu/photo/2003/ngc346/index.html>活潑</a> ê。
這个星團藏 tī <a href=https://apod.tw/daily/20210105/>小麥哲倫星雲</a> 上大 ê 恆星形成區內底，離咱差不多有 21 萬光年遠。
恆星風 kah 輻射 tī 差不多 200 光年闊 ê 氣體 kah 塗粉雲內底，掃出一个星際閬縫，<a href=https://www.spitzer.caltech.edu/news/ssc2005-23-spitzer-captures-cosmic-mountains-of-creation>驅動</a> 恆星形成，雕出恆星形成區實密 ê 內圍。
這个恆星形成區去 hŏng 編做 N66，伊內底嘛有足濟 <a href=https://apod.nasa.gov/apod/ap080916.html>嬰仔恆星</a>。
星團內底四界攏是這寡 <a href=https://chandra.harvard.edu/edu/formal/stellar_ev/story/index2.html>嬰仔恆星</a>，in 干焦 300 到 500 萬歲爾爾，in 核心 ê <a href=https://solarsystem.nasa.gov/genesismission/science/module1/index.html>水素</a> 猶未開始燒。
這張 <a href=https://hubblesite.org/contents/media/images/2005/35/1818-Image.html>Hubble 太空望遠鏡</a> ê 假色影像內底，可見光是藍色 ê，近紅外線是青色 ê，水素原子發射線是紅色 ê。</p><h2 id=poj-ngc-346-seng-thoân-lāi-té-ê-siàu-liân-hêng-chhiⁿ>[POJ] NGC 346 seng-thoân lāi-té ê siàu-liân hêng-chhiⁿ</h2><p>NGC 346 seng-thoân lāi-té ê tōa-chit-liōng hêng-chhiⁿ ê hòe-siū chiok té--ê, m̄-koh in chiok oa̍h-phoat--ê.
Chit ê seng-thoân chhàng tī Sió Be̍h-thiat-lûn seng-hûn siōng tōa ê hêng-chhiⁿ hêng-sêng-khu lāi-té, lî lán chha-put-to ū 21 bān kng-nî hn̄g.
Hêng-chhiⁿ-hong kah hok-siā tī chha-put-to 200 kng-nî khoah ê khì-thé kah thô͘-hún-hûn lāi-té, sàu chhut chi̍t ê seng-chè làng-phāng, khu-tōng hêng-chhiⁿ hêng-sêng, tiau chhut hêng-chhiⁿ hêng-sêng-khu cha̍t-ba̍t ê lāi-ûi.
Chit ê hêng-chhiⁿ hêng-sêng-khu khì hŏng pian chò N66, i lāi-té mā ū chiok chōe îⁿ-á hêng-chhiⁿ.
Seng-thoân lāi-té sì-kè lóng-sī chit kóa îⁿ-á hêng-chhiⁿ, in kan-na 300 kàu 500 bān hòe niā-niā, in he̍k-sim ê chúi-sò͘ iáu-bōe khai-sí sio.
Chit tiuⁿ Hubble Thài-khong-bōng-oán-kiàⁿ ê ká-sek iáⁿ-siōng lāi-té, khó-kiàn-kng sī nâ-sek--ê, kīn-âng-gōa-sòaⁿ sī chhiⁿ-sek--ê, chúi-sò͘ goân-chú hoat-siā-sòaⁿ sī âng-sek--ê.</p><h2 id=kip-ngc-346-sing-thuân-lāi-té-ê-siàu-liân-hîng-tshinn>[KIP] NGC 346 sing-thuân lāi-té ê siàu-liân hîng-tshinn</h2><p>NGC 346 sing-thuân lāi-té ê tuā-tsit-liōng hîng-tshinn ê huè-siū tsiok té--ê, m̄-koh in tsiok ua̍h-phuat--ê.
Tsit ê sing-thuân tshàng tī Sió Be̍h-thiat-lûn sing-hûn siōng tuā ê hîng-tshinn hîng-sîng-khu lāi-té, lî lán tsha-put-to ū 21 bān kng-nî hn̄g.
Hîng-tshinn-hong kah hok-siā tī tsha-put-to 200 kng-nî khuah ê khì-thé kah thôo-hún-hûn lāi-té, sàu tshut tsi̍t ê sing-tsè làng-phāng, khu-tōng hîng-tshinn hîng-sîng, tiau tshut hîng-tshinn hîng-sîng-khu tsa̍t-ba̍t ê lāi-uî.
Tsit ê hîng-tshinn hîng-sîng-khu khì hŏng pian tsò N66, i lāi-té mā ū tsiok tsuē înn-á hîng-tshinn.
Sing-thuân lāi-té sì-kè lóng-sī tsit kuá înn-á hîng-tshinn, in kan-na 300 kàu 500 bān huè niā-niā, in hi̍k-sim ê tsuí-sòo iáu-buē khai-sí sio.
Tsit tiunn Hubble Thài-khong-bōng-uán-kiànn ê ká-sik iánn-siōng lāi-té, khó-kiàn-kng sī nâ-sik--ê, kīn-âng-guā-suànn sī tshinn-sik--ê, tsuí-sòo guân-tsú huat-siā-suànn sī âng-sik--ê.</p><h2 id=english-young-stars-of-ngc-346>[English] Young Stars of NGC 346</h2><p>The <a href=https://apod.nasa.gov/apod/ap991130.html>massive stars</a> of NGC 346 are short lived, but very <a href=https://chandra.harvard.edu/photo/2003/ngc346/index.html>energetic</a>.
The star cluster is embedded in the largest star forming region in the <a href=https://apod.nasa.gov/apod/ap210105.html>Small Magellanic Cloud</a>, some 210,000 light-years distant.
Their winds and radiation sweep out an interstellar cavern in the gas and dust cloud about 200 light-years across, <a href=https://www.spitzer.caltech.edu/news/ssc2005-23-spitzer-captures-cosmic-mountains-of-creation>triggering</a> star formation and sculpting the region's dense inner edge.
Cataloged as N66, the star forming region also appears to contain a large population of [infant stars][infant stars 1].
A mere 3 to 5 million years old and not yet <a href=https://solarsystem.nasa.gov/genesismission/science/module1/index.html>burning hydrogen</a> in their cores, the <a href=https://chandra.harvard.edu/edu/formal/stellar_ev/story/index2.html>infant stars</a> are strewn about the embedded star cluster.
In this false-color <a href=https://hubblesite.org/contents/media/images/2005/35/1818-Image.html>Hubble Space Telescope image</a>, visible and near-infrared light are seen as blue and green, while light from atomic hydrogen emission is red.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>大質量恆星</td><td>tōa-chit-liōng hêng-chhiⁿ</td><td>tuā-tsit-liōng hîng-tshinn</td><td>大質量恆星</td><td>massive star</td></tr><tr><td>小麥哲倫星雲</td><td>Sió Be̍h-thiat-lûn seng-hûn</td><td>Sió Be̍h-thiat-lûn sing-hûn</td><td>小麥哲倫星雲</td><td>Small Magellanic Cloud (SMC)</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star formation region</td></tr><tr><td>嬰仔恆星</td><td>îⁿ-á hêng-chhiⁿ</td><td>înn-á hîng-tshinn</td><td>嬰仔恆星</td><td>infant star</td></tr><tr><td>少年恆星</td><td>siàu-liân hêng-chhiⁿ</td><td>siàu-liân hîng-tshinn</td><td>少年恆星</td><td>young tar</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>Hubble 太空望遠鏡</td><td>Hubble Thài-khong-bōng-oán-kiàⁿ</td><td>Hubble Thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>假色影像</td><td>ká-sek iáⁿ-siōng</td><td>ká-sik iánn-siōng</td><td>假色影像</td><td>false-color image</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>輻射</td><td>hok-siā</td><td>hok-siā</td><td>輻射</td><td>radiation</td></tr><tr><td>NGC 346</td><td>NGC sam-sù-lio̍k</td><td>NGC sam-sù-lio̍k</td><td>NGC 346</td><td>NGC 346</td></tr><tr><td>N66</td><td>N la̍k-cha̍p-la̍k</td><td>N la̍k-tsa̍p-la̍k</td><td>N66</td><td>N66</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220511/>昨昏 ê 圖：重力 ê 笑容</a>
</span><span class=post_next><a href=https://apod.tw/daily/20220513/>明仔載 ê 圖：銀河 ê 烏洞</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>