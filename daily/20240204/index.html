<!doctype html><html lang=en><head><title>哈伯太空望遠鏡 翕 ê 圓錐星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="哈伯太空望遠鏡 翕--ê 圓錐星雲"><meta property="og:description" content="一陣恆星 tī 一个叫做 圓錐星雲 ê 大塗粉柱內底當咧形成。"><meta property="og:url" content="https://apod.tw/daily/20240204/"><meta property="og:image" content="https://apod.nasa.gov/apod/image/2402/cone_hubbleschmidt_960.jpg"><link rel=canonical href=https://apod.tw/daily/20240204/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. February 2024</p><h1 class=post_title>哈伯太空望遠鏡 翕--ê 圓錐星雲</h1><div class=post_body><div class=post_inner><img src=https://apod.nasa.gov/apod/image/2402/cone_hubbleschmidt_960.jpg alt=/home/runner/work/apod-taigi.github.io/apod-taigi.github.io/content/daily/2024/02/20240204.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240204.html>The Cone Nebula from Hubble</a></li><li>影像來源：<a href=https://hla.stsci.edu/>Hubble Legacy Archive</a>, <a href=https://www.nasa.gov/>NASA</a>, <a href=https://www.esa.int/>ESA</a> - 資料處理 & <a href=https://creativecommons.org/licenses/by/2.0/>許可</a>: <a href=https://geckzilla.com/>Judy Schmidt</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cltnebdgg01tf01si6nkj0o4r height=180 width=500 frameborder=0 scrolling=no></iframe></div><h2 id=漢羅-哈伯太空望遠鏡-翕--ê-圓錐星雲>[漢羅] 哈伯太空望遠鏡 翕--ê 圓錐星雲</h2><p>一陣恆星 tī 一个叫做 圓錐星雲 ê 大塗粉柱內底當咧形成。
Tī <a href=https://esahubble.org/science/formation_of_stars/>恆星托兒所內底</a>，拄生出來 ê 恆星 ê 高能恆星風 kā 氣體塗粉雲雕做圓錐形、<a href=https://apod.nasa.gov/apod/ap011125.html>柱仔形</a>、kah 壯觀 ê <a href=http://www.goodearthgraphics.com/virtcave/staltite/staltite.html>水流形</a>。
一个有名 ê 例就是 <a href=https://apod.nasa.gov/apod/ap230110.html>圓錐星雲</a>，伊就 chhāi tī 銀河內底一个足光足大 ê 恆星形成區 <a href=https://apod.nasa.gov/apod/ap201226.html>NGC 2264</a> 內底。
這張目前為止有上清楚細節 ê <a href=https://en.wikipedia.org/wiki/Cone_nebula>圓錐星雲</a> <a href=https://www.flickr.com/photos/geckzilla/13313909663/>特寫相片</a>，是 kā 踅地球咧行 ê <a href=https://esahubble.org/about/>哈伯太空望遠鏡</a> 幾若擺觀測 ê 結果疊出來 ê。
<a href=https://apod.nasa.gov/apod/ap190416.html>圓錐星雲</a> tī <a href=https://en.wikipedia.org/wiki/Monoceros>麒麟座</a> 內底，離咱差不多 2500 <a href=https://spaceplace.nasa.gov/light-year/>光年</a> 遠。
伊 ê 大細差不多有 7 光年長，毋過 <a href=https://apod.nasa.gov/apod/image/0205/cone_hst_label.jpg>相片內底</a> 是圓錐星雲 ê 頭，才佔 2.5 光年長爾爾。
伊就 chhāi tī <a href=http://www.atlasoftheuniverse.com/galaxy.html>咱銀河 ê 頷頸區</a>，這个距離才比咱太陽 kah 伊上倚 ê <a href=https://apod.nasa.gov/apod/ap160825.html>厝邊恆星系統</a> <a href=https://apod.nasa.gov/apod/ap120628.html>半人馬座 Alpha</a> 距離 ê 一半較加爾爾。
1997 年哈伯紅外線 kha-mé-lah 翕著 ê 大質量恆星 <a href=https://apod.nasa.gov/apod/ap970611.html>NGC 2264 IRS</a>，就 tī 相片頂懸，伊可能就是 kā 圓錐星雲 <a href=https://t4.ftcdn.net/jpg/05/92/36/97/360_F_592369798_B4z51rOFjAw2rzf0CuZmcv8Pic6OpiB9.jpg>雕出來 ê 恆星風</a> ê 源頭。
<a href=https://apod.nasa.gov/apod/ap070509.html>圓錐星雲</a> ê 紅色面紗，是塗粉 kah 發光 ê 水素氣體發出來 ê 光。</p><h2 id=poj-ha-peh-thài-khong-bōng-oán-kiàⁿ-hip--ê-îⁿ-chui-seng-hûn>[POJ] Ha-peh Thài-khong Bōng-oán-kiàⁿ hip--ê Îⁿ-chui Seng-hûn</h2><p>Chi̍t-tīn hêng-chheⁿ tī chi̍t-ê kiò-chò Îⁿ-chui Seng-hûn ê tōa thô͘-hún thiāu lāi-té tng-leh hêng-sêng.
Tī hêng-chheⁿ thok-jî-só͘ lāi-té, tú seⁿ--chhut-lâi ê hêng-chheⁿ ê ko-lêng hêng-chheⁿ-hong kā khì-thé thô͘-hún hûn tiau chò îⁿ-chui-hêng, thiāu-á hêng, kah chòng-koan ê chúi-lâu-hêng.
Chi̍t-ê ū-miâ ê lē tio̍h-sī Îⁿ-chui Seng-hûn, i to̍h chhāi tī Gîn-hô lāi-té chi̍t-ê chiok kng chiok tōa ê hêng-chheⁿ hêng-sêng-khu NGC 2264 lāi-té.
Chit-tiuⁿ bo̍k-chêng ûi-chí ū siōng chheng-chhó sè-chiat ê Îⁿ-chui Seng-hûn te̍k-siá siòng-phìⁿ, sī kā se̍h Tē-kiû leh kiâⁿ ê Ha-peh Thài-khong Bōng-oán-kiàⁿ kúi-nā pái koan-chhek ê kiat-kó tha̍h--chhut-lâi ê.
Îⁿ-chui Seng-hûn tī Kî-lîn-chō lāi-té, lī lán chha-put-to 2500 kng-nî hn̄g.
I ê tōa-sè chha-put-to ū 7 kng-nî tn̂g, m̄-koh siòng-phìⁿ lāi-té sī Îⁿ-chui Seng-hûn ê thâu, chiah chiàm 2.5 kng-nî tn̂g niā-niā.
I tō chhāi tī lán Gîn-hô ê ām-kún khu, chit-ê kū-lî chiah pí lán Thài-iông kah i siōng óa ê chhù-piⁿ hêng-chheⁿ hē-thóng Pòaⁿ-jîn-má-chō Alpha kū-lî ê chi̍t-pòaⁿ khah-ke niā-niā.
1997 nî Ha-peh âng-gōa-sòaⁿ kha-mé-lah hip--tio̍h ê tōa chit-liōng hêng-chheⁿ NGC 2264 IRS, to̍h tī siòng-phìⁿ téng-koân, i khó-lêng to̍h-sī kā Îⁿ-chui Seng-hûn tiau--chhut-lâi ê hêng-chheⁿ-hong ê goân-thâu.
Îⁿ-chui Seng-hûn ê âng-sek bīn-se, sī thô͘-hún kah hoat-kng ê chúi-sò͘ khì-thé hoat--chhut-lâi ê kng.</p><h2 id=kip-ha-peh-thài-khong-bōng-uán-kiànn-hip--ê-înn-tsui-sing-hûn>[KIP] Ha-peh Thài-khong Bōng-uán-kiànn hip--ê Înn-tsui Sing-hûn</h2><p>Tsi̍t-tīn hîng-tshenn tī tsi̍t-ê kiò-tsò Înn-tsui Sing-hûn ê tuā thôo-hún thiāu lāi-té tng-leh hîng-sîng.
Tī hîng-tshenn thok-jî-sóo lāi-té, tú senn--tshut-lâi ê hîng-tshenn ê ko-lîng hîng-tshenn-hong kā khì-thé thôo-hún hûn tiau tsò înn-tsui-hîng, thiāu-á hîng, kah tsòng-kuan ê tsuí-lâu-hîng.
Tsi̍t-ê ū-miâ ê lē tio̍h-sī Înn-tsui Sing-hûn, i to̍h tshāi tī Gîn-hô lāi-té tsi̍t-ê tsiok kng tsiok tuā ê hîng-tshenn hîng-sîng-khu NGC 2264 lāi-té.
Tsit-tiunn bo̍k-tsîng uî-tsí ū siōng tshing-tshó sè-tsiat ê Înn-tsui Sing-hûn ti̍k-siá siòng-phìnn, sī kā se̍h Tē-kiû leh kiânn ê Ha-peh Thài-khong Bōng-uán-kiànn kuí-nā pái kuan-tshik ê kiat-kó tha̍h--tshut-lâi ê.
Înn-tsui Sing-hûn tī Kî-lîn-tsō lāi-té, lī lán tsha-put-to 2500 kng-nî hn̄g.
I ê tuā-sè tsha-put-to ū 7 kng-nî tn̂g, m̄-koh siòng-phìnn lāi-té sī Înn-tsui Sing-hûn ê thâu, tsiah tsiàm 2.5 kng-nî tn̂g niā-niā.
I tō tshāi tī lán Gîn-hô ê ām-kún khu, tsit-ê kū-lî tsiah pí lán Thài-iông kah i siōng uá ê tshù-pinn hîng-tshenn hē-thóng Puànn-jîn-má-tsō Alpha kū-lî ê tsi̍t-puànn khah-ke niā-niā.
1997 nî Ha-peh âng-guā-suànn kha-mé-lah hip--tio̍h ê tuā tsit-liōng hîng-tshenn NGC 2264 IRS, to̍h tī siòng-phìnn tíng-kuân, i khó-lîng to̍h-sī kā Înn-tsui Sing-hûn tiau--tshut-lâi ê hîng-tshenn-hong ê guân-thâu.
Înn-tsui Sing-hûn ê âng-sik bīn-se, sī thôo-hún kah huat-kng ê tsuí-sòo khì-thé huat--tshut-lâi ê kng.</p><h2 id=english-the-cone-nebula-from-hubble>[English] The Cone Nebula from Hubble</h2><p>Stars are forming in the gigantic dust pillar called the Cone Nebula.
Cones, <a href=https://apod.nasa.gov/apod/ap011125.html>pillars</a>, and majestic <a href=http://www.goodearthgraphics.com/virtcave/staltite/staltite.html>flowing shapes</a> abound in <a href=https://esahubble.org/science/formation_of_stars/>stellar nurseries</a> where natal clouds of gas and dust are buffeted by energetic winds from newborn stars.
The <a href=https://apod.nasa.gov/apod/ap230110.html>Cone Nebula</a>, a well-known example, lies within the bright galactic star-forming region <a href=https://apod.nasa.gov/apod/ap201226.html>NGC 2264</a>.
The <a href=https://en.wikipedia.org/wiki/Cone_nebula>Cone</a> was captured in unprecedented detail in <a href=https://www.flickr.com/photos/geckzilla/13313909663/>this close-up composite</a> of several observations from the Earth-orbiting <a href=https://esahubble.org/about/>Hubble Space Telescope</a>.
While the <a href=https://apod.nasa.gov/apod/ap190416.html>Cone Nebula</a>, about 2,500 <a href=https://spaceplace.nasa.gov/light-year/>light-year</a>s away in <a href=https://en.wikipedia.org/wiki/Monoceros>Monoceros</a>, is around 7 light-years long, <a href=https://apod.nasa.gov/apod/image/0205/cone_hst_label.jpg>the region</a> pictured here surrounding the cone's blunted head is a mere 2.5 light-years across.
In <a href=http://www.atlasoftheuniverse.com/galaxy.html>our neck of the galaxy</a> that distance is just over half way from our Sun to its <a href=https://apod.nasa.gov/apod/ap160825.html>nearest stellar neighbors</a> in the <a href=https://apod.nasa.gov/apod/ap120628.html>Alpha Centauri</a> star system.
The massive star <a href=https://apod.nasa.gov/apod/ap970611.html>NGC 2264 IRS</a>, seen by Hubble's infrared camera in 1997, is the likely source of the <a href=https://t4.ftcdn.net/jpg/05/92/36/97/360_F_592369798_B4z51rOFjAw2rzf0CuZmcv8Pic6OpiB9.jpg>wind sculpting</a> the Cone Nebula and lies off the top of the image.
The <a href=https://apod.nasa.gov/apod/ap070509.html>Cone Nebula</a>'s reddish veil is produced by dust and glowing hydrogen gas.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>圓錐星雲</td><td>Îⁿ-chui Seng-hûn</td><td>Înn-tsui Sing-hûn</td><td>錐狀星雲</td><td>Cone Nebula</td></tr><tr><td>恆星風</td><td>hêng-chheⁿ-hong</td><td>hîng-tshenn-hong</td><td>恆星風</td><td>stellar wind</td></tr><tr><td>銀河</td><td>Gîn-hô</td><td>Gîn-hô</td><td>銀河</td><td>Milky Way</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star-forming region</td></tr><tr><td>NGC 2264</td><td>NGC jī-jī-lio̍k-sù</td><td>NGC jī-jī-lio̍k-sù</td><td>NGC 2264</td><td>NGC 2264</td></tr><tr><td>哈伯太空望遠鏡</td><td>Ha-peh Thài-khong Bōng-oán-kiàⁿ</td><td>Ha-peh Thài-khong Bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>麒麟座</td><td>Kî-lîn-chō</td><td>Kî-lîn-tsō</td><td>麒麟座</td><td>Monoceros</td></tr><tr><td>半人馬座 Alpha</td><td>Poàn-jîn-má-chō Alpha</td><td>Puàn-jîn-má-tsō Alpha</td><td>半人馬座 Alpha</td><td>Alpha Centauri</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240203/>昨昏 ê 圖：阿波羅 14 號：Ùi Antares 看著 ê 景色</a>
</span><span class=post_next><a href=https://apod.tw/daily/20240205/>明仔載 ê 圖：船底座星雲 ê 核心</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>