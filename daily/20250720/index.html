<!doctype html><html lang=en><head><title>月球正面 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="月球正面"><meta property="og:description" content="這張美麗 ê 相片，是用月球探測軌道衛星 (LRO) ê 闊幅 kha-mé-lah kā 1300 張相片鬥做伙，成做咱熟似 ê 月球正面。"><meta property="og:url" content="https://apod.tw/daily/20250720/"><meta property="og:image" content="https://apod.nasa.gov/apod/image/2507/lroc_wac_nearside800lab.jpg"><link rel=canonical href=https://apod.tw/daily/20250720/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. July 2025</p><h1 class=post_title>月球正面</h1><div class=post_body><div class=post_inner><img src=https://apod.nasa.gov/apod/image/2507/lroc_wac_nearside800lab.jpg alt=/home/runner/work/apod-taigi.github.io/apod-taigi.github.io/content/daily/2025/07/20250720.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250720.html>Lunar Nearside</a></li><li>影像來源: <a href=https://www.nasa.gov/>NASA</a>/<a href=https://www.gsfc.nasa.gov/>GSFC</a>/ Arizona State Univ. /<a href=https://lroc.sese.asu.edu/index.html>Lunar Reconnaissance Orbiter</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-月球正面>[漢羅] 月球正面</h2><p>這張美麗 ê 相片，是用月球探測軌道衛星 (LRO) ê 闊幅 kha-mé-lah kā 1300 張相片鬥做伙，成做咱熟似 ê 月球正面。
毋過，啥物是「月球正面」？是啥物原因會有「月球正面」咧？
月球毋但家己會自轉，嘛會踅地球公轉，而且踅 ê 速度仝款，差不多攏是 28 工。
這款「潮汐鎖定」ê 現象，造成月球會永遠用仝一面面對地球，咱就 kā 當做是「月球正面」。
咱 tī 這張鬥出來 ê 懸解析度相片內底，會當看著月球正面彼寡烏烏、平平 ê 月海（實際上彼是一个去予熔岩淹過 ê 隕石坑），kah 彼寡敧敧曲曲 ê 懸山。
這寡景色，對地球頂懸 ê 天文愛好者來講，就敢若咧行灶跤仝款。
你嘛會使 tī 這張圖頂懸揣你上愛 ê 月海抑是較大窟 ê 隕石坑。
這張圖所用 ê 相片，攏是 LRO tī 2010 年 12 月 開兩禮拜 ê 時間翕--ê。</p><h2 id=poj-goeh-kiû-chiàⁿ-bīn>[POJ] Goe̍h-kiû chiàⁿ-bīn</h2><p>Chit-tiuⁿ bí-lē ê siòng-phìⁿ, sī iōng Goe̍h-kiû Thàm-chhek kúi-tō ūi-chhiⁿ (LRO) ê khoah-pak kha-mé-lah kā 1300 tiuⁿ siòng-phìⁿ tàu chò-hóe, chiâⁿ-chò lán se̍k-sāi ê Goe̍h-kiû chiàⁿ-bīn.
M̄-koh, siáⁿ-mih sī "Goe̍h-kiû chiàⁿ-bīn"?
Sī siáⁿ-mih goân-in ē ū "Goe̍h-kiû chiàⁿ-bīn" leh?
Goe̍h-kiû m̄-nā ka-kī ē chū-choán, mā ē se̍h Tē-kiû kong-choán, jî-chhiáⁿ se̍h ê sok-tō͘ kāng-khoán, chha-put-to lóng sī 28 kang.
Chit-khoán "Tiâu-se̍k só-tēng" ê hiān-siōng, chō-sêng Goe̍h-kiû ē éng-oán iōng kāng chi̍t-bīn bīn-tùi Tē-kiû, lán tō kā tòng-chò sī "Goe̍h-kiû chiàⁿ-bīn".
Lán tī chit-tiuⁿ tàu--chhut-lâi ê koân kái-sek-tō͘ siòng-phìⁿ lāi-té, ē-tàng khòaⁿ-tio̍h Goe̍h-kiû chiàⁿ-bīn hit-kóa o͘-o͘, pêⁿ-pêⁿ ê Goe̍h-hái (si̍t-chè-siōng he sī chi̍t-ē khì hō͘ iông-giâm im--kòe ê ún-se̍k-kheⁿ), kah hit-kóa khi-khi-khiau-khiau ê koân-soaⁿ.
Chit kóa kéng-se̍k, tùi Tē-kiû téng-koân ê thian-bûn ài-hó-chiá lâi-kóng, tō ká-ná leh kiâⁿ chàu-kha kāng-khoán.
Lí mā ē-sái tī chit-tiuⁿ tô͘ téng-koân chhōe lí siōng-ài ê Goe̍h-hái ia̍h-sī khah tōa-khut ê ún-se̍k-kheⁿ.
Chit-tiuⁿ tô͘ só͘ iōng ê siòng-phìⁿ, lóng sī LRO tī 2010 nî 12 goe̍h khai nn̄g lé-pài ê sî-kan hip--ê.</p><h2 id=kip-gueh-kiû-tsiànn-bīn>[KIP] Gue̍h-kiû tsiànn-bīn</h2><p>Tsit-tiunn bí-lē ê siòng-phìnn, sī iōng Gue̍h-kiû Thàm-tshik kuí-tō uī-tshinn (LRO) ê khuah-pak kha-mé-lah kā 1300 tiunn siòng-phìnn tàu tsò-hué, tsiânn-tsò lán si̍k-sāi ê Gue̍h-kiû tsiànn-bīn.
M̄-koh, siánn-mih sī "Gue̍h-kiû tsiànn-bīn"?
Sī siánn-mih guân-in ē ū "Gue̍h-kiû tsiànn-bīn" leh?
Gue̍h-kiû m̄-nā ka-kī ē tsū-tsuán, mā ē se̍h Tē-kiû kong-tsuán, jî-tshiánn se̍h ê sok-tōo kāng-khuán, tsha-put-to lóng sī 28 kang.
Tsit-khuán "Tiâu-si̍k só-tīng" ê hiān-siōng, tsō-sîng Gue̍h-kiû ē íng-uán iōng kāng tsi̍t-bīn bīn-tuì Tē-kiû, lán tō kā tòng-tsò sī "Gue̍h-kiû tsiànn-bīn".
Lán tī tsit-tiunn tàu--tshut-lâi ê kuân kái-sik-tōo siòng-phìnn lāi-té, ē-tàng khuànn-tio̍h Gue̍h-kiû tsiànn-bīn hit-kuá oo-oo, pênn-pênn ê Gue̍h-hái (si̍t-tsè-siōng he sī tsi̍t-ē khì hōo iông-giâm im--kuè ê ún-si̍k-khenn), kah hit-kuá khi-khi-khiau-khiau ê kuân-suann.
Tsit kuá kíng-si̍k, tuì Tē-kiû tíng-kuân ê thian-bûn ài-hó-tsiá lâi-kóng, tō ká-ná leh kiânn tsàu-kha kāng-khuán.
Lí mā ē-sái tī tsit-tiunn tôo tíng-kuân tshuē lí siōng-ài ê Gue̍h-hái ia̍h-sī khah tuā-khut ê ún-si̍k-khenn.
Tsit-tiunn tôo sóo iōng ê siòng-phìnn, lóng sī LRO tī 2010 nî 12 gue̍h khai nn̄g lé-pài ê sî-kan hip--ê.</p><h2 id=english-lunar-nearside>[English] Lunar Nearside</h2><p>About 1,300 images from the Lunar Reconnaissance Orbiter spacecraft's wide angle camera were used to compose this spectacular view of a familiar face - <a href=https://lroc.im-ldi.com/images/293>the lunar nearside</a>.
But why is there a lunar nearside?
The Moon rotates on its axis and <a href=http://en.wikipedia.org/wiki/Orbit_of_the_Moon>orbits the Earth</a> at the same rate, about once every 28 days.
<a href=https://en.wikipedia.org/wiki/Tidal_locking>Tidally locked</a> in this configuration, the <a href=https://svs.gsfc.nasa.gov/4709>synchronous rotation</a> always keeps one side, the nearside, <a href=https://www.planetary.org/articles/the-two-faced-moon>facing Earth</a>.
As a result, featured in remarkable detail in the <a href=https://lroc.im-ldi.com/visit/exhibits/1/gallery/17>full resolution mosaic</a>, the <a href=https://apod.nasa.gov/apod/ap080208.html>smooth, dark</a>, lunar maria (actually lava-flooded impact basins), and rugged highlands, are well-known to earthbound skygazers.
To find your favorite mare or large crater, just <a href=image/2507/lroc_wac_nearside800lab.jpg>follow this link</a> or slide your cursor over the picture.
The LRO images used to construct the mosaic were recorded over a two week period in December 2010.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>月球探測軌道衛星</td><td>Goe̍h-kiû Thàm-chhek kúi-tō ūi-chhiⁿ</td><td>Gue̍h-kiû Thàm-tshik kuí-tō uī-tshinn</td><td>月球探測軌道衛星</td><td>Lunar Reconnaissance Orbiter (LRO)</td></tr><tr><td>潮汐鎖定</td><td>Tiâu-se̍k só-tēng</td><td>Tiâu-si̍k só-tīng</td><td>潮汐鎖定</td><td>Tidal Locking</td></tr><tr><td>懸解析度</td><td>koân kái-sek-tō͘</td><td>kuân kái-sik-tōo</td><td>高解析度</td><td>High Resolution</td></tr><tr><td>月海</td><td>Goe̍h-hái</td><td>Gue̍h-hái</td><td>月海</td><td>Lunar Mare</td></tr><tr><td>熔岩</td><td>iông-giâm</td><td>iông-giâm</td><td>熔岩</td><td>Lava</td></tr><tr><td>隕石坑</td><td>ún-se̍k-kheⁿ</td><td>ún-si̍k-khenn</td><td>隕石坑</td><td>crater</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250718/>昨昏 ê 圖：國際太空站 kah 土星 行鬥陣</a>
</span><span class=post_next><a href=https://apod.tw/daily/20250721/>明仔載 ê 圖：韋伯太空望遠鏡 翕 ê 貓掌星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>