<!doctype html><html lang=en><head><title>影片：十 ê 次方 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="影片：十 ê 次方"><meta property="og:description" content="宇宙佇足細 ê 尺度看起來有偌無仝？佇足大 ê 尺度看起來有偌無仝？"><meta property="og:url" content="https://apod.tw/daily/20221204/"><meta property="og:image" content="https://img.youtube.com/vi/0fKBhvDjuy0/hqdefault.jpg"><meta property="og:video" content="https://www.youtube.com/watch?v=0fKBhvDjuy0"><link rel=canonical href=https://apod.tw/daily/20221204/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. December 2022</p><h1 class=post_title>影片：十 ê 次方</h1><div class=post_body><div class=post_inner><div class=video><iframe src=https://youtube.com/embed/0fKBhvDjuy0></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221204.html>Video: Powers of Ten</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://en.wikipedia.org/wiki/Charles_and_Ray_Eames>Charles & Ray Eames</a> (<a href=https://www.eamesoffice.com/>Eames Office</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clfmt99vv025k01tlg1vpcbme height=180 width=500 frameborder=0 scrolling=no></iframe></div><h2 id=漢羅-影片十-ê-次方>[漢羅] 影片：十 ê 次方</h2><p>宇宙佇足細 ê 尺度看起來有偌無仝？佇足大 ê 尺度看起來有偌無仝？
這支彼个時代有名 ê 科學短片，予咱看著這个壯觀 ê 比較。
<a href="http://www.youtube.com/watch?v=0fKBhvDjuy0">這支</a>「<a href=https://en.wikipedia.org/wiki/Powers_of_Ten_(film)>十 ê 次方</a>」影片，是 1960 年代正式製作、囥佇 YouTube 頂懸。
是 ùi 佇 <a href=https://apod.nasa.gov/apod/ap050724.html>Chicago 附近</a> leh 野餐 ê 毯仔 到 <a href=https://apod.tw/daily/20220615/>室女座星系團</a>。
每 10 秒，這支影像就搝遠一擺，來看 <a href=https://www.quora.com/What-does-it-mean-to-increase-something-by-a-factor-of-10-and-reduce-something-by-a-factor-of-10>10 倍</a> 大平方 ê 景色是啥物。
了後這支 9 分鐘 ê 影片就開始回送，每 2 秒搝近 10 倍來看，一直到看著一粒質子為止。
10 ê <a href=https://www.eamesoffice.com/the-work/powers-of-ten-a-rough-sketch/>平方</a> 實際上是照 <a href=https://en.wikipedia.org/wiki/Kees_Boeke>Kees Boeke</a> 佇 1957 年出版 ê「<a href=https://en.wikipedia.org/wiki/Cosmic_View>宇宙觀</a>」這本冊來--ê。
1960 年代尾期閣有一支以動畫為主 ê 影片「宇宙變焦」嘛是按呢。
改變觀看宇宙 ê 觀點是足 <a href=https://www.catit.com/wp-content/uploads/2021/04/All-you-need-to-become-your-cats-hero-5.jpg>迷人--ê</a>，嘛足有教育意義--ê。
這个部份有用 <a href=https://htwins.net/scale2/>較現代</a> ê 電腦技術 kā <a href=http://micro.magnet.fsu.edu/primer/java/scienceopticsu/powersof10/>重新製作</a>，包括開始彼幾若分鐘 ê 電影「<a href="http://www.youtube.com/watch?v=kNAUR7NQCLA">接觸未來</a>」。
這支影片 ê 創作者 <a href=http://en.wikipedia.org/wiki/Charles_and_Ray_Eames>Ray 佮 in 尪 Charles Eames</a> 攏足有遠見 ê 精神，而且嘛 <a href=https://en.wikipedia.org/wiki/Eames_Lounge_Chair_Wood>開創一條流行路</a>。</p><h2 id=poj-iáⁿ-phìⁿ-chap-ê-chhù-hong>[POJ] Iáⁿ-phìⁿ: Cha̍p ê Chhù-hong</h2><p>Ú-tiū tī chiok sè ê chhioh-tō͘ khòaⁿ--khí-lâi ū gōa bô kāng? Tī chiok tōa ê chhioh-tō͘ khòaⁿ--khí-lâi ū gōa bô kāng?
Chit ki hit-ê sî-tāi ū-miâ ê kho-ha̍k té-phìⁿ, hō͘ lán khòaⁿ-tio̍h chit ê chòng-koan ê pí-kàu.
Chit ki "Cha̍p ê Chhù-hong" iáⁿ-phìⁿ, sī 1960 nî-tāi chèng-sek chè-chok, khǹg tī YouTube téng-koân.
Sī ùi tī Chicago hù-kīn leh iá-chhan ê thán-á kàu Sek-lú-chō seng-hē-thoân.
Múi 10 bió, chit ki iáⁿ-siōng to̍h giú hn̄g chi̍t pái, lâi khòaⁿ 10 pōe tōa pêng-hong ê kéng-sek sī siáⁿ-mih.
Liáu-āu chit ki 9 hun-cheng ê iáⁿ-phìⁿ to̍h khai-sí hôe-sàng, múi 2 bió giú kīn 10 pōe lâi khòaⁿ, it-ti̍t kàu khòaⁿ-tio̍h chi̍t lia̍p chit-chú ûi-chú.
10 ê pêng-hong si̍t-chè-siōng sī chiàu Kees Boeke tī 1957 nî chhut-pán ê "Ú-tiū-koan" chit pún chheh lâi--ê.
1960 nî-tāi bóe-kî koh ū chit ki í tōng-ōe ûi-chú ê iáⁿ-phìⁿ "Ú-tiū Piàn Chiau" mā sī án-ni.
Kái-piàn koan-khòaⁿ ú-tiū ê koan-tiám sī chiok bê-lâng--ê, mā chiok ū kàu-io̍k ì-gī--ê.
Chit ê pō͘-hūn ū iōng khah hiān-tāi ê tiān-náu ki-su̍t kā tiông-sin chè-chok, pau-koat khai-sí hit kúi-ā hun-cheng ê tiān-iáⁿ "Chiap-chhiok Bī-lâi".
Chit ki iáⁿ-phìⁿ ê chhòng-chok-chiá Ray kah in ang Charles Eames lóng chiok ū oán-kiàn ê cheng-sîn, jî-chhiáⁿ mā khai-chhòng chi̍t tiâu liû-hêng lō͘.</p><h2 id=kip--iánn-phìnn-tsap-ê-tshù-hong>[KIP] Iánn-phìnn: Tsa̍p ê Tshù-hong</h2><p>Ú-tiū tī tsiok sè ê tshioh-tōo khuànn--khí-lâi ū guā bô kāng? Tī tsiok tuā ê tshioh-tōo khuànn--khí-lâi ū guā bô kāng?
Tsit ki hit-ê sî-tāi ū-miâ ê kho-ha̍k té-phìnn, hōo lán khuànn-tio̍h tsit ê tsòng-kuan ê pí-kàu.
Tsit ki "Tsa̍p ê Tshù-hong" iánn-phìnn, sī 1960 nî-tāi tsìng-sik tsè-tsok, khǹg tī YouTube tíng-kuân.
Sī uì tī Chicago hù-kīn leh iá-tshan ê thán-á kàu Sik-lú-tsō sing-hē-thuân.
Muí 10 bió, tsit ki iánn-siōng to̍h giú hn̄g tsi̍t pái, lâi khuànn 10 puē tuā pîng-hong ê kíng-sik sī siánn-mih.
Liáu-āu tsit ki 9 hun-tsing ê iánn-phìnn to̍h khai-sí huê-sàng, muí 2 bió giú kīn 10 puē lâi khuànn, it-ti̍t kàu khuànn-tio̍h tsi̍t lia̍p tsit-tsú uî-tsú.
10 ê pîng-hong si̍t-tsè-siōng sī tsiàu Kees Boeke tī 1957 nî tshut-pán ê "Ú-tiū-kuan" tsit pún tsheh lâi--ê.
1960 nî-tāi bué-kî koh ū tsit ki í tōng-uē uî-tsú ê iánn-phìnn "Ú-tiū Piàn Tsiau" mā sī án-ni.
Kái-piàn kuan-khuànn ú-tiū ê kuan-tiám sī tsiok bê-lâng--ê, mā tsiok ū kàu-io̍k ì-gī--ê.
Tsit ê pōo-hūn ū iōng khah hiān-tāi ê tiān-náu ki-su̍t kā tiông-sin tsè-tsok, pau-kuat khai-sí hit kuí-ā hun-tsing ê tiān-iánn "Tsiap-tshiok Bī-lâi".
Tsit ki iánn-phìnn ê tshòng-tsok-tsiá Ray kah in ang Charles Eames lóng tsiok ū uán-kiàn ê tsing-sîn, jî-tshiánn mā khai-tshòng tsi̍t tiâu liû-hîng lōo.</p><h2 id=english-video-powers-of-ten>[English] Video: Powers of Ten</h2><p>How different does the universe look on very small scales?
On very large scales?
The most famous short science film of its generation gives breathtaking comparisons.
That film, <a href=https://en.wikipedia.org/wiki/Powers_of_Ten_(film)>Powers of Ten</a>, originally created in the 1960s, has been officially posted to YouTube and embedded <a href="http://www.youtube.com/watch?v=0fKBhvDjuy0">here</a>.
From a picnic blanket <a href=https://apod.nasa.gov/apod/ap050724.html>near Chicago</a> out past the <a href=https://apod.nasa.gov/apod/ap220615.html>Virgo Cluster of Galaxies</a>, every ten seconds the film zooms out to show a square a <a href=https://www.quora.com/What-does-it-mean-to-increase-something-by-a-factor-of-10-and-reduce-something-by-a-factor-of-10>factor of ten</a> times larger on each side.
The 9-minute video then reverses, zooming back in a factor of ten every two seconds and ends up <a href=https://www.quantamagazine.org/inside-the-proton-the-most-complicated-thing-imaginable-20221019/>inside a single proton</a>.
The Powers of Ten <a href=https://www.eamesoffice.com/the-work/powers-of-ten-a-rough-sketch/>sequence</a> is actually based on the book <a href=https://en.wikipedia.org/wiki/Cosmic_View>Cosmic View</a> by <a href=https://en.wikipedia.org/wiki/Kees_Boeke>Kees Boeke</a> in 1957, as is a similar but mostly animated film <a href=https://en.wikipedia.org/wiki/Cosmic_Zoom>Cosmic Zoom</a> that was also created in the late 1960s.
The changing perspectives are so <a href=https://www.catit.com/wp-content/uploads/2021/04/All-you-need-to-become-your-cats-hero-5.jpg>enthralling</a> and educational that sections have been <a href=http://micro.magnet.fsu.edu/primer/java/scienceopticsu/powersof10/>recreated</a> using <a href=https://htwins.net/scale2/>more modern</a> computerized techniques, including the first few minutes of the movie <a href="http://www.youtube.com/watch?v=kNAUR7NQCLA">Contact</a>.
<a href=http://en.wikipedia.org/wiki/Charles_and_Ray_Eames>Ray and husband Charles</a> Eames, the film's creators, were known as quite visionary spirits and even invented <a href=https://en.wikipedia.org/wiki/Eames_Lounge_Chair_Wood>their own popular chair</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>室女座星系團</td><td>Sek-lú-chō seng-hē-thoân</td><td>Sik-lú-tsō sing-hē-thuân</td><td>室女座星系團</td><td>Virgo Cluster of Galaxies</td></tr><tr><td>質子</td><td>chit-chú</td><td>tsit-tsú</td><td>質子</td><td>proton</td></tr><tr><td>宇宙變焦</td><td>Ú-tiū Piàn Chiau</td><td>Ú-tiū Piàn Tsiau</td><td>宇宙變焦</td><td>Cosmic Zoom</td></tr><tr><td>接觸未來</td><td>Chiap-chhiok Bī-lâi</td><td>Tsiap-tshiok Bī-lâi</td><td>接觸未來</td><td>Contact</td></tr><tr><td>宇宙觀</td><td>Ú-tiū-koan</td><td>Ú-tiū-kuan</td><td>宇宙觀</td><td>Cosmic View</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221203/>昨昏 ê 圖：Tī「衝」附近 ê 立體火星</a>
</span><span class=post_next><a href=https://apod.tw/daily/20221205/>明仔載 ê 圖：昴宿星團：七姊妹仔星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>