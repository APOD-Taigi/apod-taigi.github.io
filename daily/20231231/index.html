<!doctype html><html lang=en><head><title>揭示計畫：宇宙模擬影片 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="揭示計畫：宇宙模擬影片"><meta property="og:description" content="咱是按怎來到遮--ê？請你揤「放送」，坐予好勢，開始來看。"><meta property="og:url" content="https://apod.tw/daily/20231231/"><meta property="og:image" content="https://img.youtube.com/vi/QSivvdIyeG4/hqdefault.jpg"><meta property="og:video" content="https://www.youtube.com/watch?v=QSivvdIyeG4"><link rel=canonical href=https://apod.tw/daily/20231231/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. December 2023</p><h1 class=post_title>揭示計畫：宇宙模擬影片</h1><div class=post_body><div class=post_inner><div class=video><iframe src=https://youtube.com/embed/QSivvdIyeG4></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/>Illustris: A Simulation of the Universe</a></li><li>影片來源：<a href=https://www.illustris-project.org/people/>Illustris Collaboration</a>, <a href=https://www.nasa.gov/>NASA</a>, <a href=http://www.prace-ri.eu/>PRACE</a>, <a href=https://www.xsede.org/>XSEDE</a>, <a href=https://physics.mit.edu/faculty/mark-vogelsberger/>MIT</a>, <a href=https://www.cfa.harvard.edu/>Harvard CfA</a>; 音樂：The Poisoned Princess (<a href=https://www.mediarightproductions.com/>Media Right Productions</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clrtguix1002s01vd1ox13ko1 height=180 width=500 frameborder=0 scrolling=no></iframe></div><h2 id=漢羅-揭示計畫宇宙模擬影片>[漢羅] 揭示計畫：宇宙模擬影片</h2><p>咱是按怎來到遮--ê？
請你 <a href="https://www.youtube.com/watch?v=QSivvdIyeG4">揤「放送」</a>，坐予好勢，開始來看。
這个宇宙演化 ê <a href=https://www.illustris-project.org/media/>電腦模擬</a>，提供咱了解 tī 這个宇宙中，<a href=https://en.wikipedia.org/wiki/Galaxy_formation>星系是按怎形成--ê</a>？<a href=https://apod.nasa.gov/apod/ap010101.html>人類是 tī 宇宙 ê 佗一位</a>？
<a href="https://www.youtube.com/watch?v=NjSFR40SY58">揭示計畫</a> 是一个 tī 2014 年 <a href=https://i.pinimg.com/474x/0c/ba/94/0cba94c29324b1108fd7b5831742961c.jpg>用</a> 2000 萬點鐘 ê CPU 時間，追蹤 3500 萬 <a href=https://chandra.harvard.edu/photo/cosmic_distance.html>光年</a> 長 ê 立方體 tī 130 億年內演化 ê 電腦模擬計畫。
<a href=https://ui.adsabs.harvard.edu/abs/2014Natur.509..177V/abstract>這个模擬</a> 是咧追蹤物質是按怎 <a href=https://apod.nasa.gov/apod/ap120717.html>做出</a> 無仝款 ê <a href=https://science.nasa.gov/astrophysics/focus-areas/what-are-galaxies/>星系</a>。
這个虛擬 <a href=https://apod.nasa.gov/apod/ap210802.html>宇宙</a> 那演化，一寡物質嘛那咧漲大。
無偌久，這个宇宙就因為重力作用，堅做雲絲、<a href=https://apod.nasa.gov/apod/ap130808.html>星系</a>、kah <a href=https://apod.nasa.gov/apod/ap100502.html>星系團</a>。
<a href="https://www.youtube.com/watch?v=A23Ro3kiB1E">這支影片</a> 是利用虛擬相機踅咧看一部份 ê 宇宙。
頭一个是咧看 <a href=https://chandra.harvard.edu/xray_astro/dark_matter/>烏暗物質</a> ê 演化，紲落來 <a href="https://www.youtube.com/watch?v=QSivvdIyeG4&amp;t=0m45s">0:45</a> ê 時陣是 <a href=https://periodic.lanl.gov/1.shtml>水素</a> 氣體 tī 無仝溫度 ê 變化，閣來 <a href="https://www.youtube.com/watch?v=QSivvdIyeG4&amp;t=1m30s">1:30</a> ê 時陣是重元素，像 <a href=https://periodic.lanl.gov/2.shtml>日素</a> kah <a href=https://periodic.lanl.gov/6.shtml>炭素</a> ê 出現，落尾 <a href="https://www.youtube.com/watch?v=QSivvdIyeG4&amp;t=2m07s">2:07</a> ê 時陣閣轉來看 <a href=https://en.wikipedia.org/wiki/Dark_matter>烏暗物質</a>。
影格倒爿下跤標 ê 是 ùi <a href=https://en.wikipedia.org/wiki/Big_Bang>大霹靂</a> 開始算 ê 時間，正爿下底標 ê 是物質 ê 種類。
0:50 ê 爆發事件是星系中心 ê 超大質量烏洞噴出來 ê 燒滾滾 ê 氣泡。
<a href=http://www.illustris-project.org/>揭示計畫</a> kah <a href=https://apod.nasa.gov/apod/ap120813.html>真正 ê 宇宙</a> 無仝 ê 部份真趣味，包括講 <a href=https://ui.adsabs.harvard.edu/abs/2014Natur.509..177V/abstract>這个模擬</a> 是按怎會生出傷濟較老 ê 恆星，所以這嘛是一个研究主題。</p><h2 id=poj-khiat-sī-kè-ōe-ú-tiū-bô-gí-iáⁿ-phìⁿ>[POJ] Khiat-sī kè-ōe: Ú-tiū bô͘-gí iáⁿ-phìⁿ</h2><p>Lán sī án-chóaⁿ lâi-kàu chiah--ê?
Chhiáⁿ lí chhi̍h "hòng-sàng", chē hō͘ hó-sè, khai-sí lâi-khòaⁿ.
Chit-ê ú-tiū ián-hòa ê tiān-náu bô͘-gí, thê-kiong lán liáu-kái tī chit-ê ú-tiū tiong, seng-hē sī án-nóa hêng-sêng--ê? jîn-lūi sī tī ú-tiū ê to̍h chi̍t-ūi?
Khiat-sī kè-ōe sī chi̍t-ê tī 2014 nî iōng 2000 bān tiám-cheng ê CPU sî-kan, tui-chong 3500 bān kng-nî tn̂g ê li̍p-hong-thé tī 130 ek nî lāi ián-hòa ê tiān-náu bô͘-gí kè-ōe.
Chit-ê bô͘-gí sī leh tui-chong bu̍t-chit sī án-chóaⁿ chò-chhut bô-kâng-khoán ê seng-hē.
Chit-ê hi-gí ú-tiū ná ián-hòa, chi̍t-kóa bu̍t-chit mā ná leh tiùⁿ-tōa.
Bô gōa-kú, chit-ê ú-tiū to̍h in-ūi tiōng-le̍k chok-iōng, kian chò hûn-si, seng-hē, kah seng-hē-thoân.
Chit-ki iáⁿ-phìⁿ sī lī-iōng hi-gí siòng-ki se̍h leh khòaⁿ chi̍t-pō͘-hūn ê ú-tiū.
Thâu-chi̍t-ê sī leh khòaⁿ o͘-àm bu̍t-chit ê ián-hòa, sòa-lo̍h-lâi 0:45 ê sî-chūn sī chúi-sò͘ khì-thé tī bô-kâng un-tō͘ ê piàn-hòa, koh-lâi 1:30 ê sî-chūn sī tāng-goân-sò͘, chhiūⁿ ji̍t-sò͘ kah thòaⁿ-sò͘ ê chhut-hiān, lo̍h-bóe 2:07 ê sî-chūn koh tńg-lâi khòaⁿ o͘-àm bu̍t-chit.
Iáⁿ-keh tò-pêng ē-kha piau--ê sī ùi Tōa-phek-le̍k khai-sí sǹg--ê sî-kan, chiàⁿ-pêng ē-té piau ê sī bu̍t-chit ê chióng-lūi.
0:50 ê po̍k-hoat sū-kiāⁿ sī seng-hē tiong-sim ê chhiau-tōa chit-liōng o͘-tōng phùn--chhut-lâi ê sio-kún-kún ê khì-phàu.
Khiat-sī kè-ōe kah chin-chiàⁿ ê ú-tiū bô-kâng ê pō͘-hūn chin chhù-bī, pau-koat kóng chit-ê bô͘-gí sī án-chóaⁿ ē seⁿ-chhut siuⁿ-chē khah lāu ê hêng-chheⁿ, só͘-í che mā-sī chi̍t-ê gián-kiù chú-tê.</p><h2 id=kip-khiat-sī-kè-uē-ú-tiū-bôo-gí-iánn-phìnn>[KIP] Khiat-sī kè-uē: Ú-tiū bôo-gí iánn-phìnn</h2><p>Lán sī án-tsuánn lâi-kàu tsiah--ê?
Tshiánn lí tshi̍h "hòng-sàng", tsē hōo hó-sè, khai-sí lâi-khuànn.
Tsit-ê ú-tiū ián-huà ê tiān-náu bôo-gí, thê-kiong lán liáu-kái tī tsit-ê ú-tiū tiong, sing-hē sī án-nuá hîng-sîng--ê? jîn-luī sī tī ú-tiū ê to̍h tsi̍t-uī?
Khiat-sī kè-uē sī tsi̍t-ê tī 2014 nî iōng 2000 bān tiám-tsing ê CPU sî-kan, tui-tsong 3500 bān kng-nî tn̂g ê li̍p-hong-thé tī 130 ik nî lāi ián-huà ê tiān-náu bôo-gí kè-uē.
Tsit-ê bôo-gí sī leh tui-tsong bu̍t-tsit sī án-tsuánn tsò-tshut bô-kâng-khuán ê sing-hē.
Tsit-ê hi-gí ú-tiū ná ián-huà, tsi̍t-kuá bu̍t-tsit mā ná leh tiùnn-tuā.
Bô guā-kú, tsit-ê ú-tiū to̍h in-uī tiōng-li̍k tsok-iōng, kian tsò hûn-si, sing-hē, kah sing-hē-thuân.
Tsit-ki iánn-phìnn sī lī-iōng hi-gí siòng-ki se̍h leh khuànn tsi̍t-pōo-hūn ê ú-tiū.
Thâu-tsi̍t-ê sī leh khuànn oo-àm bu̍t-tsit ê ián-huà, suà-lo̍h-lâi 0:45 ê sî-tsūn sī tsuí-sòo khì-thé tī bô-kâng un-tōo ê piàn-huà, koh-lâi 1:30 ê sî-tsūn sī tāng-guân-sòo, tshiūnn ji̍t-sòo kah thuànn-sòo ê tshut-hiān, lo̍h-bué 2:07 ê sî-tsūn koh tńg-lâi khuànn oo-àm bu̍t-tsit.
Iánn-keh tò-pîng ē-kha piau--ê sī uì Tuā-phik-li̍k khai-sí sǹg--ê sî-kan, tsiànn-pîng ē-té piau ê sī bu̍t-tsit ê tsióng-luī.
0:50 ê po̍k-huat sū-kiānn sī sing-hē tiong-sim ê tshiau-tuā tsit-liōng oo-tōng phùn--tshut-lâi ê sio-kún-kún ê khì-phàu.
Khiat-sī kè-uē kah tsin-tsiànn ê ú-tiū bô-kâng ê pōo-hūn tsin tshù-bī, pau-kuat kóng tsit-ê bôo-gí sī án-tsuánn ē senn-tshut siunn-tsē khah lāu ê hîng-tshenn, sóo-í tse mā-sī tsi̍t-ê gián-kiù tsú-tê.</p><h2 id=english-illustris-a-simulation-of-the-universe>[English] Illustris: A Simulation of the Universe</h2><p>How did we get here?
<a href="https://www.youtube.com/watch?v=QSivvdIyeG4">Click play</a>, sit back, and watch.
A <a href=https://www.illustris-project.org/media/>computer simulation</a> of the evolution of the universe provides insight into how <a href=https://en.wikipedia.org/wiki/Galaxy_formation>galaxies formed</a> and perspectives into <a href=https://apod.nasa.gov/apod/ap010101.html>humanity's place in the universe</a>.
The <a href="https://www.youtube.com/watch?v=NjSFR40SY58">Illustris project</a> <a href=https://i.pinimg.com/474x/0c/ba/94/0cba94c29324b1108fd7b5831742961c.jpg>exhausted</a> 20 million CPU hours in 2014 following 12 billion resolution elements spanning a cube 35 million <a href=https://chandra.harvard.edu/photo/cosmic_distance.html>light years</a> on a side as it evolved over 13 billion years.
<a href=https://ui.adsabs.harvard.edu/abs/2014Natur.509..177V/abstract>The simulation</a> tracks matter into the <a href=https://apod.nasa.gov/apod/ap120717.html>formation</a> of a wide variety of <a href=https://science.nasa.gov/astrophysics/focus-areas/what-are-galaxies/>galaxy</a> types.
As the virtual universe evolves, some of the matter expanding with the <a href=https://apod.nasa.gov/apod/ap210802.html>universe</a> soon gravitationally condenses to form filaments, <a href=https://apod.nasa.gov/apod/ap130808.html>galaxies</a>, and <a href=https://apod.nasa.gov/apod/ap100502.html>clusters of galaxies</a>.
The <a href="https://www.youtube.com/watch?v=A23Ro3kiB1E">featured video</a> takes the perspective of a virtual camera circling part of this changing universe, first showing the evolution of <a href=https://chandra.harvard.edu/xray_astro/dark_matter/>dark matter</a>, then <a href=https://periodic.lanl.gov/1.shtml>hydrogen</a> gas coded by temperature (<a href="https://www.youtube.com/watch?v=QSivvdIyeG4&amp;t=0m45s">0:45</a>), then heavy elements such as <a href=https://periodic.lanl.gov/2.shtml>helium</a> and <a href=https://periodic.lanl.gov/6.shtml>carbon</a> (<a href="https://www.youtube.com/watch?v=QSivvdIyeG4&amp;t=1m30s">1:30</a>), and then back to <a href=https://en.wikipedia.org/wiki/Dark_matter>dark matter</a> (<a href="https://www.youtube.com/watch?v=QSivvdIyeG4&amp;t=2m07s">2:07</a>).
On the lower left the time since the <a href=https://en.wikipedia.org/wiki/Big_Bang>Big Bang</a> is listed, while on the lower right the type of matter being shown is listed.
Explosions (0:50) depict galaxy-center supermassive black holes expelling bubbles of hot gas.
Interesting discrepancies between <a href=http://www.illustris-project.org/>Illustris</a> and the <a href=https://apod.nasa.gov/apod/ap120813.html>real universe</a> have been studied, including why <a href=https://ui.adsabs.harvard.edu/abs/2014Natur.509..177V/abstract>the simulation</a> produced an overabundance of old stars.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>揭示計畫</td><td>Khiat-sī kè-ōe</td><td>Khiat-sī kè-uē</td><td>揭示計畫</td><td>Illustris project</td></tr><tr><td>大霹靂</td><td>Tōa-phek-le̍k</td><td>Tuā-phik-li̍k</td><td>大霹靂</td><td>Big Bang</td></tr><tr><td>模擬</td><td>bô͘-gí</td><td>bôo-gí</td><td>模擬</td><td>simulation</td></tr><tr><td>立方體</td><td>li̍p-hong-thé</td><td>li̍p-hong-thé</td><td>立方體</td><td>cube</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filament</td></tr><tr><td>星系</td><td>seng-hē</td><td>sing-hē</td><td>星系</td><td>galaxy</td></tr><tr><td>星系團</td><td>seng-hē-thoân</td><td>sing-hē-thuân</td><td>星系團</td><td>clusters of galaxies</td></tr><tr><td>烏暗物質</td><td>o͘-àm bu̍t-chit</td><td>oo-àm bu̍t-tsit</td><td>暗物質</td><td>dark matter</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>重元素</td><td>tāng-goân-sò͘</td><td>tāng-guân-sòo</td><td>重元素</td><td>heavy element</td></tr><tr><td>日素</td><td>ji̍t-sò͘</td><td>ji̍t-sòo</td><td>氦</td><td>helium</td></tr><tr><td>炭素</td><td>thòaⁿ-sò͘</td><td>thuànn-sòo</td><td>碳</td><td>carbon</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231230/>昨昏 ê 圖：擋久 ê 月光</a></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>