<!doctype html><html lang=en><head><title>Neowise 彗星 ê 三條尾溜 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NEOWISE 彗星 ê 三條尾溜"><meta property="og:description" content="是啥物予 NEOWISE 彗星產生這个特別 ê 紅色尾溜？是鈉！Tī 2020 年熱天ê時陣，NEOWISE 彗星出現媠甲予人感動ê景色，有白色花逝 ê 塗粉尾溜 kah 藍色貓貓 ê 離子尾溜。"><meta property="og:url" content="https://apod.tw/daily/20210308/"><meta property="og:image" content="https://apod.nasa.gov/apod/fap/image/2103/Neowise3Tails_Lefaudeux_960_annotated.jpg"><link rel=canonical href=https://apod.tw/daily/20210308/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. March 2021</p><h1 class=post_title>NEOWISE 彗星 ê 三條尾溜</h1><div class=post_body><div class=post_inner><img src=https://apod.nasa.gov/apod/fap/image/2103/Neowise3Tails_Lefaudeux_960_annotated.jpg alt=/home/runner/work/apod-taigi.github.io/apod-taigi.github.io/content/daily/2021/03/20210308.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210308.html>Three Tails of Comet NEOWISE</a></li><li>影像來源 kah 版權：<a href=https://hdr-astrophotography.com/a-propos/>Nicolas Lefaudeux</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li><li>Ùi 天文物理學家 ê 訊息：<a href=http://ascl.net/>Browse 2,400+ codes in the Astrophysics Source Code Library</a></li></ul><div class=podcast><iframe src=https://open.firstory.me/embed/story/ckn0emjytcx0a0a49dz8ffteb height=180 width=500 frameborder=0 scrolling=no></iframe></div><h2 id=漢羅-neowise-彗星-ê-三條尾溜>[漢羅] NEOWISE 彗星 ê 三條尾溜</h2><p>是啥物予 NEOWISE 彗星產生這个特別 ê 紅色尾溜？是 <a href="https://youtu.be/dmcfsEEogxs?t=49">鈉</a>！
Tī 2020 年熱天 ê 時陣，NEOWISE 彗星出現媠甲 <a href=https://apod.nasa.gov/apod/ap200722.html>予人感動</a> ê 景色。
有白色 <a href=https://link.springer.com/article/10.1007/BF00644193>花逝</a> ê <a href=https://apod.nasa.gov/apod/ap200722.html>塗粉尾溜</a> kah 藍色 <a href=https://i.redd.it/58if334dkzm31.jpg>貓貓 ê</a> <a href=https://en.wikipedia.org/wiki/Comet_tail>離子尾溜</a>。
一寡 tùi 色光較敏感 ê 影像會有特別 ê 紅色尾溜。
<a href=https://ui.adsabs.harvard.edu/abs/2020DPS....5211102Y/abstract>分析了後知影</a>, 這个第三條尾溜 ê 色光，是 ùi 鈉發射來--ê。
Tī 7 月初 ê 時陣，<a href=https://apod.nasa.gov/apod/ap200812.html>NEOWISE 彗星</a> 去予較光 ê 太陽光照予燒。
氣體內底有足濟 ê 鈉原子，可能會 ùi 彗星核釋放出來。
紲落來會 ùi <a href=https://science.nasa.gov/ems/10_ultravioletwaves>紫外光</a> 提著電子，閣去予 <a href=https://solarsystem.nasa.gov/resources/2288/the-solar-wind-across-our-solar-system/>太陽風</a> 吹出來。
<a href=https://hdr-astrophotography.com/>這个影像</a> 是 7 月中 tī <a href=https://en.wikipedia.org/wiki/France>法國</a> <a href=https://youtu.be/IG4H6gS3SNk>Brittany</a> 翕--ê，看會著紅色 ê 尾溜。
<a href=https://astronomy.swin.edu.au/cosmos/c/Cometary+Neutral+Tail>彗星 ê 鈉元素尾溜</a> 以前捌看過，毋過 <a href="https://www.nsf.gov/discoveries/disc_summ.jsp?cntn_id=300913">足罕得看</a>。
這个尾溜 tī 7 月底 to̍h 消失矣。
現此時 <a href=https://en.wikipedia.org/wiki/Comet_NEOWISE>彗星 C/2020 F3 (NEOWISE)</a> 已經 <a href=https://theskylive.com/c2020f3-info>失去光彩</a>，伊 ê 尾溜攏無去矣。
伊這馬已經行倚到 <a href=https://solarsystem.nasa.gov/planets/jupiter/overview/>木星</a> 軌道附近，欲轉去外部 <a href=https://solarsystem.nasa.gov/solar-system/our-solar-system/in-depth/>太陽系</a> ê 路 lih。
後一擺閣轉來 ê 時陣，已經是 7000 年以後 ê 代誌矣。</p><h2 id=poj-neowise-hūi-chhiⁿ-ê-saⁿ-tiâu-bóe-liu>[POJ] NEOWISE hūi-chhiⁿ ê saⁿ-tiâu bóe-liu</h2><p>Sī siáⁿ-mih hō͘ NEOWISE hūi-chhiⁿ sán-seng chi̍t-ê te̍k-pia̍t ê âng-sek bóe-liu? Sī la̍p!
Tī jī-khòng-jī-khòng nî joa̍h-thiⁿ ê sî-chūn, NEOWISE hūi-chhiⁿ chhut-hiān súi-kah hō͘-lâng kám-tōng ê kéng-sek.
Ū pe̍h-sek hoe-chōa ê thô͘-hún bóe-liu kah nâ-sek niau-niau-ê lî-chú bóe-liu.
Chi̍t-kóa tùi se̍k-kng khah bín-kám ê iáⁿ-siōng ē ū te̍k-pia̍t ê âng-sek bóe-liu.
Hun-sek liáu-āu chai-iáⁿ, chit-ê tē-saⁿ-tiâu bóe-liu ê se̍k-kng, sī ùi la̍p hoat-siā lâi--ê.
Tī chhit-goe̍h-chhe ê sî-chūn, NEOWISE hūi-chhiⁿ khì-hō͘ khah-kng ê thài-iông chiò hō͘ sio.
Khì-thé lāi-té ū chiok-chē ê la̍p-goân-chú, khó-lêng ē ùi hūi-chhiⁿ-he̍k sek-hòng--chhut-lâi.
Sòa--lo̍h-lâi ē ùi chí-gōa-kng the̍h-tio̍h tiān-chú, koh khì-hō͘ thài-iông-hong chhoe--chhut-lâi.
Chit-ê iáⁿ-siōng sī chhit-goe̍h-tiong tī Hoat-kok Brittany hip--ê, khòaⁿ-ē-tio̍h âng-sek ê bóe-liu.
Hūi-chhiⁿ ê la̍p-goân-sò͘ bóe-liu í-chêng bat khòaⁿ-kàu, m̄-koh chiok hán-tit khòaⁿ-tio̍h.
Chit-ê bóe-liu tī chhit-goe̍h-té to̍h siau-sit ah.
Hiān-chú-sî hūi-chhiⁿ C/jī-khòng-jī-khòng F-saⁿ (NEOWISE) í-keng sit-khì kong-chhái, i ê bóe-liu lóng bô--khì ah.
I chit-má í-keng kiâⁿ-óa-kàu Bo̍k-chhiⁿ kúi-tō hū-kīn, beh tńg-khì gōa-pō͘ thài-iông-hē ê lō͘ lih.
Āu chi̍t-pái koh tńg-lâi ê sî-chūn, í-keng sī chhit-chheng-nî í-āu ê tāi-chì ah.</p><h2 id=kip-neowise-huī-tshinn-ê-sann-tiâu-bué-liu>[KIP] NEOWISE huī-tshinn ê sann-tiâu bué-liu</h2><p>Sī siánn-mih hōo NEOWISE huī-tshinn sán-sing tsi̍t-ê ti̍k-pia̍t ê âng-sik bué-liu? Sī la̍p!
Tī jī-khòng-jī-khòng nî jua̍h-thinn ê sî-tsūn, NEOWISE huī-tshinn tshut-hiān suí-kah hōo-lâng kám-tōng ê kíng-sik.
Ū pe̍h-sik hue-tsuā ê thôo-hún bué-liu kah nâ-sik niau-niau-ê lî-tsú bué-liu.
Tsi̍t-kuá tuì si̍k-kng khah bín-kám ê iánn-siōng ē ū ti̍k-pia̍t ê âng-sik bué-liu.
Hun-sik liáu-āu tsai-iánn, tsit-ê tē-sann-tiâu bué-liu ê si̍k-kng, sī uì la̍p huat-siā lâi--ê.
Tī tshit-gue̍h-tshe ê sî-tsūn, NEOWISE huī-tshinn khì-hōo khah-kng ê thài-iông tsiò hōo sio.
Khì-thé lāi-té ū tsiok-tsē ê la̍p-guân-tsú, khó-lîng ē uì huī-tshinn-hi̍k sik-hòng--tshut-lâi.
Suà--lo̍h-lâi ē uì tsí-guā-kng the̍h-tio̍h tiān-tsú, koh khì-hōo thài-iông-hong tshue--tshut-lâi.
Tsit-ê iánn-siōng sī tshit-gue̍h-tiong tī Huat-kok Brittany hip--ê, khuànn-ē-tio̍h âng-sik ê bué-liu.
Huī-tshinn ê la̍p-guân-sòo bué-liu í-tsîng bat khuànn-kàu, m̄-koh tsiok hán-tit khuànn-tio̍h.
Tsit-ê bué-liu tī tshit-gue̍h-té to̍h siau-sit ah.
Hiān-tsú-sî huī-tshinn C/jī-khòng-jī-khòng F-sann (NEOWISE) í-king sit-khì kong-tshái, i ê bué-liu lóng bô--khì ah.
I tsit-má í-king kiânn-uá-kàu Bo̍k-tshinn kuí-tō hū-kīn, beh tńg-khì guā-pōo thài-iông-hē ê lōo lih.
Āu tsi̍t-pái koh tńg-lâi ê sî-tsūn, í-king sī tshit-tshing-nî í-āu ê tāi-tsì ah.</p><h2 id=english--three-tails-of-comet-neowise>[English] Three Tails of Comet NEOWISE</h2><p>What created the unusual red tail in Comet NEOWISE? <a href="https://youtu.be/dmcfsEEogxs?t=49">Sodium</a>. A spectacular sight back in the summer of 2020, Comet NEOWISE, at times, displayed something more than just a <a href=https://apod.nasa.gov/apod/ap200722.html>surprisingly</a> <a href=https://link.springer.com/article/10.1007/BF00644193>striated</a> <a href=https://apod.nasa.gov/apod/ap200722.html>white dust tail</a> and a <a href=https://i.redd.it/58if334dkzm31.jpg>pleasingly</a> patchy blue <a href=https://en.wikipedia.org/wiki/Comet_tail>ion tail</a>. Some color sensitive images showed an unusual red tail, and <a href=https://ui.adsabs.harvard.edu/abs/2020DPS....5211102Y/abstract>analysis showed</a> much of this third tail's color was emitted by sodium. Gas rich in sodium atoms might have been liberated from <a href=https://apod.nasa.gov/apod/ap200812.html>Comet NEOWISE</a>'s warming nucleus in early July by bright sunlight, electrically charged by <a href=https://science.nasa.gov/ems/10_ultravioletwaves>ultraviolet</a> sunlight, and then pushed out by the <a href=https://solarsystem.nasa.gov/resources/2288/the-solar-wind-across-our-solar-system/>solar wind</a>. The <a href=https://hdr-astrophotography.com/>featured image</a> was captured in mid-July from <a href=https://youtu.be/IG4H6gS3SNk>Brittany</a>, <a href=https://en.wikipedia.org/wiki/France>France</a> and shows the real colors. <a href=https://astronomy.swin.edu.au/cosmos/c/Cometary+Neutral+Tail>Sodium comet tails</a> have been seen before but are <a href="https://www.nsf.gov/discoveries/disc_summ.jsp?cntn_id=300913">rare</a> -- this one disappeared by late July. <a href=https://en.wikipedia.org/wiki/Comet_NEOWISE>Comet C/2020 F3 (NEOWISE)</a> has <a href=https://theskylive.com/c2020f3-info>since faded</a>, lost all of its bright tails, and now approaches the orbit of <a href=https://solarsystem.nasa.gov/planets/jupiter/overview/>Jupiter</a> as it heads back to the outer <a href=https://solarsystem.nasa.gov/solar-system/our-solar-system/in-depth/>Solar System</a>, to return only in about 7,000 years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>彗星核</td><td>hūi-chhiⁿ-he̍k</td><td>huī-tshinn-hi̍k</td><td>彗星核</td><td>comet nucleus</td></tr><tr><td>外部太陽系</td><td>gōa-pō͘ thài-iông-hē</td><td>guā-pōo thài-iông-hē</td><td>外部太陽系</td><td>outer solar system</td></tr><tr><td>鈉</td><td>la̍p</td><td>la̍p</td><td>鈉</td><td>Sodium</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210307/>昨昏 ê 圖：Tī 紅外線 ê 鴟鴞星雲 ê 柱仔雲</a>
</span><span class=post_next><a href=https://apod.tw/daily/20210309/>明仔載 ê 圖：毅力號 360 度影像：奇怪 ê 石頭 kah tī 火星走揣生物</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>