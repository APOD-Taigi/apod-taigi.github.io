<!doctype html><html lang=en><head><title>獵戶座皮帶 ê 氣體 kah 塗粉 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="獵戶座皮帶 ê 氣體 kah 塗粉"><meta property="og:description" content="影像面頂這三粒上光 ê 恆星，ùi 倒爿到正爿是獵戶座皮帶 ê 三粒星，參宿三、參宿二、kah 參宿一。"><meta property="og:url" content="https://apod.tw/daily/20220111/"><meta property="og:image" content="https://apod.nasa.gov/apod/fap/image/2201/OrionStarFree3_Harbison_1080_annotated.jpg"><link rel=canonical href=https://apod.tw/daily/20220111/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. January 2022</p><h1 class=post_title>獵戶座皮帶 ê 氣體 kah 塗粉</h1><div class=post_body><div class=post_inner><img src=https://apod.nasa.gov/apod/fap/image/2201/OrionStarFree3_Harbison_1080_annotated.jpg alt=/home/runner/work/apod-taigi.github.io/apod-taigi.github.io/content/daily/2022/01/20220111.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220111.html>Orion's Belt Region in Gas and Dust</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://space4everybody.com/15-2/>Matt Harbison</a> (<a href=https://space4everybody.com/>Space4Everybody</a>), Marathon Remote Imaging Observatory</li><li>APOD 編輯欲予逐家看：<a href=https://aaa.org/event/astronomy-picture-of-the-day-2/>2021 上讚 ê 相片</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckz1hzzy93xwq0859rsnm47le height=180 width=500 frameborder=0 scrolling=no></iframe></div><h2 id=漢羅-獵戶座皮帶-ê-氣體-kah-塗粉>[漢羅] 獵戶座皮帶 ê 氣體 kah 塗粉</h2><p>你可能捌看過獵戶座皮帶，毋閣毋是親像這款 ê。
影像面頂這三粒上光 ê 恆星，ùi 倒爿到正爿是 <a href=https://chandra.harvard.edu/photo/constellations/orion.html>獵戶座</a> <a href=https://apod.tw/daily/20210112/>皮帶</a> ê 三粒星，<a href=https://en.wikipedia.org/wiki/Mintaka>參宿三</a>、<a href=http://stars.astro.illinois.edu/sow/alnilam.html>參宿二</a>、kah <a href=https://en.wikipedia.org/wiki/Alnitak>參宿一</a>。
視野內底其他 <a href=https://science.nasa.gov/astrophysics/focus-areas/how-do-stars-form-and-evolve>恆星</a> 已經用數位方式 kā 徙走矣。
按呢才有通予箍 tī 發光氣體 kah 暗塗粉 邊仔 ê 星雲看較會出來。
有一寡仔星雲 ê 形體是足趣味 ê。
比論講 <a href=https://apod.nasa.gov/apod/ap200412.html>馬頭星雲</a> kah <a href=https://apod.tw/daily/20210412/>火舌星雲</a>，in 攏 tī 正爿下底 ê 參宿一附近。
<a href=https://www.astrobin.com/7tbzfy/>這張深空影像</a> 是頂個月 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/Texas>德州</a> <a href=https://youtu.be/-Vyxsd1P0O8>Marathon</a> ê <a href=https://www.marathonskypark.com/>Marathon 夜空公園</a> 天文台翕 ê。
伊 ê 視野有 5 度闊，是開 20 點鐘久 ê 時間感光 ê。
了後才閣處理過，看若是離這寡 氣體 kah 塗粉較倚 ê 時陣，看起來會是按怎。
這个有名 ê <a href=https://apod.tw/daily/20210509/>獵戶座星雲</a> to̍h tī 這幅彩色影像 ê 正爿頂懸。
這規區是 tī 1500 <a href=https://spaceplace.nasa.gov/light-year/en/>光年</a> 遠 ê 所在，是咱 <a href=https://images.hindustantimes.com/img/2021/10/08/550x309/WhatsApp_Image_2021-10-08_at_5.37.05_PM_1633694844878_1633694863024.jpeg>研究上濟</a> ê 恆星形成區。</p><h2 id=poj-lah-hō-chō-phê-tòa-ê-khì-thé-kah-thô-hún>[POJ] La̍h-hō͘-chō-phê-tòa ê khì-thé kah thô͘-hún</h2><p>Lí khó-lêng bat khòaⁿ-kòe La̍h-hō͘-chō-phôe-tòa, m̄-koh m̄-sī chhiⁿ-chhiūⁿ chit-khoán ê.
Iáⁿ-siōng bīn-téng chit saⁿ-lia̍p siōng-kng ê hêng-chhiⁿ, ùi tò-pêng kàu chiàⁿ-pêng sī La̍h-hō͘-chō phôe-tòa ê saⁿ-lia̍p chhiⁿ, Chham-siù-sam, Chham-siù-jī, kah Chham-siù-it.
Sī-iá lāi-té kî-tha hêng-chhiⁿ í-keng iōng só͘-ūi hong-sek kā sóa-cháu ah.
Án-ne chiah ū-thang hō͘ kho͘ tī hoat-kng khì-thé kah àm-thô͘-hún piⁿ-á ê seng-hûn khòaⁿ khah ē chhut-lâi.
Ū chi̍t-kóa-á seng-hûn ê hêng-thé sī chiok chhù-bī ê.
Pí-lūn kóng Bé-thâu-seng-hûn kah Hóe-chi̍h-seng-hûn, in lóng tī chiàⁿ-pêng ē-té ê Chham-siù-it hū-kīn.
Chit-tiuⁿ chhim-khong iáⁿ-siōng sī téng-kò-goe̍h tī Bí-kok Tek-chiu Marathon ê Marathon Iā-khong-kong-hn̂g Thian-bûn-tâi hip ê.
I ê sī-iá ū gō͘ tō͘ khoah, sī khai jī-cha̍p tiám-cheng kú ê sî-kan kám-kng ê.
Liáu-āu chiah-koh chhú-lí kòe, khòaⁿ nā-sī lî chit-kóa khì-thé kah thô͘-hún khah óa ê sî-chūn, khòaⁿ--khí-lâi ē sī án-nóa.
Chit-ê ū-miâ ê La̍h-hō͘-chō-seng-hûn to̍h tī chit-pak chhái-sek iáⁿ-siōng ê chiàⁿ-pêng téng-koân.
Chit kui-khu sī tī chi̍t-chheng-gō͘-pah kng-nî hn̄g ê só͘-chāi, sī lán gián-kiù siōng-chōe ê hêng-chhiⁿ-hêng-sêng-khu.</p><h2 id=kip-lah-hōo-tsō-phê-tuà-ê-khì-thé-kah-thôo-hún>[KIP] La̍h-hōo-tsō-phê-tuà ê khì-thé kah thôo-hún</h2><p>Lí khó-lîng bat khuànn-kuè La̍h-hōo-tsō-phuê-tuà, m̄-koh m̄-sī tshinn-tshiūnn tsit-khuán ê.
Iánn-siōng bīn-tíng tsit sann-lia̍p siōng-kng ê hîng-tshinn, uì tò-pîng kàu tsiànn-pîng sī La̍h-hōo-tsō phuê-tuà ê sann-lia̍p tshinn, Tsham-siù-sam, Tsham-siù-jī, kah Tsham-siù-it.
Sī-iá lāi-té kî-tha hîng-tshinn í-king iōng sóo-uī hong-sik kā suá-tsáu ah.
Án-ne tsiah ū-thang hōo khoo tī huat-kng khì-thé kah àm-thôo-hún pinn-á ê sing-hûn khuànn khah ē tshut-lâi.
Ū tsi̍t-kuá-á sing-hûn ê hîng-thé sī tsiok tshù-bī ê.
Pí-lūn kóng Bé-thâu-sing-hûn kah Hué-tsi̍h-sing-hûn, in lóng tī tsiànn-pîng ē-té ê Tsham-siù-it hū-kīn.
Tsit-tiunn tshim-khong iánn-siōng sī tíng-kò-gue̍h tī Bí-kok Tik-tsiu Marathon ê Marathon Iā-khong-kong-hn̂g Thian-bûn-tâi hip ê.
I ê sī-iá ū gōo tōo khuah, sī khai jī-tsa̍p tiám-tsing kú ê sî-kan kám-kng ê.
Liáu-āu tsiah-koh tshú-lí kuè, khuànn nā-sī lî tsit-kuá khì-thé kah thôo-hún khah uá ê sî-tsūn, khuànn--khí-lâi ē sī án-nuá.
Tsit-ê ū-miâ ê La̍h-hōo-tsō-sing-hûn to̍h tī tsit-pak tshái-sik iánn-siōng ê tsiànn-pîng tíng-kuân.
Tsit kui-khu sī tī tsi̍t-tshing-gōo-pah kng-nî hn̄g ê sóo-tsāi, sī lán gián-kiù siōng-tsuē ê hîng-tshinn-hîng-sîng-khu.</p><h2 id=english-orions-belt-region-in-gas-and-dust>[English] Orion's Belt Region in Gas and Dust</h2><p>You may have seen Orion's belt before -- but not like this.
The three bright stars across this image are, from left to right, <a href=https://en.wikipedia.org/wiki/Mintaka>Mintaka</a>, <a href=http://stars.astro.illinois.edu/sow/alnilam.html>Alnilam</a>, and <a href=https://en.wikipedia.org/wiki/Alnitak>Alnitak</a>: the iconic <a href=https://apod.nasa.gov/apod/ap210112.html>belt</a> stars of <a href=https://chandra.harvard.edu/photo/constellations/orion.html>Orion</a>.
The rest of the <a href=https://science.nasa.gov/astrophysics/focus-areas/how-do-stars-form-and-evolve>stars</a> in the frame have been digitally removed to highlight the surrounding clouds of glowing gas and dark dust.
Some of these clouds have intriguing shapes, including the <a href=https://apod.nasa.gov/apod/ap200412.html>Horsehead</a> and <a href=https://apod.nasa.gov/apod/ap210412.html>Flame Nebula</a>s, both near Alnitak on the lower right.
<a href=https://www.astrobin.com/7tbzfy/>This deep image</a>, taken last month from the <a href=https://www.marathonskypark.com/>Marathon Skypark</a> and Observatory in <a href=https://youtu.be/-Vyxsd1P0O8>Marathon</a>, <a href=https://en.wikipedia.org/wiki/Texas>Texas</a>, <a href=https://en.wikipedia.org/wiki/United_States>USA</a>, spans about 5 degrees, required about 20 hours of exposure, and was processed to reveal the gas and dust that we would really see if we were much closer.
The famous <a href=https://apod.nasa.gov/apod/ap210509.html>Orion Nebula</a> is off to the upper right of this colorful field.
The entire region lies only about 1,500 <a href=https://spaceplace.nasa.gov/light-year/en/>light-years</a> distant and so is one of the closest and <a href=https://images.hindustantimes.com/img/2021/10/08/550x309/WhatsApp_Image_2021-10-08_at_5.37.05_PM_1633694844878_1633694863024.jpeg>best studied</a> star formation nurseries known.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座皮帶</td><td>La̍h-hō͘-chō-phôe-tòa</td><td>La̍h-hōo-tsō-phuê-tuà</td><td>獵戶座腰帶</td><td>Orion's belt</td></tr><tr><td>參宿三</td><td>Chham-siù-sam</td><td>Tsham-siù-sam</td><td>參宿三</td><td>Mintaka</td></tr><tr><td>參宿二</td><td>Chham-siù-jī</td><td>Tsham-siù-jī</td><td>參宿二</td><td>Alnilam</td></tr><tr><td>參宿一</td><td>Chham-siù-it</td><td>Tsham-siù-it</td><td>參宿一</td><td>Alnitak</td></tr><tr><td>馬頭星雲</td><td>Bé-thâu-seng-hûn</td><td>Bé-thâu-sing-hûn</td><td>馬頭星雲</td><td>Horsehead Nebulas</td></tr><tr><td>火舌星雲</td><td>Hóe-chi̍h-seng-hûn</td><td>Hué-tsi̍h-sing-hûn</td><td>火焰星雲</td><td>Flame Nebulas</td></tr><tr><td>獵戶座星雲</td><td>La̍h-hō͘-chō-seng-hûn</td><td>La̍h-hōo-tsō-sing-hûn</td><td>獵戶座星雲</td><td>Orion Nebula</td></tr><tr><td>恆星形成區</td><td>hêng-chhiⁿ-hêng-sêng-khu</td><td>hîng-tshinn-hîng-sîng-khu</td><td>恆星形成區</td><td>star formation region</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220110/>昨昏 ê 圖：Leonard 彗星 ê 尾溜 搖咧搖咧</a>
</span><span class=post_next><a href=https://apod.tw/daily/20220112/>明仔載 ê 圖：Ùi 澳洲 看 Leonard 彗星 ê 特寫</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>