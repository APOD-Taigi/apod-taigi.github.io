<!doctype html><html lang=en><head><title>Ngc 6744：河外星系 ê 特寫 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 6744：河外星系 ê 特寫"><meta property="og:description" content="美麗 ê 捲螺仔星系 NGC 6744 差不多有 17 萬 7000 光年闊。比咱銀河系閣較大。"><meta property="og:url" content="https://apod.tw/daily/20221125/"><meta property="og:image" content="https://apod.nasa.gov/apod/image/2211/STSCI-H-p1827h-NGC6744_1024x925.jpg"><link rel=canonical href=https://apod.tw/daily/20221125/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. November 2022</p><h1 class=post_title>NGC 6744：河外星系 ê 特寫</h1><div class=post_body><div class=post_inner><img src=https://apod.nasa.gov/apod/image/2211/STSCI-H-p1827h-NGC6744_1024x925.jpg alt=/home/runner/work/apod-taigi.github.io/apod-taigi.github.io/content/daily/2022/11/20221125.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221125.html>NGC 6744: Extragalactic Close-Up</a></li><li>影像來源：<a href=https://www.nasa.gov/>NASA</a>, <a href=https://www.spacetelescope.org/>ESA</a>, and the <a href=https://hubblesite.org/contents/news-releases/2018/news-2018-27.html>LEGUS team</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clbs4q2b5000001taggdkd87l height=180 width=500 frameborder=0 scrolling=no></iframe></div><h2 id=漢羅-ngc-6744河外星系-ê-特寫>[漢羅] NGC 6744：河外星系 ê 特寫</h2><p>美麗 ê 捲螺仔星系 NGC 6744 差不多有 17 萬 7000 光年闊。
比咱 <a href=https://apod.nasa.gov/apod/ap080606.html>銀河系</a> 閣較大。
伊就 tī 3000 萬光年遠 ê 所在，tī 南方星座 孔雀座遐。
Ùi 咱 ê 視線方向看，伊 ê 星系盤是趨趨 ê。
這張厝邊島宇宙 ê <a href=https://hubblesite.org/contents/media/images/2018/27/4167-Image.html>Hubble 特寫</a> 翕著 NGC 6744 中心區域差不多 2 萬 4000 光年闊 ê 範圍。
這張 Hubble 影像是 kā 可見光資料 kah 紫外光資料敆起來 ê 結果。
這个 <a href=https://www.eso.org/public/news/eso1118/>大星系</a> 中央 ê 黃色星系核主要是 tī 可見光看著--ê，是 ùi 較老、較冷 ê 恆星發出來 ê 光。
Tī 星系核外口 ê 內捲螺仔手骨遐，四界攏有恆星形成區 kah 少年星團。
NGC 6744 ê 少年星團 tī 紫外光波段較光，是相片內底藍色 kah 粉紅仔色遐。
相片內底彼寡 <a href=https://esahubble.org/about/faq/#5>十字形 ê 恆星</a> 是前景星，in 攏 tī 咱 ê 銀河系內底。</p><h2 id=poj-ngc-6744-hô-gōa-seng-hē-ê-tek-siá>[POJ] NGC 6744: Hô-gōa-seng-hē ê te̍k-siá</h2><p>Bí-lē ê kńg-lê-á seng-hē NGC 6744 chha-put-to ū 17 bān 7000 kng-nî khoah.
Pí lán Gîn-hô-hē koh-khah tōa.
I to̍h tī 3000 bān kng-nî hn̄g ê só͘-chāi, tī lâm-hong seng-chō Khóng-chhiok-chō hiah.
Ùi lán ê sī-sòaⁿ hong-hiòng khòaⁿ, i ê seng-hē-pôaⁿ sī chhu-chhu ê.
Chit tiuⁿ chhù-piⁿ tó-ú-tiū ê Hubble te̍k-siá hip--tio̍h NGC 6744 tiong-sim khu-he̍k chha-put-to 2 bān 4000 kng-nî khoah ê hoān-ûi.
Chit tiuⁿ Hubble iáⁿ-siōng sī kā khó-kiàn-kng chu-liāu kah chí-gōa-kng chu-liāu kap--khí-lâi ê kiat-kó.
Chit ê tōa seng-hē tiong-ng ê n̂g-sek seng-hē-he̍k chú-iàu sī tī khó-kiàn-kng khòaⁿ--tio̍h--ê, sī ùi khah lāu, khah léng ê hêng-chhiⁿ hoat--chhut-lâi ê kng.
Tī seng-hē-he̍k gōa-kháu ê lāi kńg-lê-á chhiú-kut hiah, sì-kè lóng ū hêng-chhiⁿ hêng-sêng-khu kah siàu-liân seng-thoân.
NGC 6744 ê siàu-liân seng-thoân tī chí-gōa-kng pho-tōaⁿ khah kng, sī siòng-phìⁿ lāi-té nâ-sek kah hún-âng-á-sek hiah.
Siòng-phìⁿ lāi-té hit kóa si̍p-jī-hêng ê hêng-chhiⁿ sī chiân-kéng-chhiⁿ, in lóng tī lán ê Gîn-hô-hē lāi-té.</p><h2 id=kip-ngc-6744-hô-guā-sing-hē-ê-tik-siá>[KIP] NGC 6744: Hô-guā-sing-hē ê ti̍k-siá</h2><p>Bí-lē ê kńg-lê-á sing-hē NGC 6744 tsha-put-to ū 17 bān 7000 kng-nî khuah.
Pí lán Gîn-hô-hē koh-khah tuā.
I to̍h tī 3000 bān kng-nî hn̄g ê sóo-tsāi, tī lâm-hong sing-tsō Khóng-tshiok-tsō hiah.
Uì lán ê sī-suànn hong-hiòng khuànn, i ê sing-hē-puânn sī tshu-tshu ê.
Tsit tiunn tshù-pinn tó-ú-tiū ê Hubble ti̍k-siá hip--tio̍h NGC 6744 tiong-sim khu-hi̍k tsha-put-to 2 bān 4000 kng-nî khuah ê huān-uî.
Tsit tiunn Hubble iánn-siōng sī kā khó-kiàn-kng tsu-liāu kah tsí-guā-kng tsu-liāu kap--khí-lâi ê kiat-kó.
Tsit ê tuā sing-hē tiong-ng ê n̂g-sik sing-hē-hi̍k tsú-iàu sī tī khó-kiàn-kng khuànn--tio̍h--ê, sī uì khah lāu, khah líng ê hîng-tshinn huat--tshut-lâi ê kng.
Tī sing-hē-hi̍k guā-kháu ê lāi kńg-lê-á tshiú-kut hiah, sì-kè lóng ū hîng-tshinn hîng-sîng-khu kah siàu-liân sing-thuân.
NGC 6744 ê siàu-liân sing-thuân tī tsí-guā-kng pho-tuānn khah kng, sī siòng-phìnn lāi-té nâ-sik kah hún-âng-á-sik hiah.
Siòng-phìnn lāi-té hit kuá si̍p-jī-hîng ê hîng-tshinn sī tsiân-kíng-tshinn, in lóng tī lán ê Gîn-hô-hē lāi-té.</p><h2 id=english-ngc-6744-extragalactic-close-up>[English] NGC 6744: Extragalactic Close-Up</h2><p>Beautiful spiral galaxy NGC 6744 is nearly 175,000 light-years across.
That's larger than <a href=https://apod.nasa.gov/apod/ap080606.html>the Milky Way</a>.
It lies some 30 million light-years distant in the southern constellation Pavo, with its galactic disk tilted towards our line of sight.
<a href=https://hubblesite.org/contents/media/images/2018/27/4167-Image.html>This Hubble close-up</a> of the nearby island universe spans about 24,000 light-years or so across NGC 6744's central region.
The Hubble view combines visible light and ultraviolet image data.
<a href=https://www.eso.org/public/news/eso1118/>The giant galaxy's</a> yellowish core is dominated by the visible light from old, cool stars.
Beyond the core are star-forming regions and young star clusters scattered along the inner spiral arms.
NGC 6744's young star clusters are bright at ultraviolet wavelengths, shown in blue and magenta hues.
<a href=https://esahubble.org/about/faq/#5>Spiky stars</a> scattered around the frame are foreground stars and well within our own Milky Way.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 6744</td><td>NGC lio̍k-chhit-sù-sù</td><td>NGC lio̍k-tshit-sù-sù</td><td>NGC 6744</td><td>NGC 6744</td></tr><tr><td>河外星系</td><td>hô-gōa-seng-hē</td><td>hô-guā-sing-hē</td><td>河外星系</td><td>extra-galactic</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic plane</td></tr><tr><td>孔雀座</td><td>Khóng-chhiok-chō</td><td>Khóng-tshiok-tsō</td><td>孔雀座</td><td>the constellation Pavo</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>內捲螺仔手骨</td><td>lāi kńg-lê-á chhiú-kut</td><td>lāi kńg-lê-á tshiú-kut</td><td>內旋臂</td><td>inner spiral arm</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star-forming region</td></tr><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>視線方向</td><td>sī-sòaⁿ hong-hiòng</td><td>sī-suànn hong-hiòng</td><td>視線方向</td><td>line of sight</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221124/>昨昏 ê 圖：Lynds 暗星雲 1251</a>
</span><span class=post_next><a href=https://apod.tw/daily/20221126/>明仔載 ê 圖：土星 ê 暗暝</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>