<!doctype html><html lang=en><head><title>Sahara 沙漠天頂 ê 仙女座星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Sahara 沙漠天頂 ê 仙女座星系"><meta property="og:description" content="你會當看著上老 ê 物件是啥物？這个答案 tùi 直接用目睭看 ê 人來講，是 250 萬光年遠 ê 仙女座星系。"><meta property="og:url" content="https://apod.tw/daily/20220711/"><meta property="og:image" content="https://apod.nasa.gov/apod/fap/image/2207/SaharaAndromeda_Coy_1080.jpg"><link rel=canonical href=https://apod.tw/daily/20220711/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. July 2022</p><h1 class=post_title>Sahara 沙漠天頂 ê 仙女座星系</h1><div class=post_body><div class=post_inner><img src=https://apod.nasa.gov/apod/fap/image/2207/SaharaAndromeda_Coy_1080.jpg alt=/home/runner/work/apod-taigi.github.io/apod-taigi.github.io/content/daily/2022/07/20220711.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220711.html>Andromeda over the Sahara Desert</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/jordilopezphotography>Jordi Coy</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl6p97hhw035v01z67ixf2301 height=180 width=500 frameborder=0 scrolling=no></iframe></div><h2 id=漢羅-sahara-沙漠天頂-ê-仙女座星系>[漢羅] Sahara 沙漠天頂 ê 仙女座星系</h2><p>你會當看著上老 ê 物件是啥物？
這个答案 tùi 直接用 <a href=https://www.the-eyeworks.com/resource/eye-resources/interactive-eye/>目睭</a> 看 ê 人來講，是 250 萬 <a href=https://starchild.gsfc.nasa.gov/docs/StarChild/questions/question19.html>光年</a> 遠 ê <a href=https://apod.nasa.gov/apod/ap190909.html>仙女座星系</a>。
250 萬光年遠 ê 意思是講，伊 ê 光子行到地球 ê 時陣，已經 250 萬歲矣。
大部份蹛 tiàm 天頂 ê 居民，親像是 <a href=https://apod.nasa.gov/apod/ap180702.html>恆星、星團、kah 星雲</a>，in ê 光 是 ùi 幾若百年 抑是 幾若千年前發出--ê。
這是因為 in 大部份攏蹛 tiàm 咱 <a href=https://solarsystem.nasa.gov/resources/285/the-milky-way-galaxy/>銀河系</a> 內底。
照距離來看，<a href=https://en.wikipedia.org/wiki/Andromeda_Galaxy>仙女座星系</a> ê 光，嘛是你會當看著 ê 天體內底，<a href=https://www.theguardian.com/science/2019/aug/25/starwatch-the-furthest-thing-you-can-see-with-the-naked-eye>上遠 ê 一个</a>。
這張相片是頂個月 tiàm <a href=https://en.wikipedia.org/wiki/Morocco>摩洛哥</a> ê <a href=https://youtu.be/TaIniVvizEQ>Sahara 沙漠</a> 翕--ê。
這幅 <a href=https://youtu.be/TijClV4uHIk>放大圖</a> 中央 ê 主角，就是仙女座星系，嘛叫做 M31。
這張相片是 kā 3 張背景 kah 1 張前景鬥做伙 ê 合成相片。
是用仝一台 kha-mé-lah，tiàm 仝一位，tī 仝一暝翕--ê。
毋閣前景是 tī 仝一暝 ê <a href=https://en.wikipedia.org/wiki/Blue_hour>藍色時間</a> 翕--ê。
<a href=https://en.wikipedia.org/wiki/List_of_Andromeda%27s_satellite_galaxies>仙女座星系 ê 衛星星系</a> <a href=https://apod.nasa.gov/apod/ap080909.html>M110</a>，伊就 tiàm M31 星系核 ê 倒爿頂懸遐。
咱會當直接用目睭看著咱銀河 ê 厝邊星系，實在是 <a href=https://cdn.wallpapersafari.com/38/15/MJ0ui3.jpg>足 siak-phāⁿ</a> ê 一件代誌。
若是閣用 kha-mé-lah tùi 伊 <a href=https://apod.nasa.gov/apod/ap181217.html>長時間感光</a>，就會當 kā 足濟較暗 毋閣 媠甲予人袂喘氣 ê 細節，攏翕--出來。
<a href=https://www.nasa.gov/mission_pages/hubble/science/milky-way-collide.html>最近 ê 觀測資料表示講</a>，<a href=http://www.atlasoftheuniverse.com/galaxy.html>咱銀河系</a> 會 tī 紲落來幾若十億年 ê 時間，kah 這个大細差不多 ê 仙女座星系 <a href=https://apod.nasa.gov/apod/ap120604.html>相挵了後合併</a>。</p><h2 id=poj-sahara-soa-bok-thiⁿ-téng-ê-sian-lú-chō-seng-hē>[POJ] Sahara soa-bo̍k thiⁿ-téng ê Sian-lú-chō seng-hē</h2><p>Lí ē-tàng khòaⁿ-tio̍h siōng lāu ê mi̍h-kiāⁿ sī siáⁿ-mih?
Chit-ê tap-àn tùi ti̍t-chiap iōng ba̍k-chiu khòaⁿ ê lâng lâi-kóng, sī 250 bān kng-nî hn̄g ê Sian-lú-chō seng-hē.
250 bān kng-nî hn̄g ê ì-sù sī kóng, i ê kng-chú kiâⁿ kàu Tē-kiû ê sî-chūn, í-keng 250 bān hòe ah.
Tōa-pō͘-hūn tòa tiàm thiⁿ-téng ê ku-bîn, chhiⁿ-chhiūⁿ sī hêng-chhiⁿ, seng-thoân, kah seng-hûn, in ê kng sī ùi kúi-ā pah nî iah-sī kúi-ā chheng nî-chêng hoat-chhut--ê.
Che sī in-ūi in tōa-pō͘-hūn lóng tòa tiàm Gîn-hô-hē lāi-té.
Chiàu kū-lî lâi khòaⁿ, Sian-lú-chō seng-hē ê kng, mā-sī lí ē-tàng khòaⁿ--tio̍h ê thian-thé lāi-té, siōng hn̄g ê chi̍t-ê.
Chit tiuⁿ siòng-phìⁿ sī téng-kò-goe̍h tiàm Mô͘-lo̍k-ko ê Sahara soa-bo̍k hip--ê.
Chit pak hòng-tōa-tô͘ tiong-ng ê chú-kak, to̍h sī Sian-lú-chō seng-hē, mā kiò-chò M31.
Chit tiuⁿ siòng-phìⁿ sī kā 3 tiuⁿ pōe-kéng kah 1 tiuⁿ chiân-kéng tàu chòe-hé ê ha̍p-sêng siòng-phìⁿ.
Sī iōng kâng chi̍t tâi kha-mé-lah, tiàm kâng chi̍t ūi, tī kâng chi̍t mê hip--ê.
M̄-koh chiân-kéng sī tī kâng chi̍t mê ê nâ-sek sî-kan hip--ê.
Sian-lú-chō seng-hē ê ūi-chhiⁿ seng-hē M110, i to̍h tiàm M31 seng-hē-he̍k ê tò-pêng téng-koân hiah.
Lán ē-tàng ti̍t-chiap iōng ba̍k-chiu khòaⁿ-tio̍h Gîn-hô ê chhù-piⁿ seng-hē, si̍t-chāi sī chiok siak-phāⁿ ê chi̍t-kiāⁿ tāi-chì.
Nā-sī koh iōng kha-mé-lah tùi i tn̂g-sî-kan kám-kng, to̍h ē-tàng kā chiok-chōe khah àm m̄-koh súi kah hō͘ lâng bōe chhoán-khùi ê sè-chiat hip--chhut-lâi.
Chòe-kīn ê koan-chhek chu-liāu piáu-sī kóng, lán Gîn-hô-hē ē tī sòa-lo̍h-lâi kúi-ā cha̍p-ek nî ê sî-kan, kah chit-ê tōa-sè chha-put-to ê Sian-lú-chō seng-hē sio-lòng liáu-āu ha̍p-pèng.</p><h2 id=kip-sahara-sua-bok-thinn-tíng-ê-sian-lú-tsō-sing-hē>[KIP] Sahara sua-bo̍k thinn-tíng ê Sian-lú-tsō sing-hē</h2><p>Lí ē-tàng khuànn-tio̍h siōng lāu ê mi̍h-kiānn sī siánn-mih?
Tsit-ê tap-àn tuì ti̍t-tsiap iōng ba̍k-tsiu khuànn ê lâng lâi-kóng, sī 250 bān kng-nî hn̄g ê Sian-lú-tsō sing-hē.
250 bān kng-nî hn̄g ê ì-sù sī kóng, i ê kng-tsú kiânn kàu Tē-kiû ê sî-tsūn, í-king 250 bān huè ah.
Tuā-pōo-hūn tuà tiàm thinn-tíng ê ku-bîn, tshinn-tshiūnn sī hîng-tshinn, sing-thuân, kah sing-hûn, in ê kng sī uì kuí-ā pah nî iah-sī kuí-ā tshing nî-tsîng huat-tshut--ê.
Tse sī in-uī in tuā-pōo-hūn lóng tuà tiàm Gîn-hô-hē lāi-té.
Tsiàu kū-lî lâi khuànn, Sian-lú-tsō sing-hē ê kng, mā-sī lí ē-tàng khuànn--tio̍h ê thian-thé lāi-té, siōng hn̄g ê tsi̍t-ê.
Tsit tiunn siòng-phìnn sī tíng-kò-gue̍h tiàm Môo-lo̍k-ko ê Sahara sua-bo̍k hip--ê.
Tsit pak hòng-tuā-tôo tiong-ng ê tsú-kak, to̍h sī Sian-lú-tsō sing-hē, mā kiò-tsò M̀1.
Tsit tiunn siòng-phìnn sī kā 3 tiunn puē-kíng kah 1 tiunn tsiân-kíng tàu tsuè-hé ê ha̍p-sîng siòng-phìnn.
Sī iōng kâng tsi̍t tâi kha-mé-lah, tiàm kâng tsi̍t uī, tī kâng tsi̍t mê hip--ê.
M̄-koh tsiân-kíng sī tī kâng tsi̍t mê ê nâ-sik sî-kan hip--ê.
Sian-lú-tsō sing-hē ê uī-tshinn sing-hē M10, i to̍h tiàm M̀1 sing-hē-hi̍k ê tò-pîng tíng-kuân hiah.
Lán ē-tàng ti̍t-tsiap iōng ba̍k-tsiu khuànn-tio̍h Gîn-hô ê tshù-pinn sing-hē, si̍t-tsāi sī tsiok siak-phānn ê tsi̍t-kiānn tāi-tsì.
Nā-sī koh iōng kha-mé-lah tuì i tn̂g-sî-kan kám-kng, to̍h ē-tàng kā tsiok-tsuē khah àm m̄-koh suí kah hōo lâng buē tshuán-khuì ê sè-tsiat hip--tshut-lâi.
Tsuè-kīn ê kuan-tshik tsu-liāu piáu-sī kóng, lán Gîn-hô-hē ē tī suà-lo̍h-lâi kuí-ā tsa̍p-ik nî ê sî-kan, kah tsit-ê tuā-sè tsha-put-to ê Sian-lú-tsō sing-hē sio-lòng liáu-āu ha̍p-pìng.</p><h2 id=english-andromeda-over-the-sahara-desert>[English] Andromeda over the Sahara Desert</h2><p>What is the oldest thing you can see?
At 2.5 million <a href=https://starchild.gsfc.nasa.gov/docs/StarChild/questions/question19.html>light years</a> distant, the answer for the unaided <a href=https://www.the-eyeworks.com/resource/eye-resources/interactive-eye/>eye</a> is the <a href=https://apod.nasa.gov/apod/ap190909.html>Andromeda galaxy</a>, because its photons are 2.5 million years old when they reach you.
Most other apparent denizens of the night sky -- <a href=https://apod.nasa.gov/apod/ap180702.html>stars, clusters, and nebulae</a> -- appear as they were only a few hundred to a few thousand years ago, as they lie well within our own <a href=https://solarsystem.nasa.gov/resources/285/the-milky-way-galaxy/>Milky Way Galaxy</a>.
Given its distance, light from <a href=https://en.wikipedia.org/wiki/Andromeda_Galaxy>Andromeda</a> is likely also the <a href=https://www.theguardian.com/science/2019/aug/25/starwatch-the-furthest-thing-you-can-see-with-the-naked-eye>farthest object</a> that you can see.
Also known as M31, the Andromeda Galaxy dominates the center of the featured <a href=https://youtu.be/TijClV4uHIk>zoomed</a> image, taken from the <a href=https://youtu.be/TaIniVvizEQ>Sahara Desert</a> in <a href=https://en.wikipedia.org/wiki/Morocco>Morocco</a> last month.
The featured image is a combination of three background and one foreground exposure -- all taken with the same camera and from the same location and on the same night -- with the foreground image taken during the <a href=https://en.wikipedia.org/wiki/Blue_hour>blue hour</a>.
<a href=https://apod.nasa.gov/apod/ap080909.html>M110</a>, a <a href=https://en.wikipedia.org/wiki/List_of_Andromeda%27s_satellite_galaxies>satellite galaxy of Andromenda</a> is visible just above and to the left of M31's core.
As <a href=https://cdn.wallpapersafari.com/38/15/MJ0ui3.jpg>cool</a> as it may be to see this neighboring galaxy to our Milky Way with your own eyes, <a href=https://apod.nasa.gov/apod/ap181217.html>long duration camera exposures</a> can pick up many faint and breathtaking details.
<a href=https://www.nasa.gov/mission_pages/hubble/science/milky-way-collide.html>Recent data indicates</a> that <a href=http://www.atlasoftheuniverse.com/galaxy.html>our Milky Way Galaxy</a> will <a href=https://apod.nasa.gov/apod/ap120604.html>collide and combine</a> with the similarly-sized Andromeda galaxy in a few billion years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙女座星系</td><td>Sian-lú-chō seng-hē</td><td>Sian-lú-tsō sing-hē</td><td>仙女座星系</td><td>Andromeda</td></tr><tr><td>M31</td><td>M saⁿ-cha̍p-it</td><td>M sann-tsa̍p-it</td><td>M31</td><td>M31</td></tr><tr><td>M110</td><td>M it-it-khòng</td><td>M it-it-khòng</td><td>M110</td><td>M110</td></tr><tr><td>光子</td><td>kng-chú</td><td>kng-tsú</td><td>光子</td><td>photon</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr><tr><td>星團</td><td>seng-thoân</td><td>sing-thuân</td><td>星團</td><td>cluster of stars</td></tr><tr><td>星雲</td><td>seng-hûn</td><td>sing-hûn</td><td>星雲</td><td>nebula</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>藍色時間</td><td>nâ-sek sî-kan</td><td>nâ-sik sî-kan</td><td>藍色時間</td><td>blue hour</td></tr><tr><td>衛星星系</td><td>ūi-chhiⁿ seng-hē</td><td>uī-tshinn sing-hē</td><td>衛星星系</td><td>satellite galaxy</td></tr><tr><td>摩洛哥</td><td>Mô͘-lo̍k-ko</td><td>Môo-lo̍k-ko</td><td>摩洛哥</td><td>Morocco</td></tr><tr><td>厝邊星系</td><td>chhù-piⁿ seng-hē</td><td>tshù-pinn sing-hē</td><td>鄰近星系</td><td>nearby glaxy</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220710/>昨昏 ê 圖：貓眼星雲 ê 中心</a>
</span><span class=post_next><a href=https://apod.tw/daily/20220712/>明仔載 ê 圖：巴黎天頂 ê 夜光雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>