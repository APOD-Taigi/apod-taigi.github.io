<!doctype html><html lang=en><head><title>Tī 月球揣著 ê：可能 sī 地球上老 ê 石頭 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī 月球揣著 ê：可能 sī 地球上老 ê 石頭"><meta property="og:description" content="地球上老 ê 石頭，敢是 tī 月球面頂揣著 ê？這真有可能！這个故事 to̍h 愛 ùi 月球任務阿波羅 14 號講起。"><meta property="og:url" content="https://apod.tw/daily/20210203/"><meta property="og:image" content="https://img.youtube.com/vi/V0UBZh6Hf-s/hqdefault.jpg"><meta property="og:video" content="https://www.youtube.com/watch?v=V0UBZh6Hf-s"><link rel=canonical href=https://apod.tw/daily/20210203/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. February 2021</p><h1 class=post_title>Tī 月球揣著 ê：可能 sī 地球上老 ê 石頭</h1><div class=post_body><div class=post_inner><div class=video><iframe src=https://youtube.com/embed/V0UBZh6Hf-s></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210203.html>Found on the Moon: Candidate for Oldest Known Earth Rock</a></li><li>影像來源：<a href=https://www.nasa.gov/>NASA</a>, <a href=https://ares.jsc.nasa.gov/astromaterials3d/>Astromaterials 3D</a>, <a href=https://ares.jsc.nasa.gov/astromaterials3d/project-team.htm>Erika Blumenfeld et al.</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckmbzy43qrori0810efum96tv height=180 width=500 frameborder=0 scrolling=no></iframe></div><h2 id=漢羅-tī-月球揣著-ê可能-sī-地球上老-ê-石頭>[漢羅] Tī 月球揣著 ê：可能 sī 地球上老 ê 石頭</h2><p>地球上老 ê 石頭，敢是 tī 月球面頂揣著 ê？這真有可能！這个故事 to̍h 愛 ùi 月球任務 <a href=https://www.nasa.gov/mission_pages/apollo/apollo-14>阿波羅 14 號</a> 講起。太空人 <a href=https://www.nasa.gov/sites/default/files/atoms/files/shepard_alan.pdf>Alan Shepard</a> tī <a href=https://en.wikipedia.org/wiki/Cone_(crater)>Cone 石坑</a> 揣著一粒大石頭，月球標本 14321 號。提轉來地球分析了後，煞發現伊面頂有一片，kah 其他月球揣著 ê 石頭比起來，<a href=https://i.pinimg.com/originals/11/12/e1/1112e1c4d14fe99f59c4918658ce91d9.jpg>閣較成</a> 地球 ê 石頭。閣較予人掣一趒 ê 是，<a href=https://solarsystem.nasa.gov/system/internal_resources/details/original/3348_Lunar_sample.png>這片</a> 最近予人定年 ê 結果，kā 測量 ê 精差 mā 算入去了後，知影伊已經有 <a href=https://apod.nasa.gov/apod/ap140805.html>四百萬</a> 年 ê 年歲矣！比 tī <a href=https://en.wikipedia.org/wiki/Oldest_dated_rocks>地球揣著 ê 其他石頭</a> <a href=https://solarsystem.nasa.gov/news/820/earths-oldest-rock-found-on-the-moon/>閣較老</a>。目前上主要 ê 假設是講，一粒 tī 古早時代 ê 彗星抑是 <a href=https://youtu.be/bU1QPtOZQZU>小行星去挵著地球</a> ê 時陣，kā 噴出來 ê 石頭擲入去太陽系內底。有一寡石頭 to̍h 落 lŏe <a href=https://apod.nasa.gov/apod/ap160201.html>月球</a>，kā 月球 ê 塗 kah 石頭趁燒 ê 時陣，熔做一球。冷卻了後，才閣碎去。<a href=https://youtu.be/xWwDeut_HBE>這个影片</a> sī 月球標本 <a href=https://en.wikipedia.org/wiki/Big_Bertha_(lunar_sample)>14321 號</a> ê 內部 <a href=https://science.nasa.gov/ems/11_xrays>X 光</a> 掃描。看會著幾若 ê 部份有無仝款 ê 化學反應。<a href=https://curator.jsc.nasa.gov/lunar/index.cfm>月球 ê 石頭</a> 會當 <a href=https://www.nasa.gov/image-feature/nasa-lends-moon-rock-for-oval-office-display/>予咱知影</a> <a href=https://solarsystem.nasa.gov/moons/earths-moon/in-depth/>月球</a>、地球、kah <a href=https://solarsystem.nasa.gov/solar-system/our-solar-system/in-depth/#otp_formation>太陽系早期</a> 閣較完整 ê 歷史。這禮拜五（2月初 5）to̍h 是 <a href=https://www.nasa.gov/mission_pages/apollo/missions/apollo14.html>阿波羅 14 號</a> <a href="https://youtu.be/oZZe-xXx9_o?t=689">登陸月球</a> ê <a href=https://www.nasa.gov/feature/50-years-ago-two-months-until-apollo-14>五十週年</a> 矣！</p><h2 id=poj-tī-goeh-kiû-chhōe-tioh-ê-khó-lêng-sī-tē-kiû-siōng-lāu-ê-chioh-thâu>[POJ] Tī goe̍h-kiû chhōe-tio̍h ê: Khó-lêng sī tē-kiû siōng lāu ê chio̍h-thâu</h2><p>Tē-kiû siōng-lâu ê chio̍h-thâu, kám-sī tī goe̍h-kiû bīn-téng chhōe-tio̍h-ê? Che chin ū khó-lêng! Chit-ê kò͘-sū to̍h ài ùi goe̍h-kiû jīm-bū A-pho-lô cha̍p-sì hō͘ kóng-khí. Thài-khong-jîn Alan Shepard tī Cone chio̍h-kheⁿ chhōe-tio̍h chi̍t-lia̍p tōa-chio̍h-thâu, goe̍h-kiû phiau-pún it-sù-sam-jī-it hō͘. The̍h-tńg-lâi tē-kiû hun-sek liáu-āu, soah hoat-hiān i bīn-téng ū chi̍t-phìⁿ, kah kî-tha goe̍h-kiû chhōe-tio̍h ê chio̍h-thâu pí--khí-lâi, koh-khah sêng tē-kiû ê chio̍h-thâu. Koh-khah hō͘-lâng chhoah-chi̍t-tiô ê sī, chi̍t-phìⁿ chòe-kūn hō͘-lâng tēng-liân ê kiat-kó, kā chhek-liông ê cheng-chhái mā sǹg--ji̍p-khì liáu-āu, chai-iáⁿ i í-keng ū sì-pah-bān nî ê nî-hòe ah! Pì tī tē-kiû chhōe-tio̍h ê kî-tha chio̍h-thâu koh-khah lāu. Bo̍k-chêng siōng chú-iàu ê ká-siat sī-kóng, chi̍t-lia̍p tī kó͘-chá sî-tāi ê hūi-chhiⁿ ia̍h-sī sió-kiâⁿ-chhiⁿ khì lòng-tio̍h tē-kiû ê sî-chūn, kā phùn--chhut-lâi ê chio̍h-thâu tàn-ji̍p-khì Thài-iông-hē lāi-té. Ū chi̍t-kóa chio̍h-thâu to̍h la̍k-lŏe goe̍h-kiû, kā goe̍h-kiû ê thô͘ kah chio̍h-thâu thàn-sio ê sî-chūn, iûⁿ-chòe chi̍t-kiû. Léng-khiok liáu-āu, chiah-koh chhùi--khì. Chit-ê iáⁿ-phìⁿ sī goe̍h-kiû phiau-pún it-sù-sam-jī-it hō͘ ê lōe-pō͘ X-kng sàu-biâu. Khòaⁿ-ē-tio̍h kúi-ā-ê pō͘-hūn ū bô-kâng-khoán ê hòa-ha̍k hoán-èng. Goe̍h-kiû ê chio̍h-thâu ē-tàng hō͘-lân chai-iáⁿ goe̍h-kiû, tē-kiû, kah Thài-iông-hē chá-kî khoh-kah oân-chéng ê le̍k-sú. Chi̍t-lé-pài-gō͘ (jī goe̍h chhōe gō͘) to̍h sī A-pho-lô cha̍p-sì hō͘ teng-lio̍k goe̍h-kiû ê gō͘-cha̍p chiu-nî ah!</p><h2 id=kiptī-gueh-kiû-tshuē-tioh-ê-khó-lîng-sī-tē-kiû-siōng-lāu-ê-tsioh-thâu>[KIP] Tī gue̍h-kiû tshuē-tio̍h ê: Khó-lîng sī tē-kiû siōng lāu ê tsio̍h-thâu</h2><p>Tē-kiû siōng-lâu ê tsio̍h-thâu, kám-sī tī gue̍h-kiû bīn-tíng tshuē-tio̍h-ê? Tse tsin ū khó-lîng! Tsit-ê kòo-sū to̍h ài uì gue̍h-kîu jīm-bū A-pho-lô tsa̍p-sì hōo kóng-khí. Thài-khong-jîn Alan Shepard tī Cone tsio̍h-khenn tshuē-tio̍h tsi̍t-lia̍p tuā-tsio̍h-thâu, gue̍h-kîu phiau-pún it-sù-sam-jī-it hōo. The̍h-tńg-lâi tē-kîu hun-sik liáu-āu, suah huat-hiān i bīn-tíng ū tsi̍t-phìnn, kah kî-tha gue̍h-kîu tshuē-tio̍h ê tsio̍h-thâu pí--khí-lâi, koh-khah sîng tē-kîu ê tsio̍h-thâu. Koh-khah hōo-lâng tshuah-tsi̍t-tiô ê sī, tsi̍t-phìnn tsuè-kūn hōo-lâng tīng-liân ê kiat-kó, kā tshik-liông ê tsing-tshái mā sǹg--ji̍p-khì liáu-āu, tsai-iánn i í-king ū sì-pah-bān nî ê nî-huè ah! Pì tī tē-kîu tshuē-tio̍h ê kî-tha tsio̍h-thâu koh-khah lāu. Bo̍k-tsîng siōng tsú-iàu ê ká-siat sī-kóng, tsi̍t-lia̍p tī kóo-tsá sî-tāi ê huī-tshinn ia̍h-sī sió-kiânn-tshinn khì lòng-tio̍h tē-kîu ê sî-tsūn, kā phùn--tshut-lâi ê tsio̍h-thâu tàn-ji̍p-khì Thài-iông-hē lāi-té. Ū tsi̍t-kuá tsio̍h-thâu to̍h la̍k-luĕ gue̍h-kîu, kā gue̍h-kîu ê thôo kah tsio̍h-thâu thàn-sio ê sî-tsūn, îunn-tsuè tsi̍t-kîu. Líng-khiok liáu-āu, tsiah-koh tshuì--khì. Tsit-ê iánn-phìnn sī gue̍h-kîu phiau-pún it-sù-sam-jī-it hōo ê luē-pōo X-kng sàu-biâu. Khuànn-ē-tio̍h kuí-ā-ê pōo-hūn ū bô-kâng-khuán ê huà-ha̍k huán-ìng. Gue̍h-kîu ê tsio̍h-thâu ē-tàng hōo-lân tsai-iánn gue̍h-kîu, tē-kîu, kah Thài-iông-hē tsá-kî khoh-kah uân-tsíng ê li̍k-sú. Tsi̍t-lé-pài-gōo (jī gue̍h tshuē gōo) to̍h sī A-pho-lô tsa̍p-sì hōo ting-lio̍k gue̍h-kîu ê gōo-tsa̍p tsiu-nî ah!</p><h2 id=englishfound-on-the-moon-candidate-for-oldest-known-earth-rock>[English] Found on the Moon: Candidate for Oldest Known Earth Rock </h2><p>Was the oldest known rock on Earth found on the Moon?Quite possibly. The story opens with the <a href=https://www.nasa.gov/mission_pages/apollo/apollo-14>Apollo 14</a> lunar mission.Lunar sample <a href="https://ares.jsc.nasa.gov/astromaterials3d/sample-details.htm?sample=14321-1404">14321</a> , a large rock found in <a href=https://en.wikipedia.org/wiki/Cone_(crater)>Cone crater</a> by astronaut <a href=https://www.nasa.gov/sites/default/files/atoms/files/shepard_alan.pdf>Alan Shepard</a> , when analyzed back on Earth, was found to have a fragment that was a much <a href=https://i.pinimg.com/originals/11/12/e1/1112e1c4d14fe99f59c4918658ce91d9.jpg>better match</a> to Earth rocks than other Moon rocks. Even more surprising, <a href=https://solarsystem.nasa.gov/system/internal_resources/details/original/3348_Lunar_sample.png>that rock section</a> has recently been dated back <a href=https://apod.nasa.gov/apod/ap140805.html>4 billion</a> years, <a href=https://solarsystem.nasa.gov/news/820/earths-oldest-rock-found-on-the-moon/>making it older</a> , to within measurement error, than <a href=https://en.wikipedia.org/wiki/Oldest_dated_rocks>any rock ever found on Earth</a> . A leading hypothesis now holds that an ancient comet or <a href=https://youtu.be/bU1QPtOZQZU>asteroid impact</a> launched Earth rocks into the Solar System, some of which fell back to <a href=https://apod.nasa.gov/apod/ap160201.html>the Moon</a> , became mixed with heated lunar soil and other rocks, cooled, and re-fragmented. <a href=https://youtu.be/xWwDeut_HBE>The video</a> features an internal <a href=https://science.nasa.gov/ems/11_xrays>X-ray</a> scan of <a href=https://en.wikipedia.org/wiki/Big_Bertha_(lunar_sample)>14321</a> showing multiple sections with markedly different chemistries. <a href=https://curator.jsc.nasa.gov/lunar/index.cfm>Moon rocks</a> will continue to be <a href=https://www.nasa.gov/image-feature/nasa-lends-moon-rock-for-oval-office-display/>studied</a> to learn a more complete history of the <a href=https://solarsystem.nasa.gov/moons/earths-moon/in-depth/>Moon</a> , the Earth, and the <a href=https://solarsystem.nasa.gov/solar-system/our-solar-system/in-depth/#otp_formation>early Solar System</a> . Friday marks the <a href=https://www.nasa.gov/feature/50-years-ago-two-months-until-apollo-14>50th Anniversary</a> of the <a href=https://www.nasa.gov/mission_pages/apollo/missions/apollo14.html>Apollo 14</a> <a href="https://youtu.be/oZZe-xXx9_o?t=689">landing on the Moon</a> .</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>阿波羅 14 號月球任務</td><td>A-pho-lô cha̍p-sì hō͘ goe̍h-kiû jīm-bū</td><td>A-pho-lô tsa̍p-sì hōo gue̍h-kiû jīm-bū</td><td>阿波羅 14 號月球任務</td><td>Apollo 14 lunar mission</td></tr><tr><td>太空人</td><td>thài-khong-jîn</td><td>thài-khong-jîn</td><td>太空人</td><td>astronaut</td></tr><tr><td>石坑</td><td>chio̍h-kheⁿ</td><td>tsio̍h-khenn</td><td>石坑</td><td>crater</td></tr><tr><td>定年</td><td>tēng-liân</td><td>tīng-liân</td><td>定年</td><td>date</td></tr><tr><td>彗星</td><td>hūi-chhiⁿ</td><td>huī-tshinn</td><td>彗星</td><td>comet</td></tr><tr><td>小行星</td><td>sió-kiâⁿ-chhiⁿ</td><td>sió-kiânn-tshinn</td><td>小行星</td><td>asteroid</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>Solar system</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210202/>昨昏 ê 圖：七彩 ê 四分儀座流星</a>
</span><span class=post_next><a href=https://apod.tw/daily/20210204/>明仔載 ê 圖：阿波羅 14 號：Ùi Antares 看著 ê 景色</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>