<!doctype html><html lang=en><head><title>銀河 kah 南極洲天頂 ê 極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="銀河 kah 南極洲天頂 ê 極光"><meta property="og:description" content="這是這个長長 ê 暗暝內底上讚 ê 夜空。"><meta property="og:url" content="https://apod.tw/daily/20230702/"><meta property="og:image" content="https://apod.nasa.gov/apod/fap/image/2307/MWAurora_hang_960.jpg"><link rel=canonical href=https://apod.tw/daily/20230702/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. July 2023</p><h1 class=post_title>銀河 kah 南極洲天頂 ê 極光</h1><div class=post_body><div class=post_inner><img src=https://apod.nasa.gov/apod/fap/image/2307/MWAurora_hang_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230702.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230702.html>Milky Way and Aurora over Antarctica</a></li><li>影像來源 kah 版權：<a href=http://www.weibo.com/lihang999>LI Hang</a></li><li>探索宇宙：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clkves7z2005e01w7dhg255a7 height=180 width=500 frameborder=0 scrolling=no></iframe></div><h2 id=漢羅-銀河-kah-南極洲天頂-ê-極光>[漢羅] 銀河 kah 南極洲天頂 ê 極光</h2><p>這是 tī 這个長長 ê 暗暝內底上讚 ê 夜空。
<a href=https://www.nasa.gov/audience/forstudents/5-8/features/nasa-knows/what-is-antarctica-58.html>南極洲</a> ê 一寡所在，毋但 tī 寒天爾爾，日頭是會 tī 地平線頂懸幾若禮拜攏袂落去。
<a href=https://en.wikipedia.org/wiki/China>中國</a> tī 南極洲 ê <a href=https://en.wikipedia.org/wiki/Zhongshan_Station_(Antarctica)>中山研究站</a>，人有當時仔會為著欲翕美麗 ê 夜空，甘願冒險留 tī 足寒 ê 所在翕。
這張相片就是按呢來--ê。
這是 2015 年 7 月中翕--ê，拄仔好 tī <a href=https://en.wikipedia.org/wiki/Polar_night>極區暗暝</a> <a href="https://dateandtime.info/citysunrisesunset.php?id=6620792">欲煞進前</a> 翕--ê。
Kā <a href=https://en.wikipedia.org/wiki/Wide-angle_lens>闊幅鏡頭</a> 向天頂翕 ê 時陣，毋但視野上下底會掠著地面 ê 景色，上頂懸仝款嘛會。
前景有一个同事嘛咧翕相。
咱閣會當看著 tī 較遠 ê 所在，有球形衛星 ê 接受器 kah 幾若个 <a href=https://energy.gov/eere/wind/how-do-wind-turbines-work>風車</a>。
夜空有足濟恆星，嘛有翕著 <a href=http://stars.astro.illinois.edu/sow/sirius.html>天狼星</a> kah <a href=https://apod.nasa.gov/apod/ap100514.html>老人星</a>。
Tī 較遠 ê 背景，地平線 kah 地平線之間 <a href="https://media.istockphoto.com/id/175194979/photo/big-stretch.jpg?s=612x612&amp;w=0&amp;k=20&amp;c=1DMdAkJMllfbCuwlN0OdD1vWbsz-kdD-PloadnaPDwY=">搝甲長長 ê</a>，是咱 <a href=http://www.atlasoftheuniverse.com/milkyway.html>銀河系</a> ê <a href=https://apod.nasa.gov/apod/ap110710.html>中央帶</a>。
相片較倚正爿頂懸遐，tī 咱巨型銀河系附近，有兩个霧霧 ê 天體，彼是 <a href=https://apod.nasa.gov/apod/ap130528.html>大</a> 、<a href=https://apod.nasa.gov/apod/ap100903.html>小</a> 麥哲倫 <a href=https://apod.nasa.gov/apod/ap140916.html>星雲</a>，in 是 tī 閣較遙遠 ê 所在。</p><h2 id=poj-gîn-hô-hē-kah-lâm-kek-chiu-thiⁿ-téng-ê-kek-kng>[POJ] Gîn-hô-hē kah lâm-ke̍k-chiu thiⁿ-téng ê ke̍k kng</h2><p>Che-sī tī chit-ê tn̂g-tn̂g ê àm-mê lāi-té siōng chán ê iā-khong.
Lâm-ke̍k-chiu ê chi̍t-kóa só͘-chāi, m̄-nā tī kôaⁿ-thiⁿ niā-niā, ji̍t-thâu sī ē tī tē-pêng-sòaⁿ téng-koân kúi-nā lé-pài lóng bē-lo̍h-khì.
Tiong-kok tī lâm-ke̍k-chiu ê Tiong-san gián-kiù-chām, lâng ū-tang-sî-á ē ūi tio̍h beh hip bí-lē ê iā-khong, kam-goān mō͘-hiám lâu tī chiok kôaⁿ ê só͘-chāi hip.
Chit-tiuⁿ siòng-phìⁿ tio̍h-sī án-ne lâi--ê.
Che-sī 2015 nî 7 ge̍h-tiong hip--ê, tú-á-hó tī ke̍k-khu àm-mê beh soah chìn-chêng hip--ê.
Kā khoah-pak kiàⁿ-thâu hiòng thiⁿ-téng hip ê sî-chūn, m̄-nā sī-iá siōng ē-té ē lia̍h-tio̍h tē-bīn ê kéng-sek, siōng téng-koân kāng-khoán mā ē.
Chiân-kéng ū chi̍t-ê tông-sū mā leh hip-siòng.
Lán koh ē-tàng khòaⁿ-tio̍h tī khah hn̄g ê só͘-chāi, ū kiû-hêng ūi-chhiⁿ ê chiap-siū-khì kah kúi-nā ê hong-chhia.
Iā-khong ū chiok chē hêng-chhiⁿ, mā ū hip-tio̍h Thian-lông-chhiⁿ kah Lāu-lâng-chhiⁿ.
Tī khah hn̄g ê pōe-kéng, tē-pêng-sòaⁿ kah tē-pêng-sòaⁿ chi-kan giú kah tn̂g-tn̂g ê, sī lán Gîn-hô-hē ê tiong-iong-tòa.
Siòng-phìⁿ khah óa chiàⁿ-pêng téng-koân hiah, tī lán kū-hêng Gîn-hô-hē hù-kīn, ū nn̄g-ê bū-bū ê thian-thé, he sī tōa, sió Be̍h-tiat-lûn seng-hûn, in sī tī koh-khah iâu-oán ê só͘-chāi.</p><h2 id=kip-gîn-hô-hē-kah-lâm-kik-tsiu-thinn-tíng-ê-kik-kng>[KIP] Gîn-hô-hē kah lâm-ki̍k-tsiu thinn-tíng ê ki̍k kng</h2><p>Tse-sī tī tsit-ê tn̂g-tn̂g ê àm-mê lāi-té siōng tsán ê iā-khong.
Lâm-ki̍k-tsiu ê tsi̍t-kuá sóo-tsāi, m̄-nā tī kuânn-thinn niā-niā, ji̍t-thâu sī ē tī tē-pîng-suànn tíng-kuân kuí-nā lé-pài lóng bē-lo̍h-khì.
Tiong-kok tī lâm-ki̍k-tsiu ê Tiong-san gián-kiù-tsām, lâng ū-tang-sî-á ē uī tio̍h beh hip bí-lē ê iā-khong, kam-guān mōo-hiám lâu tī tsiok kuânn ê sóo-tsāi hip.
Tsit-tiunn siòng-phìnn tio̍h-sī án-ne lâi--ê.
Tse-sī 2015 nî 7 ge̍h-tiong hip--ê, tú-á-hó tī ki̍k-khu àm-mê beh suah tsìn-tsîng hip--ê.
Kā khuah-pak kiànn-thâu hiòng thinn-tíng hip ê sî-tsūn, m̄-nā sī-iá siōng ē-té ē lia̍h-tio̍h tē-bīn ê kíng-sik, siōng tíng-kuân kāng-khuán mā ē.
Tsiân-kíng ū tsi̍t-ê tông-sū mā leh hip-siòng.
Lán koh ē-tàng khuànn-tio̍h tī khah hn̄g ê sóo-tsāi, ū kiû-hîng uī-tshinn ê tsiap-siū-khì kah kuí-nā ê hong-tshia.
Iā-khong ū tsiok tsē hîng-tshinn, mā ū hip-tio̍h Thian-lông-tshinn kah Lāu-lâng-tshinn.
Tī khah hn̄g ê puē-kíng, tē-pîng-suànn kah tē-pîng-suànn tsi-kan giú kah tn̂g-tn̂g ê, sī lán Gîn-hô-hē ê tiong-iong-tuà.
Siòng-phìnn khah uá tsiànn-pîng tíng-kuân hiah, tī lán kū-hîng Gîn-hô-hē hù-kīn, ū nn̄g-ê bū-bū ê thian-thé, he sī tuā, sió Be̍h-tiat-lûn sing-hûn, in sī tī koh-khah iâu-uán ê sóo-tsāi.</p><h2 id=english-milky-way-and-aurora-over-antarctica>[English] Milky Way and Aurora over Antarctica</h2><p>It was one of the better skies of this long night.
In parts of <a href=https://www.nasa.gov/audience/forstudents/5-8/features/nasa-knows/what-is-antarctica-58.html>Antarctica</a>, not only is it winter, but the Sun can spend weeks below the horizon.
At <a href=https://en.wikipedia.org/wiki/China>China</a>'s <a href=https://en.wikipedia.org/wiki/Zhongshan_Station_(Antarctica)>Zhongshan Station</a>, people sometimes venture out into the cold to photograph a spectacular night sky.
The featured image from one such outing was taken in mid-July of 2015, <a href="https://dateandtime.info/citysunrisesunset.php?id=6620792">just before the end</a> of this <a href=https://en.wikipedia.org/wiki/Polar_night>polar night</a>.
Pointing up, the <a href=https://en.wikipedia.org/wiki/Wide-angle_lens>wide angle lens</a> captured not only the ground at the bottom, but at the top as well.
In the foreground, a colleague is taking pictures.
In the distance, a spherical satellite receiver and several <a href=https://energy.gov/eere/wind/how-do-wind-turbines-work>windmills</a> are visible.
Numerous stars dot the night sky, including <a href=http://stars.astro.illinois.edu/sow/sirius.html>Sirius</a> and <a href=https://apod.nasa.gov/apod/ap100514.html>Canopus</a>.
Far in the background, <a href="https://media.istockphoto.com/id/175194979/photo/big-stretch.jpg?s=612x612&amp;w=0&amp;k=20&amp;c=1DMdAkJMllfbCuwlN0OdD1vWbsz-kdD-PloadnaPDwY=">stretching</a> overhead from horizon to horizon, is the <a href=https://apod.nasa.gov/apod/ap110710.html>central band</a> of our <a href=http://www.atlasoftheuniverse.com/milkyway.html>Milky Way Galaxy</a>.
Even further in the distance, visible as extended smudges near the top, are the <a href=https://apod.nasa.gov/apod/ap130528.html>Large</a> and <a href=https://apod.nasa.gov/apod/ap100903.html>Small</a> Magellanic <a href=https://apod.nasa.gov/apod/ap140916.html>Clouds</a>, satellite galaxies near our huge <a href=http://www.atlasoftheuniverse.com/milkyway.html>Milky Way Galaxy</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>南極洲</td><td>Lâm-ke̍k-chiu</td><td>Lâm-ki̍k-tsiu</td><td>南極洲</td><td>Antarctica</td></tr><tr><td>闊幅鏡頭</td><td>khoah-pak kiàⁿ-thâu</td><td>khuah-pak kiànn-thâu</td><td>廣角鏡</td><td>wide angle lens</td></tr><tr><td>球形衛星</td><td>kiû-hêng ūi-chhiⁿ</td><td>kiû-hîng uī-tshinn</td><td>球形衛星</td><td>spherical satellite</td></tr><tr><td>接受器</td><td>chiap-siū-khì</td><td>tsiap-siū-khì</td><td>接受器</td><td>receiver</td></tr><tr><td>風車</td><td>hong-chhia</td><td>hong-tshia</td><td>風車</td><td>windmills</td></tr><tr><td>天狼星</td><td>Thian-lông-chhiⁿ</td><td>Thian-lông-tshinn</td><td>天狼星</td><td>Sirius</td></tr><tr><td>老人星</td><td>Lāu-lâng-chhiⁿ</td><td>Lāu-lâng-tshinn</td><td>老人星</td><td>Canopus</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>中央帶</td><td>tiong-iong-tòa</td><td>tiong-iong-tuà</td><td>中央帶</td><td>central band</td></tr><tr><td>大麥哲倫星雲</td><td>Tōa Be̍h-tiat-lûn seng-hûn</td><td>Tuā Be̍h-tiat-lûn sing-hûn</td><td>大麥哲倫星雲</td><td>Large Magellanic Clouds</td></tr><tr><td>小麥哲倫星雲</td><td>Sió Be̍h-tiat-lûn seng-hûn</td><td>Sió Be̍h-tiat-lûn sing-hûn</td><td>小麥哲倫星雲</td><td>Small Magellanic Clouds</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230701/>昨昏 ê 圖：天龍座 ê 三个星系</a>
</span><span class=post_next><a href=https://apod.tw/daily/20230703/>明仔載 ê 圖：Akatsuki 號 太空船 翕--ê 金星 ê 紫外光影像</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>