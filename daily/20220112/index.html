<!doctype html><html lang=en><head><title>Ùi 澳洲 看 leonard 彗星 ê 特寫 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Ùi 澳洲 看 Leonard 彗星 ê 特寫"><meta property="og:description" content="彗星若是倚近 kā 看，會是啥物模樣？咱會使用細台望遠鏡翕彗鬚 kah 彗尾內部，按呢可能會當予咱一寡想法。"><meta property="og:url" content="https://apod.tw/daily/20220112/"><meta property="og:image" content="https://apod.nasa.gov/apod/fap/image/2201/CometLeonard_Estes_960.jpg"><link rel=canonical href=https://apod.tw/daily/20220112/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. January 2022</p><h1 class=post_title>Ùi 澳洲 看 Leonard 彗星 ê 特寫</h1><div class=post_body><div class=post_inner><img src=https://apod.nasa.gov/apod/fap/image/2201/CometLeonard_Estes_960.jpg alt=/home/runner/work/apod-taigi.github.io/apod-taigi.github.io/content/daily/2022/01/20220112.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220112.html>Comet Leonard Closeup from Australia</a></li><li>影像來源 kah 版權：<a href=mailto:blake@itelescope.net>Blake Estes</a> (<a href=https://www.itelescope.net/>itelescope.net</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzbg24uo08hz08343jd7pyq3 height=180 width=500 frameborder=0 scrolling=no></iframe></div><h2 id=漢羅-ùi-澳洲-看-leonard-彗星-ê-特寫>[漢羅] Ùi 澳洲 看 Leonard 彗星 ê 特寫</h2><p>彗星若是倚近 kā 看，會是啥物模樣？
雖罔講咱無法度真正到彗星遐，毋閣咱會使用細台望遠鏡翕彗鬚 kah 彗尾內部，按呢可能會當予咱一寡想法。
會叫做 <a href=http://www2.ess.ucla.edu/~jewitt/tail.html>離子尾溜</a> 這个名，就表示講伊 ê 組成成份是 <a href="https://www.youtube.com/watch?v=k0uPclhKPpM">離子氣體</a>。
這寡氣體是去予太陽發出 ê <a href=https://science.nasa.gov/ems/10_ultravioletwaves>紫外光</a> 激發，才閣去予 <a href="https://www.youtube.com/watch?v=2zOlkIyg3iE">太陽風</a> 歕出來 ê。
太陽風是有結構 ê。是去予太陽複雜 <a href=http://solarscience.msfc.nasa.gov/dynamo.shtml>多變 ê 磁場</a> 雕出來 ê。
多變 ê 太陽風 kah 各種 ùi 彗核 kiat--出來 ê 氣體噴流 相濫 ê 影響，產生彗尾 ê 複雜結構。
綴太陽風 ê 方向來看，Leonard 彗星 <a href=https://www.facebook.com/APOD.Sky/videos/409238244216491>尾溜</a> ê 結構是離開太陽 ê 方向，伊 ê <a href=https://apod.nasa.gov/apod/ap020515.html>形體</a> 嘛綴時間變來變去。
藍色 ê 離子尾溜主要是 ùi 重組 ê <a href=https://en.wikipedia.org/wiki/Carbon_monoxide>一氧化碳</a> 分子來 ê。
彗星頭 邊仔 青色 ê 彗鬚主要是 ùi 少量 重組 ê <a href=https://www.chemistryworld.com/news/comets-green-colour-comes-from-dicarbon-dissociation-experiments-confirm/4014966.article>雙原子碳</a> 分子來 ê。
雙原子碳會 tī <a href=https://www.pnas.org/content/118/52/e2113315118>50 點鐘</a> ê 時間內底去予太陽光破壞去，這就是 <a href=https://www.nytimes.com/2022/01/07/science/why-comets-are-green.html>是按怎伊 ê 青光</a> 袂走到離子彗尾遐。
這張相片是 1 月 2 號 tī <a href=https://en.wikipedia.org/wiki/Australia>澳洲</a> <a href="https://www.youtube.com/watch?v=d0bzO0ZnhdU">Siding Spring 天文台</a> 翕 ê。
<a href=https://apod.nasa.gov/apod/ap220103.html>Leonard 彗星</a> 上媠 ê 模樣愛 ùi 地球 ê 南半球來 kā 看。
伊這馬已經 <a href=https://skyandtelescope.org/astronomy-news/comet-seeking-on-cold-crunchy-nights/>踅過太陽</a>，欲離開 <a href=https://solarsystem.nasa.gov/solar-system/our-solar-system/in-depth/>太陽系</a> 矣。</p><h2 id=poj-ùi-ò-chiu-khòaⁿ-leonard-hui-chhiⁿ-ê-tek-siá>[POJ] Ùi Ò-chiu khòaⁿ Leonard hui-chhiⁿ ê te̍k-siá</h2><p>Hui-chhiⁿ nā-sī óa-kīn kā khòaⁿ, ē sī siáⁿ-mí bô͘-iūⁿ?
Sui-bóng kóng lán bô-hoat-tō͘ chin-chiàⁿ kàu hui-chhiⁿ hiah, m̄-koh lán ē-sái iōng sè-tâi bōng-oán-kiàⁿ hip hūi-chhiu kah hūi-bóe lōe-pō͘, án-ne khó-lêng ē-tàng hō͘ lán chi̍t-kóa siūⁿ-hoat.
Ē kiò-chò lî-chú bóe-liu chi̍t-ê-miâ, to̍h piáu-sī kóng i ê cho͘-sêng sêng-hūn sī lî-chú khì-thé.
Chit-kóa khì-thé sī khì hō͘ thài-iông hoat--chhut ê chí-gōa-kng kek-hoat, chiah koh khì hō͘ thài-iông-hong pûn--chhut-lâi ê.
Thài-iông-hong sī ū kiat-kò͘ ê.
Sī khì hō͘ Thài-iông ho̍k-cha̍p to-piàn ê chû-tiûⁿ tiau--chhut-lâi ê.
To-piàn ê thài-iông-hong kah kok-chióng ùi hūi-he̍k kiat--chhut-lâi ê khì-thé phùn-liû sio-lām ê éng-hióng, sán-seng hūi-bóe ê ho̍k-cha̍p kiat-kò͘.
Tòe thài-iông-hong ê hong-hiòng lâi khòaⁿ, Leonard hui-chhiⁿ bóe-liu ê kiat-kò͘ sī lī-khui thài-iông ê hong-hiòng, i ê hêng-thé mā tòe sî-kan piàn-lâi-piàn-khì.
Nâ-sek ê lî-chú bóe-liu chú-iàu sī ùi têng-cho͘ ê it-ióng-hòa-thòaⁿ hun-chú lâi ê.
Hui-chhiⁿ-thâu piⁿ-á chhiⁿ-sek ê hūi-chhiu chú-iàu sī ùi chió-liōng têng-cho͘ ê siang-goân-chú-thòaⁿ hun-chú lâi ê.
Siang-goân-chú-thòaⁿ ē tī gō͘-cha̍p tiám-cheng ê sî-kan lāi-té khì hō͘ thài-iông-kng phò-hoāi--khì, che tō-sī sī-án-chóaⁿ i ê chhiⁿ-kng bōe cháu kàu lî-chú hūi-bóe hiah.
Chit-tiuⁿ siòng-phìⁿ sī it goe̍h jī hō tī Ò-chiu Siding Spring Thian-bûn-tâi hip ê.
Leonard hui-chhiⁿ siōng súi ê bô͘-iūⁿ ài ùi Tē-kiû ê lâm-pòaⁿ-kiû lâi kā khòaⁿ.
I chit-má í-keng se̍h kòe thài-iông, beh lī-khui Thài-iông-hē ah.</p><h2 id=kip-uì-ò-tsiu-khuànn-leonard-hui-tshinn-ê-tik-siá>[KIP] Uì Ò-tsiu khuànn Leonard hui-tshinn ê ti̍k-siá</h2><p>Hui-tshinn nā-sī uá-kīn kā khuànn, ē sī siánn-mí bôo-iūnn?
Sui-bóng kóng lán bô-huat-tōo tsin-tsiànn kàu hui-tshinn hiah, m̄-koh lán ē-sái iōng sè-tâi bōng-uán-kiànn hip huī-tshiu kah huī-bué luē-pōo, án-ne khó-lîng ē-tàng hōo lán tsi̍t-kuá siūnn-huat.
Ē kiò-tsò lî-tsú bué-liu tsi̍t-ê-miâ, to̍h piáu-sī kóng i ê tsoo-sîng sîng-hūn sī lî-tsú khì-thé.
Tsit-kuá khì-thé sī khì hōo thài-iông huat--tshut ê tsí-guā-kng kik-huat, tsiah koh khì hōo thài-iông-hong pûn--tshut-lâi ê.
Thài-iông-hong sī ū kiat-kòo ê.
Sī khì hōo Thài-iông ho̍k-tsa̍p to-piàn ê tsû-tiûnn tiau--tshut-lâi ê.
To-piàn ê thài-iông-hong kah kok-tsióng uì huī-hi̍k kiat--tshut-lâi ê khì-thé phùn-liû sio-lām ê íng-hióng, sán-sing huī-bué ê ho̍k-tsa̍p kiat-kòo.
Tuè thài-iông-hong ê hong-hiòng lâi khuànn, Leonard hui-tshinn bué-liu ê kiat-kòo sī lī-khui thài-iông ê hong-hiòng, i ê hîng-thé mā tuè sî-kan piàn-lâi-piàn-khì.
Nâ-sik ê lî-tsú bué-liu tsú-iàu sī uì tîng-tsoo ê it-ióng-huà-thuànn hun-tsú lâi ê.
Hui-tshinn-thâu pinn-á tshinn-sik ê huī-tshiu tsú-iàu sī uì tsió-liōng tîng-tsoo ê siang-guân-tsú-thuànn hun-tsú lâi ê.
Siang-guân-tsú-thuànn ē tī gōo-tsa̍p tiám-tsing ê sî-kan lāi-té khì hōo thài-iông-kng phò-huāi--khì, tse tō-sī sī-án-tsuánn i ê tshinn-kng buē tsáu kàu lî-tsú huī-bué hiah.
Tsit-tiunn siòng-phìnn sī it gue̍h jī hō tī Ò-tsiu Siding Spring Thian-bûn-tâi hip ê.
Leonard hui-tshinn siōng suí ê bôo-iūnn ài uì Tē-kiû ê lâm-puànn-kiû lâi kā khuànn.
I tsit-má í-king se̍h kuè thài-iông, beh lī-khui Thài-iông-hē ah.</p><h2 id=english-comet-leonard-closeup-from-australia>[English] Comet Leonard Closeup from Australia</h2><p>What does Comet Leonard look like up close?
Although we can't go there, imaging the comet's coma and inner tails through a small telescope gives us a good idea.
As the name implies, the <a href=http://www2.ess.ucla.edu/~jewitt/tail.html>ion tail</a> is made of <a href="https://www.youtube.com/watch?v=k0uPclhKPpM">ionized gas</a> -- gas energized by <a href=https://science.nasa.gov/ems/10_ultravioletwaves>ultraviolet light</a> from the Sun and pushed outward by the <a href="https://www.youtube.com/watch?v=2zOlkIyg3iE">solar wind</a>.
The solar wind is quite structured and sculpted by the Sun's complex and ever <a href=http://solarscience.msfc.nasa.gov/dynamo.shtml>changing magnetic field</a>.
The effect of the variable solar wind combined with different gas jets venting from the comet's nucleus accounts for the tail's complex structure.
Following the wind, structure in Comet Leonard's <a href=https://www.facebook.com/APOD.Sky/videos/409238244216491>tail can be seen</a> to move outward from the Sun even alter its <a href=https://apod.nasa.gov/apod/ap020515.html>wavy appearance</a> over time.
The blue color of the ion tail is dominated by recombining <a href=https://en.wikipedia.org/wiki/Carbon_monoxide>carbon monoxide</a> molecules, while the green color of the coma surrounding the head of the comet is created mostly by a slight amount of recombining <a href=https://www.chemistryworld.com/news/comets-green-colour-comes-from-dicarbon-dissociation-experiments-confirm/4014966.article>diatomic carbon</a> molecules.
Diatomic carbon is destroyed by sunlight in <a href=https://www.pnas.org/content/118/52/e2113315118>about 50 hours</a> -- which is <a href=https://www.nytimes.com/2022/01/07/science/why-comets-are-green.html>why its green glow</a> does not make it far into the ion tail.
The featured imagae was taken on January 2 from <a href="https://www.youtube.com/watch?v=d0bzO0ZnhdU">Siding Spring Observatory</a> in <a href=https://en.wikipedia.org/wiki/Australia>Australia</a>.
<a href=https://apod.nasa.gov/apod/ap220103.html>Comet Leonard</a>, presently best viewed from Earth's Southern Hemisphere, has <a href=https://skyandtelescope.org/astronomy-news/comet-seeking-on-cold-crunchy-nights/>rounded the Sun</a> and is now headed out of the <a href=https://solarsystem.nasa.gov/solar-system/our-solar-system/in-depth/>Solar System</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>comet's coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr><tr><td>彗核</td><td>hūi-he̍k</td><td>huī-hi̍k</td><td>彗核</td><td>comet's nucleus</td></tr><tr><td>一氧化碳</td><td>it-ióng-hòa-thòaⁿ</td><td>it-ióng-huà-thuànn</td><td>一氧化碳</td><td>carbon monoxide</td></tr><tr><td>雙原子碳</td><td>siang-goân-chú-thòaⁿ</td><td>siang-guân-tsú-thuànn</td><td>雙原子碳</td><td>diatomic carbon</td></tr><tr><td>重組</td><td>têng-cho͘</td><td>tîng-tsoo</td><td>重組</td><td>recombining</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220111/>昨昏 ê 圖：獵戶座皮帶 ê 氣體 kah 塗粉</a>
</span><span class=post_next><a href=https://apod.tw/daily/20220113/>明仔載 ê 圖：超新星殘骸 Simeis 147</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>