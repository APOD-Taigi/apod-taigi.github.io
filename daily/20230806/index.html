<!doctype html><html lang=en><head><title>Sn 1006： hubble 翕 ê 超新星彩帶 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="SN 1006：Hubble 翕--ê 超新星彩帶"><meta property="og:description" content="是啥物創作這條特別 ê 太空彩帶？這个答案是："><meta property="og:url" content="https://apod.tw/daily/20230806/"><meta property="og:image" content="https://apod.nasa.gov/apod/fap/image/2308/SN1006_Hubble_960.jpg"><link rel=canonical href=https://apod.tw/daily/20230806/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. August 2023</p><h1 class=post_title>SN 1006：Hubble 翕--ê 超新星彩帶</h1><div class=post_body><div class=post_inner><img src=https://apod.nasa.gov/apod/fap/image/2308/SN1006_Hubble_960.jpg alt=/home/runner/work/apod-taigi.github.io/apod-taigi.github.io/content/daily/2023/08/20230806.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230806.html>SN 1006: A Supernova Ribbon from Hubble</a></li><li>影像來源：<a href=https://www.nasa.gov/>NASA</a>, <a href=https://www.esa.int>ESA</a>, <a href=https://hubblesite.org/images/hubble-heritage>Hubble Heritage</a> (<a href=https://www.stsci.edu/>STScI</a>/<a href=https://www.aura-astronomy.org/>AURA</a>); 感謝：<a href=https://physics-astronomy.jhu.edu/directory/william-blair/>W. Blair</a> et al. (<a href=https://physics-astronomy.jhu.edu/>JHU</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clm8s7uuy02xe01z3brvaddux height=180 width=500 frameborder=0 scrolling=no></iframe></div><h2 id=漢羅-sn-1006hubble-翕--ê-超新星彩帶>[漢羅] SN 1006：Hubble 翕--ê 超新星彩帶</h2><p>是啥物創作這條特別 ê 太空彩帶？
這个答案是：一擺上 <a href=https://en.wikipedia.org/wiki/Supernova>激烈 ê 爆炸</a>。這古早時代 ê 人嘛捌 <a href=https://www.sadanduseless.com/wp-content/uploads/2018/11/funny-suprised-cat2.jpg>看過</a>。
西元 1006 ê 時陣，<a href=https://en.wikipedia.org/wiki/Lupus_(constellation)>豺狼座</a> 內底有一粒 <a href=https://youtu.be/BukKR_41r9g>恆星爆炸</a>，伊 ê 光行到咱地球，tī 咱天頂變做一粒「客星」。
伊 tī 天頂有超過 2 年 ê 時間，是比 <a href=https://apod.nasa.gov/apod/ap230306.html>金星</a> 閣較光。
這粒超新星這馬 ê 編號是 <a href=https://en.wikipedia.org/wiki/SN_1006>SN 1006</a>，tī 7000 光年遠 ê 所在，而且伊留足濟超新星殘骸落來。
這寡殘骸 <a href=https://en.wikipedia.org/wiki/SN_1006#/media/File:SN_1006_Remnant_Expansion_Comparison.jpeg>湠甲愈來愈開</a>，到今是變甲愈來愈暗。
<a href=https://hubblesite.org/contents/media/images/2008/22/2351-Image.html>這張相片</a> 是這个超新星 <a href=http://hubblesite.org/newscenter/archive/releases/2008/22/image/b/>殘骸</a> <a href=https://apod.nasa.gov/apod/ap140712.html>湠開</a> ê 一部份，主要是一重 <a href=https://apod.nasa.gov/apod/ap030317.html>薄薄</a>、向外徙動 ê <a href=https://apod.nasa.gov/apod/ap220522.html>衝擊波</a>前，kā 四箍圍仔氣體 ê 溫度變懸、離子化。
是講 <a href=https://youtu.be/hAMIqzvpZDc>超新星殘骸 SN 1006</a> 這馬 ê 直徑差不多是 60 <a href=https://spaceplace.nasa.gov/light-year/en/>光年</a> 長。</p><h2 id=poj-sn-1006-hubble-hip--ê-chhiau-sin-seng-chhái-tòa>[POJ] SN 1006: Hubble hip--ê Chhiau-sin-seng Chhái-tòa</h2><p>Sī siáⁿ-mih chhòng-chok chit tiâu te̍k-pa̍t ê thài-khong chhái-tòa?
Chit-ê tap-àn sī: Chi̍t-pái siōng kek-lia̍t ê po̍k-chà.
Che kó͘-chá sî-tāi ê lâng mā bat khòaⁿ--kòe.
Se-goân 1006 ê sî-chūn, Chhâi-lông-chō lāi-té ū chi̍t-lia̍p hêng-chhiⁿ po̍k-chà, i ê kng kiâⁿ kàu lán Tē-kiû, tī lán thiⁿ-téng piàn-chò chi̍t-lia̍p “kheh chheⁿ”.
I tī thiⁿ-téng ū chhiau-kòe 2 nî ê sî-kan, sī pí Kim-chheⁿ koh-khah kng.
Chit lia̍p chhiau-sin-seng chit-má ê pian-hō sī SN 1006, tī 7000 kng-nî hn̄g ê só͘-chāi, jî-chhiáⁿ i lâu chiok chē chhiau-sin-seng chân-hâi lo̍h-lâi.
Chit kóa chân-hâi thòaⁿ kah lú-lâi-lú khui, kàu-taⁿ sī piàn-kah lú-lâi-lú àm.
Chit-tiuⁿ siòng-phìⁿ sī chit-ê chhiau-sin-seng chân-hâi thòaⁿ-khui ê chi̍t-pō͘-hūn, chú-iàu sī chi̍t têng po̍h-po̍h, hiòng gōa sóa-tāng ê chhiong-kek pho-chêng, kā sì-kho͘-ûi-á khì-thé ê un-tō͘ piàn koân, lî-chú-hòa.
Sī-kóng chhiau-sin-seng chân-hâi SN 1006 chit-má ê ti̍t-kèng chha-put-to sī 60 kng-nî tn̂g.</p><h2 id=kip-sn-1006-hubble-hip--ê-tshiau-sin-sing-tshái-tuà>[KIP] SN 1006: Hubble hip--ê Tshiau-sin-sing Tshái-tuà</h2><p>Sī siánn-mih tshòng-tsok tsit tiâu ti̍k-pa̍t ê thài-khong tshái-tuà?
Tsit-ê tap-àn sī: Tsi̍t-pái siōng kik-lia̍t ê po̍k-tsà.
Tse kóo-tsá sî-tāi ê lâng mā bat khuànn--kuè.
Se-guân 1006 ê sî-tsūn, Tshâi-lông-tsō lāi-té ū tsi̍t-lia̍p hîng-tshinn po̍k-tsà, i ê kng kiânn kàu lán Tē-kiû, tī lán thinn-tíng piàn-tsò tsi̍t-lia̍p “kheh tshenn”.
I tī thinn-tíng ū tshiau-kuè 2 nî ê sî-kan, sī pí Kim-tshenn koh-khah kng.
Tsit lia̍p tshiau-sin-sing tsit-má ê pian-hō sī SN 1006, tī 7000 kng-nî hn̄g ê sóo-tsāi, jî-tshiánn i lâu tsiok tsē tshiau-sin-sing tsân-hâi lo̍h-lâi.
Tsit kuá tsân-hâi thuànn kah lú-lâi-lú khui, kàu-tann sī piàn-kah lú-lâi-lú àm.
Tsit-tiunn siòng-phìnn sī tsit-ê tshiau-sin-sing tsân-hâi thuànn-khui ê tsi̍t-pōo-hūn, tsú-iàu sī tsi̍t tîng po̍h-po̍h, hiòng guā suá-tāng ê tshiong-kik pho-tsîng, kā sì-khoo-uî-á khì-thé ê un-tōo piàn kuân, lî-tsú-huà.
Sī-kóng tshiau-sin-sing tsân-hâi SN 1006 tsit-má ê ti̍t-kìng tsha-put-to sī 60 kng-nî tn̂g.</p><h2 id=english-sn-1006-a-supernova-ribbon-from-hubble>[English] SN 1006: A Supernova Ribbon from Hubble</h2><p>What created this unusual space ribbon?
The answer: one of the most <a href=https://en.wikipedia.org/wiki/Supernova>violent explosions</a> ever <a href=https://www.sadanduseless.com/wp-content/uploads/2018/11/funny-suprised-cat2.jpg>witnessed</a> by ancient humans.
Back in the year 1006 AD, light reached Earth from a <a href=https://youtu.be/BukKR_41r9g>stellar explosion</a> in the constellation of the Wolf (<a href=https://en.wikipedia.org/wiki/Lupus_(constellation)>Lupus</a>), creating a "guest star" in the sky that appeared brighter than <a href=https://apod.nasa.gov/apod/ap230306.html>Venus</a> and lasted for over two years.
The supernova, now cataloged at <a href=https://en.wikipedia.org/wiki/SN_1006>SN 1006</a>, occurred about 7,000 light years away and has left a large remnant that <a href=https://en.wikipedia.org/wiki/SN_1006#/media/File:SN_1006_Remnant_Expansion_Comparison.jpeg>continues to expand</a> and fade today.
<a href=https://hubblesite.org/contents/media/images/2008/22/2351-Image.html>Pictured here</a> is a small part of that <a href=https://apod.nasa.gov/apod/ap140712.html>expanding supernova</a> <a href=http://hubblesite.org/newscenter/archive/releases/2008/22/image/b/>remnant</a> dominated by a <a href=https://apod.nasa.gov/apod/ap030317.html>thin</a> and outwardly moving <a href=https://apod.nasa.gov/apod/ap220522.html>shock</a> front that heats and ionizes surrounding ambient gas.
The <a href=https://youtu.be/hAMIqzvpZDc>supernova remnant SN 1006</a> now has a diameter of nearly 60 <a href=https://spaceplace.nasa.gov/light-year/en/>light years</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>SN 1006</td><td>SN it-khòng-khòng-lio̍k</td><td>SN it-khòng-khòng-lio̍k</td><td>SN 1006</td><td>SN 1006</td></tr><tr><td>超新星</td><td>chhiau-sin-seng</td><td>tshiau-sin-sing</td><td>超新星</td><td>supernova</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>客星</td><td>kheh-chheⁿ</td><td>kheh-tshenn</td><td>客星</td><td>guest star</td></tr><tr><td>豺狼座</td><td>Châi-lông-chō</td><td>Tsâi-lông-tsō</td><td>豺狼座</td><td>Lupus</td></tr><tr><td>金星</td><td>Kim-chheⁿ</td><td>Kim-tshenn</td><td>金星</td><td>Venus</td></tr><tr><td>衝擊波前</td><td>chhiong-kek pho-chiân</td><td>tshiong-kik pho-tsiân</td><td>衝擊波前</td><td>shock front</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230805/>昨昏 ê 圖：NGC 1360：花眉仔卵星雲</a>
</span><span class=post_next><a href=https://apod.tw/daily/20230807/>明仔載 ê 圖：Chhāi tī 氣體、塗粉、kah 恆星 內底 ê 鵜鶘星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>