<!doctype html><html lang=en><head><title>冥王星 ê 北部 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冥王星 ê 北部"><meta property="og:description" content="這張加強對比 ê 彩色影像，是冥王星 ê 北部。咱斟酌來看北部 堅凍 ê 坑谷 。"><meta property="og:url" content="https://apod.tw/daily/20230818/"><meta property="og:image" content="https://apod.nasa.gov/apod/image/2308/nh-northpolerotatedcontrast1024.jpg"><link rel=canonical href=https://apod.tw/daily/20230818/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. August 2023</p><h1 class=post_title>冥王星 ê 北部</h1><div class=post_body><div class=post_inner><img src=https://apod.nasa.gov/apod/image/2308/nh-northpolerotatedcontrast1024.jpg alt=/home/runner/work/apod-taigi.github.io/apod-taigi.github.io/content/daily/2023/08/20230818.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230818.html>Northern Pluto</a></li><li>影像來源：<a href=http://www.nasa.gov/>NASA</a>, <a href=http://www.jhuapl.edu/>Johns Hopkins Univ./APL</a>, <a href=http://www.swri.edu/>Southwest Research Institute</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clmupxap601v201w43yljem9q height=180 width=500 frameborder=0 scrolling=no></iframe></div><h2 id=漢羅-冥王星-ê-北部>[漢羅] 冥王星 ê 北部</h2><p>這張加強對比 ê 彩色影像，是冥王星 ê 北部。
<a href="http://pluto.jhuapl.edu/Galleries/Featured-Images/image.php?page=14&amp;gallery_id=2&amp;image_id=412">咱斟酌來看</a> 伊北部 堅凍 ê 坑谷 。
提來 建構影像 ê 資料是 ùi 2015 年 7 月 新視野號太空船 來--ê。
彼陣是伊頭一擺飛過 這粒 離太陽 60 億公里遠 ê 冥王星。
這區 <a href=https://www.iau.org/public/images/detail/ann19052a/>這馬叫做</a> Lowell Regio 區，這个名是 ùi Percival Lowell 來--ê，伊是 起 Lowell 天文台 ê 人。
Lowell 上有名 ê 代誌，就是 推測 火星頂懸有運河。
伊開始搜揣火星頂懸 ê 運河，落尾 <a href=https://earthsky.org/space/clyde-tombaugh-discovered-pluto-on-february-18-1930/>Clyde Tombaugh</a> 煞 tī 1930 年 ê 時陣，<a href=https://lowell.edu/discover/telescopes-exhibits/pluto-discovery-telescope/>發現冥王星</a>。
這張冥王星影像 ê <a href="http://pluto.jhuapl.edu/Galleries/Featured-Images/image.php?page=14&amp;gallery_id=2&amp;image_id=413">北極</a> 是 tī 中央倒爿頂懸。
倒爿淺藍色 ê 坑谷，差不多有 70 公里闊，直直迵 tùi 南方去。
黃色是較懸 ê 所在。
<a href=http://www.nasa.gov/image-feature/pluto-the-ice-plot-thickens>新視野號 ê 測量結果</a> 決定講，除了窒素冰以外，Lowell Regio 區 閣有足濟甲烷冰。
是講，冥王星 ê 名 是 <a href=https://solarsystem.nasa.gov/planets/dwarf-planets/pluto/in-depth/>太陽系內底</a>，唯一一粒由 11 歲 chău 囡仔號名--ê。</p><h2 id=poj-bêng-ông-chheⁿ-ê-pak-pō>[POJ] Bêng-ông-chheⁿ ê Pak-pō͘</h2><p>Chit-tiuⁿ ka-kiông tùi-pí ê chhái-sek iáⁿ-siōng, sī Bêng-ông-chheⁿ ê pak-pō͘.
Lán chim-chiok lâi-khòaⁿ i pak-pō͘ kian-tàng ê kheⁿ-kok.
The̍h-lâi kiàn-kò͘ iáⁿ-siōng ê chu-liāu sī ùi 2015 nî 7 goe̍h Sin Sī-iá-hō Thài-khong-chûn lâi--ê.
Hit-chūn sī i thâu-chi̍t-pái poe-kòe chit lia̍p lī Thài-iông 60 ek kong-lí hn̄g ê Bêng-ông-chheⁿ.
Chit khu chit-má kiò-chò Lowell Regio khu, chit-ê miâ sī ùi Percival Lowell lâi--ê, i sī khí Lowell thian-bûn-tâi ê lâng.
Lowell siōng ū-miâ ê tāi-chì, tio̍h-sī thui-chhek Hóe-chheⁿ téng-koân ū ūn-hô.
I khai-sí chhiau-chhōe hóe-chheⁿ téng-koân ê ūn-hô, lo̍h-bóe Clyde Tombaugh soah tī 1930 nî ê sî-chūn, hoat-hiān Bêng-ông-chheⁿ.
Chit-tiuⁿ Bêng-ông-chheⁿ iáⁿ-siōng ê pak-ke̍k sī tī tiong-ng tò-pêng téng-koân.
Tò-pêng chhián-nâ-sek ê kheⁿ-kok, chha-put-to ū 70 kong-lí khoah, ti̍t-ti̍t thàng tùi lâm-hong khì.
N̂g-sek sī khah koân ê só͘-chāi.
Sin Sī-iá-hō ê chhek-liông kiat-kó koat-tēng kóng, tû-liáu chit-sò͘-peng í-gōa, Lowell Regio khu koh-ū chiok chē Kah-oân-peng.
Sī-kóng, Bêng-ông-chheⁿ ê miâ sī Thài-iông-hē lāi-té, ûi-it chi̍t-lia̍p hō͘ 11 hòe cha̋u-gín-á hō-miâ--ê.</p><h2 id=kip-bîng-ông-tshenn-ê-pak-pōo>[KIP] Bîng-ông-tshenn ê Pak-pōo</h2><p>Tsit-tiunn ka-kiông tuì-pí ê tshái-sik iánn-siōng, sī Bîng-ông-tshenn ê pak-pōo.
Lán tsim-tsiok lâi-khuànn i pak-pōo kian-tàng ê khenn-kok.
The̍h-lâi kiàn-kòo iánn-siōng ê tsu-liāu sī uì 2015 nî 7 gue̍h Sin Sī-iá-hō Thài-khong-tsûn lâi--ê.
Hit-tsūn sī i thâu-tsi̍t-pái pue-kuè tsit lia̍p lī Thài-iông 60 ik kong-lí hn̄g ê Bîng-ông-tshenn.
Tsit khu tsit-má kiò-tsò Lowell Regio khu, tsit-ê miâ sī uì Percival Lowell lâi--ê, i sī khí Lowell thian-bûn-tâi ê lâng.
Lowell siōng ū-miâ ê tāi-tsì, tio̍h-sī thui-tshik Hué-tshenn tíng-kuân ū ūn-hô.
I khai-sí tshiau-tshuē hué-tshenn tíng-kuân ê ūn-hô, lo̍h-bué Clyde Tombaugh suah tī 1930 nî ê sî-tsūn, huat-hiān Bîng-ông-tshenn.
Tsit-tiunn Bîng-ông-tshenn iánn-siōng ê pak-ki̍k sī tī tiong-ng tò-pîng tíng-kuân.
Tò-pîng tshián-nâ-sik ê khenn-kok, tsha-put-to ū 70 kong-lí khuah, ti̍t-ti̍t thàng tuì lâm-hong khì.
N̂g-sik sī khah kuân ê sóo-tsāi.
Sin Sī-iá-hō ê tshik-liông kiat-kó kuat-tīng kóng, tû-liáu tsit-sòo-ping í-guā, Lowell Regio khu koh-ū tsiok tsē Kah-uân-ping.
Sī-kóng, Bîng-ông-tshenn ê miâ sī Thài-iông-hē lāi-té, uî-it tsi̍t-lia̍p hōo 11 huè tsa̋u-gín-á hō-miâ--ê.</p><h2 id=english-northern-pluto>[English] Northern Pluto</h2><p><a href="http://pluto.jhuapl.edu/Galleries/Featured-Images/image.php?page=14&amp;gallery_id=2&amp;image_id=412">Gaze across</a> the frozen canyons of northern Pluto in this contrast enhanced color scene.
The image data used to construct it was acquired in July 2015 by the New Horizons spacecraft as it made the first reconnaissance flight through the remote Pluto system six billion kilometers from the Sun.
<a href=https://www.iau.org/public/images/detail/ann19052a/>Now known</a> as Lowell Regio, the region was named for Percival Lowell, founder of the Lowell Observatory.
Also famous for his speculation that there were canals on Mars, Lowell started the search that ultimately <a href=https://lowell.edu/discover/telescopes-exhibits/pluto-discovery-telescope/>led to Pluto's discovery</a> in 1930 by <a href=https://earthsky.org/space/clyde-tombaugh-discovered-pluto-on-february-18-1930/>Clyde Tombaugh</a>.
In this frame Pluto's <a href="http://pluto.jhuapl.edu/Galleries/Featured-Images/image.php?page=14&amp;gallery_id=2&amp;image_id=413">North Pole</a> is above and left of center.
The pale bluish floor of the broad canyon on the left is about 70 kilometers (45 miles) wide, running vertically toward the south.
Higher elevations take on a yellowish hue.
<a href=http://www.nasa.gov/image-feature/pluto-the-ice-plot-thickens>New Horizon's measurements</a> were used to determine that in addition to nitrogen ice, methane ice is abundant across Lowell Regio.
So far, Pluto is the only <a href=https://solarsystem.nasa.gov/planets/dwarf-planets/pluto/in-depth/>Solar System world</a> named by an 11-year-old girl.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>冥王星</td><td>Bêng-ông-chheⁿ</td><td>Bîng-ông-tshenn</td><td>冥王星</td><td>Pluto</td></tr><tr><td>坑谷</td><td>kheⁿ-kok</td><td>khenn-kok</td><td>峽谷</td><td>canyons</td></tr><tr><td>新視野號太空船</td><td>Sin Sī-iá-hō Thài-khong-chûn</td><td>Sin Sī-iá-hō Thài-khong-tsûn</td><td>新視野號太空船</td><td>New Horizon spacecraft</td></tr><tr><td>窒素冰</td><td>chit-sò͘-peng</td><td>tsit-sòo-ping</td><td>氮冰</td><td>nitrogen ice</td></tr><tr><td>甲烷冰</td><td>kah-oân-peng</td><td>kah-oân-peng</td><td>甲烷冰</td><td>methane ice</td></tr><tr><td>火星</td><td>Hóe-chheⁿ</td><td>Hué-tshenn</td><td>火星</td><td>Mars</td></tr><tr><td>運河</td><td>ūn-hô</td><td>ūn-hô</td><td>運河</td><td>canal</td></tr><tr><td>北極</td><td>pak-ke̍k</td><td>pak-ki̍k</td><td>北極</td><td>North Pole</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230817/>昨昏 ê 圖：仙王座 ê 宇宙動物園</a>
</span><span class=post_next><a href=https://apod.tw/daily/20230819/>明仔載 ê 圖：有環 ê 冰巨行星 海王星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>