<!doctype html><html lang=en><head><title>來揣月娘內底 ê 查埔人 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="來揣月娘內底 ê 查埔人"><meta property="og:description" content="你敢有看著月娘內底彼个查埔人？"><meta property="og:url" content="https://apod.tw/daily/20220612/"><meta property="og:image" content="https://apod.nasa.gov/apod/fap/image/1602/ManInMoon_Caxete_1080_annotated2.jpg"><link rel=canonical href=https://apod.tw/daily/20220612/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. June 2022</p><h1 class=post_title>來揣月娘內底 ê 查埔人</h1><div class=post_body><div class=post_inner><img src=https://apod.nasa.gov/apod/fap/image/1602/ManInMoon_Caxete_1080_annotated2.jpg alt=/home/runner/work/apod-taigi.github.io/apod-taigi.github.io/content/daily/2022/06/20220612.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220612.html>Find the Man in the Moon</a></li><li>影像來源 kah 版權：<a href=http://danikxt.com.es/fotografia/blog_y_galeria.html>Dani Caxete</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5cpcku802fy0131134jbbls height=180 width=500 frameborder=0 scrolling=no></iframe></div><h2 id=漢羅-來揣月娘內底-ê-查埔人>[漢羅] 來揣月娘內底 ê 查埔人</h2><p>你敢有看著月娘內底彼个查埔人？
這个問題愛看 看的人是毋是有 <a href=https://en.wikipedia.org/wiki/Pareidolia>想像力</a>，有法度 kā 實際上無存在 ê 物件看做咱熟似 ê 圖樣。
<a href=https://apod.nasa.gov/apod/ap180624.html>月娘</a> 表面 ê 紋理有足濟有標誌性 ê 圖樣，毋若佇現代西方文化揣會著，歷史上嘛佇 <a href=https://en.wikipedia.org/wiki/Moon_rabbit>世界各地 ê 民間故事</a> 內底揣會著。
比論講，咱若是綴 <a href=http://moon.nasa.gov/home.cfm>月娘</a> 無仝方向去看，就會看著 <a href=http://theketelsens.blogspot.com/2013/11/lunar-pareidolia-test.html>月娘內底 ê 姑娘仔</a> 抑是 <a href=https://www.mexicolore.co.uk/aztecs/aztefacts/rabbit-in-the-moon>兔仔</a>。
有一个<a href=https://en.wikipedia.org/wiki/Man_in_the_Moon#/media/File:Man_in_the_Moon_with_key.jpg>面模 ê 想像</a>，是 ùi <a href=https://en.wikipedia.org/wiki/Moon#/media/File:Moon_names.svg>月娘</a> 中央較倚面頂 ê <a href=https://moon.nasa.gov/observe-the-moon-night/resources/moon-map/>月海</a> 來--ê，彼看起來敢若是 <a href=https://en.wikipedia.org/wiki/Man_in_the_Moon>一个查埔人 ê 面</a>。
這是因為月海內底有兩个較暗 ê 圓窟仔，就親像是人 ê 目睭。
較 hŏng 意外 ê 是，咱若是用天文望遠鏡 <a href=https://apod.nasa.gov/apod/ap140113.html>斟酌來 kā 看</a>，就會看著月娘相片內底 <a href=https://i.pinimg.com/550x/81/21/c0/8121c0291fa14d1fe52b9eb007741cac.jpg>真正有</a> 一个查埔人，<a href=https://apod.nasa.gov/apod/ap140907.html>佇月球表面出現一个剪影</a>。
這張計畫好勢 ê 相片是 2016 年踮 <a href=https://en.wikipedia.org/wiki/Spain>西班牙</a> <a href=https://en.wikipedia.org/wiki/Community_of_Madrid>馬德里</a> ê <a href=https://es.wikipedia.org/wiki/Cadalso_de_los_Vidrios>Cadalso de los Vidrios</a> 翕--ê。
毋知你敢有法度 <a href="http://asterisk.apod.com/discuss_apod.php?date=220612">踮月娘面頂揣著你佮意 ê 圖樣</a>？</p><h2 id=poj-lâi-chhōe-goeh-niû-lāi-té-ê-cha-po-lâng>[POJ] Lâi chhōe Goe̍h-niû lāi-té ê Cha-po͘-lâng</h2><p>Lí kám ū khòaⁿ-tio̍h goe̍h-niû lāi-té hit-ê cha-po͘-lâng?
Chit ê būn-tê ài khòaⁿ khòaⁿ-ê-lâng sī-m̄-sī ū sióng-siōng-le̍k, ū hoat-tō͘ kā si̍t-chè-siōng bô chûn-chāi ê mi̍h-kiāⁿ khòaⁿ-chò lán se̍k-sāi ê tô͘-iūⁿ.
Goe̍h-niû piáu-bīn ê bûn-lí ū chiok-chōe ū piau-chì-sèng ê tô͘-iūⁿ, m̄-nā tī hiān-tāi se-hong bûn-hòa chhōe-ē-tio̍h, le̍k-sú-siōng mā tī sè-kài kok-tē ê bîn-kan kò͘-sū lāi-té chhōe-ē-tio̍h.
Pí-lūn-kóng, lán nā-sī tòe goe̍h-niû bô-kâng hong-hiòng khì khòaⁿ, to̍h ē khòaⁿ-tio̍h goe̍h-niû lāi-té ê ko͘-niû-á iah-sī thò͘-á.
Ū chi̍t-ê bīn-bô͘ ê sióng-siōng, sī ùi goe̍h-niû tiong-ng khah óa bīn-téng ê goe̍h-hái lâi--ê, he khòaⁿ--khí-lâi ká-ná sī chi̍t ê cha-po͘-lâng ê bīn.
Che sī in-ūi goe̍h-hái lāi-té ū nn̄g ê khah àm ê îⁿ khut-á, to̍h chhin-chhiūⁿ sī lâng ê ba̍k-chiu.
Khah hŏng ì-gōa ê sī, lán nā-sī iōng thian-bûn bōng-oán-kiàⁿ chim-chiok lâi kā khòaⁿ, to̍h ē khòaⁿ-tio̍h goe̍h-niû siòng-phìⁿ lāi-té chin-chiàⁿ ū chi̍t ê cha-po͘-lâng, tī Goe̍h-kiû piáu-bīn chhut-hiān chi̍t ê chián-iáⁿ.
Chit tiuⁿ kè-ōe hó-sè ê siòng-phìⁿ sī 2016 nî tiàm Se-pan-gâ Má-tek-lí ê Cadalso de los Vidrios hip--ê.
M̄-chai lí kám ū hoat-tō͘ tiàm goe̍h-niû bīn-téng chhōe-tio̍h lí kah-ì ê tô͘-iūⁿ?</p><h2 id=kip-lâi-tshuē-gueh-niû-lāi-té-ê-tsa-poo-lâng>[KIP] Lâi tshuē Gue̍h-niû lāi-té ê Tsa-poo-lâng</h2><p>Lí kám ū khuànn-tio̍h gue̍h-niû lāi-té hit-ê tsa-poo-lâng?
Tsit ê būn-tê ài khuànn khuànn-ê-lâng sī-m̄-sī ū sióng-siōng-li̍k, ū huat-tōo kā si̍t-tsè-siōng bô tsûn-tsāi ê mi̍h-kiānn khuànn-tsò lán si̍k-sāi ê tôo-iūnn.
Gue̍h-niû piáu-bīn ê bûn-lí ū tsiok-tsuē ū piau-tsì-sìng ê tôo-iūnn, m̄-nā tī hiān-tāi se-hong bûn-huà tshuē-ē-tio̍h, li̍k-sú-siōng mā tī sè-kài kok-tē ê bîn-kan kòo-sū lāi-té tshuē-ē-tio̍h.
Pí-lūn-kóng, lán nā-sī tuè gue̍h-niû bô-kâng hong-hiòng khì khuànn, to̍h ē khuànn-tio̍h gue̍h-niû lāi-té ê koo-niû-á iah-sī thòo-á.
Ū tsi̍t-ê bīn-bôo ê sióng-siōng, sī uì gue̍h-niû tiong-ng khah uá bīn-tíng ê gue̍h-hái lâi--ê, he khuànn--khí-lâi ká-ná sī tsi̍t ê tsa-poo-lâng ê bīn.
Tse sī in-uī gue̍h-hái lāi-té ū nn̄g ê khah àm ê înn khut-á, to̍h tshin-tshiūnn sī lâng ê ba̍k-tsiu.
Khah hŏng ì-guā ê sī, lán nā-sī iōng thian-bûn bōng-uán-kiànn tsim-tsiok lâi kā khuànn, to̍h ē khuànn-tio̍h gue̍h-niû siòng-phìnn lāi-té tsin-tsiànn ū tsi̍t ê tsa-poo-lâng, tī Gue̍h-kiû piáu-bīn tshut-hiān tsi̍t ê tsián-iánn.
Tsit tiunn kè-uē hó-sè ê siòng-phìnn sī 2016 nî tiàm Se-pan-gâ Má-tik-lí ê Cadalso de los Vidrios hip--ê.
M̄-tsai lí kám ū huat-tōo tiàm gue̍h-niû bīn-tíng tshuē-tio̍h lí kah-ì ê tôo-iūnn?</p><h2 id=english-find-the-man-in-the-moon>[English] Find the Man in the Moon</h2><p>Have you ever seen the Man in the Moon?
This common question plays on the ability of humans to see <a href=https://en.wikipedia.org/wiki/Pareidolia>pareidolia</a> -- imagining familiar icons where they don't actually exist.
The textured surface of Earth's <a href=https://apod.nasa.gov/apod/ap180624.html>full Moon</a> is home to numerous identifications of iconic objects, not only in modern western culture but in <a href=https://en.wikipedia.org/wiki/Moon_rabbit>world folklore</a> throughout history.
Examples, typically dependent on <a href=http://moon.nasa.gov/home.cfm>the Moon</a>'s perceived orientation, include the <a href=http://theketelsens.blogspot.com/2013/11/lunar-pareidolia-test.html>Woman in the Moon</a> and the <a href=https://www.mexicolore.co.uk/aztecs/aztefacts/rabbit-in-the-moon>Rabbit in the Moon</a>.
One <a href=https://en.wikipedia.org/wiki/Man_in_the_Moon#/media/File:Man_in_the_Moon_with_key.jpg>facial outline</a> commonly identified as the <a href=https://en.wikipedia.org/wiki/Man_in_the_Moon>Man in the Moon</a> starts by imagining the two dark circular areas -- <a href=https://moon.nasa.gov/observe-the-moon-night/resources/moon-map/>lunar maria</a> -- here just above <a href=https://en.wikipedia.org/wiki/Moon#/media/File:Moon_names.svg>the Moon</a>'s center, to be the eyes.
Surprisingly, there <a href=https://i.pinimg.com/550x/81/21/c0/8121c0291fa14d1fe52b9eb007741cac.jpg>actually is</a> a man in this Moon image -- a <a href=https://apod.nasa.gov/apod/ap140113.html>close look</a> will reveal a real person -- with a telescope -- <a href=https://apod.nasa.gov/apod/ap140907.html>silhouetted against the Moon</a>.
This featured well-planned image was taken in 2016 in <a href=https://es.wikipedia.org/wiki/Cadalso_de_los_Vidrios>Cadalso de los Vidrios</a> in <a href=https://en.wikipedia.org/wiki/Community_of_Madrid>Madrid</a>, <a href=https://en.wikipedia.org/wiki/Spain>Spain</a>.
Do you have a <a href="http://asterisk.apod.com/discuss_apod.php?date=220612">favorite object that you see in the Moon</a>?</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>紋理</td><td>bûn-lí</td><td>bûn-lí</td><td>紋理</td><td>texture</td></tr><tr><td>標誌性</td><td>piau-chì-sèng</td><td>piau-tsì-sìng</td><td>標誌性</td><td>iconic</td></tr><tr><td>馬德里</td><td>Má-tek-lí</td><td>Má-tik-lí</td><td>馬德里</td><td>Madrid</td></tr><tr><td>月海</td><td>goe̍h-hái</td><td>gue̍h-hái</td><td>月海</td><td>lunar maria</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220611/>昨昏 ê 圖：地面 ê 車路 kah 天頂 ê 牛奶路</a>
</span><span class=post_next><a href=https://apod.tw/daily/20220613/>明仔載 ê 圖：M51：Hubble 太空望遠鏡翕--ê 渦輪星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>