<!doctype html><html lang=en><head><title>英仙座流星雨 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="英仙座流星雨"><meta property="og:description" content="彗星塗粉頂禮拜落 tī 地球。這个逐年攏有 ê 英仙座流星雨，kā 咱 ê 夜空劃幾若巡。"><meta property="og:url" content="https://apod.tw/daily/20210815/"><meta property="og:image" content="https://apod.nasa.gov/apod/fap/image/2108/PerseidRain2021_Luo_960_annotated.jpg"><link rel=canonical href=https://apod.tw/daily/20210815/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. August 2021</p><h1 class=post_title>英仙座流星雨</h1><div class=post_body><div class=post_inner><img src=https://apod.nasa.gov/apod/fap/image/2108/PerseidRain2021_Luo_960_annotated.jpg alt=/home/runner/work/apod-taigi.github.io/apod-taigi.github.io/content/daily/2021/08/20210815.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210815.html>Perseid Rain</a></li><li>影像來源 kah 版權：<a href=mailto:mgsluo@gmail.com>Luo Hongyang</a></li><li>投稿予 APOD：<a href="https://www.facebook.com/media/set/?vanity=APOD.Sky&amp;set=a.3855532511217606">2021 年 ê 英仙座流星雨</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cktd494vbnqo70962hqpfq3dw height=180 width=500 frameborder=0 scrolling=no></iframe></div><h2 id=漢羅-英仙座流星雨>[漢羅] 英仙座流星雨</h2><p>彗星 ê 塗粉頂禮拜落 tī 地球。
這个逐年攏有 ê 英仙座流星雨，kā 咱 ê 夜空劃幾若巡。
這幅圖是 tī <a href=https://en.wikipedia.org/wiki/Perseids>英仙座流星</a> 上濟彼暗，kā 幾若張踮仝一个所在翕 ê 相片合成 ê。
其實流星來 ê 時陣 <a href=https://www.amsmeteors.org/meteor-showers/meteor-faq/#11>無需要攑</a> 雨傘，因為流星 tī <a href=https://spaceplace.nasa.gov/atmosphere/en/>地球高層大氣</a> to̍h 已經 <a href=https://blogs.nasa.gov/Watch_the_Skies/wp-content/uploads/sites/193/2020/12/Geminid_heights_2019.png>蒸發</a> 了了矣。
合成影像內底有足濟攏是 <a href=https://apod.tw/daily/20210814/>一張一張翕 ê 英仙座流星</a>，毋閣前景這張是 tī <a href=https://en.wikipedia.org/wiki/China>中國</a> <a href=https://youtu.be/U4vwGx3faow>甘肅省</a> <a href=https://en.wikipedia.org/wiki/Jiuquan>酒泉市</a> 附近翕 ê。
背景有足濟恆星，咱 <a href=https://apod.nasa.gov/apod/ap200907.html>銀河</a> <a href=https://solarsystem.nasa.gov/resources/285/the-milky-way-galaxy/>系</a> ê 中央帶嘛直直 chhāi tī 遐，<a href=https://apod.nasa.gov/apod/ap190205.html>木星</a> kah <a href=https://apod.nasa.gov/apod/ap200419.html>土星</a> to̍h tī 伊 ê 倒爿。
雖然講 <a href=https://apod.nasa.gov/apod/ap180808.html>彗星 ê 塗粉粒</a> 是互相 <a href=https://www.mathsisfun.com/geometry/parallel-lines.html>平行</a> leh 行，毋閣 <a href=https://solarsystem.nasa.gov/asteroids-comets-and-meteors/meteors-and-meteorites/in-depth/>流星雨</a> 看起來敢若是 ùi 天頂仝一个點輻射出來 ê。
這个 <a href=https://en.wikipedia.org/wiki/Radiant_(meteor_shower)>輻射點</a> to̍h tī <a href=https://chandra.harvard.edu/photo/constellations/perseus.html>英仙座</a>。
這幅圖 ê 視野搝遮爾長，<a href=https://apod.nasa.gov/apod/ap190624.html>天空 ê 彎曲度</a> 嘛會使 ùi <a href=https://www.dictionary.com/browse/eponymous>仝名</a> ê <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>英仙座流星</a> ê 軌跡看--出來。</p><h2 id=poj-eng-sian-chō-liû-chhiⁿ-hō>[POJ] Eng-sian-chō liû-chhiⁿ-hō͘</h2><p>Hūi-chhiⁿ ê thô͘-hún téng-lé-pài lo̍h tī Tē-kiû.
Chit-ê ta̍k-nî lóng-ū ê Eng-sian-chō liû-chhiⁿ-hō͘, kā lán ê iā-khong ōa kúi-nā-sûn.
Chit-pak-tô͘ sī tī Eng-sian-chō liû-chhiⁿ siōng-chōe hit-àm, kā kúi-ā-tiuⁿ tiàm kāng-chi̍t-ê só͘-chāi hip ê siòng-phìⁿ ha̍p-sêng ê.
Kî-si̍t liû-chhiⁿ lâi ê sî-chūn bô-su-iàu gia̍h hō͘-sòaⁿ, in-ūi liû-chhiⁿ tī Tē-kiû ko-chân tōa-khì to̍h í-keng cheng-hoat liáu-liáu ah.
Ha̍p-sêng iáⁿ-siōng lāi-té ū chiok-chōe lóng-sī chit-tiuⁿ-chi̍t-tiuⁿ hip--ê Eng-sian-chō liû-chhiⁿ, m̄-koh chiân-kéng chit-tiuⁿ sī tī Tiong-kok Kam-siok-séng Chiú-choân-chhī hū-kūn hip--ê.
Pōe-kéng ū chiok-chōe hêng-chhiⁿ, lán Gîn-hô-hē ê tiong-ng-tòa mā ti̍t-ti̍t chhāi tī hiah, Bo̍k-chhiⁿ kah Thó͘-chhiⁿ to̍h tī i ê tò-pêng.
Sui-jiân-kóng hūi-chhiⁿ ê thô͘-hún-lia̍p sī hō͘-siong pêng-hêng leh kiâⁿ, m̄-koh liû-chhiⁿ-hō͘ khòaⁿ--khí-lâi ká-ná sī ùi thiⁿ-téng kāng-chi̍t-ê tiám hok-siā chhut-lâi-ê.
Chit-ê hok-siā-tiám to̍h tī Eng-sian-chō.
Chit-pak-tô͘ ê sī-iá giú hiah-nī tn̂g, thian-khong ê oan-khiau-tō͘ mā ē-sái ùi kâng-miâ ê Eng-sian-chō liû-chhiⁿ ê kúi-jiah khòaⁿ--chhut-lâi.</p><h2 id=kip-ing-sian-tsō-liû-tshinn-hōo>[KIP] Ing-sian-tsō liû-tshinn-hōo</h2><p>Huī-tshinn ê thôo-hún tíng-lé-pài lo̍h tī Tē-kiû.
Tsit-ê ta̍k-nî lóng-ū ê Ing-sian-tsō liû-tshinn-hōo, kā lán ê iā-khong uā kuí-nā-sûn.
Tsit-pak-tôo sī tī Ing-sian-tsō liû-tshinn siōng-tsuē hit-àm, kā kuí-ā-tiunn tiàm kāng-tsi̍t-ê sóo-tsāi hip ê siòng-phìnn ha̍p-sîng ê.
Kî-si̍t liû-tshinn lâi ê sî-tsūn bô-su-iàu gia̍h hōo-suànn, in-uī liû-tshinn tī Tē-kiû ko-tsân tuā-khì to̍h í-king tsing-huat liáu-liáu ah.
Ha̍p-sîng iánn-siōng lāi-té ū tsiok-tsuē lóng-sī tsit-tiunn-tsi̍t-tiunn hip--ê Ing-sian-tsō liû-tshinn, m̄-koh tsiân-kíng tsit-tiunn sī tī Tiong-kok Kam-siok-síng Tsiú-tsuân-tshī hū-kūn hip--ê.
Puē-kíng ū tsiok-tsuē hîng-tshinn, lán Gîn-hô-hē ê tiong-ng-tuà mā ti̍t-ti̍t tshāi tī hiah, Bo̍k-tshinn kah Thóo-tshinn to̍h tī i ê tò-pîng.
Sui-jiân-kóng huī-tshinn ê thôo-hún-lia̍p sī hōo-siong pîng-hîng leh kiânn, m̄-koh liû-tshinn-hōo khuànn-khí-lâi ká-ná sī uì thinn-tíng kāng-tsi̍t-ê tiám hok-siā tshut-lâi-ê.
Tsit-ê hok-siā-tiám to̍h tī Ing-sian-tsō.
Tsit-pak-tôo ê sī-iá giú hiah-nī tn̂g, thian-khong ê uan-khiau-tōo mā ē-sái uì kâng-miâ ê Ing-sian-tsō liû-tshinn ê kuí-jiah khuànn--tshut-lâi.</p><h2 id=english-perseid-rain>[English] Perseid Rain</h2><p>Comet dust rained down on planet Earth last week, streaking through dark skies in the annual Perseid meteor shower.
The featured picture is a composite of many images taken from the same location over the peak night of <a href=https://en.wikipedia.org/wiki/Perseids>the Perseids</a>.
The umbrella was <a href=https://www.amsmeteors.org/meteor-showers/meteor-faq/#11>not needed as a shield</a> from meteors, since they almost entirely <a href=https://blogs.nasa.gov/Watch_the_Skies/wp-content/uploads/sites/193/2020/12/Geminid_heights_2019.png>evaporate high</a> in the <a href=https://spaceplace.nasa.gov/atmosphere/en/>Earth's atmosphere</a>.
Many of the component images featured <a href=https://apod.nasa.gov/apod/ap210814.html>individual Perseid</a>s, while one image featured the foreground near <a href=https://en.wikipedia.org/wiki/Jiuquan>Jiuquan City</a>, <a href=https://youtu.be/U4vwGx3faow>Gansu Province</a>, <a href=https://en.wikipedia.org/wiki/China>China</a>.
The stellar background includes the central band of our <a href=https://apod.nasa.gov/apod/ap200907.html>Milky Way</a> <a href=https://solarsystem.nasa.gov/resources/285/the-milky-way-galaxy/>Galaxy</a>, appearing nearly vertical, as well as the planets <a href=https://apod.nasa.gov/apod/ap190205.html>Jupiter</a> and <a href=https://apod.nasa.gov/apod/ap200419.html>Saturn</a> on the left.
Although the <a href=https://apod.nasa.gov/apod/ap180808.html>comet dust particles</a> are traveling <a href=https://www.mathsisfun.com/geometry/parallel-lines.html>parallel</a> to each other, the resulting <a href=https://solarsystem.nasa.gov/asteroids-comets-and-meteors/meteors-and-meteorites/in-depth/>shower meteors</a> clearly seem to radiate from a single point on the sky -- the <a href=https://en.wikipedia.org/wiki/Radiant_(meteor_shower)>radiant</a> in the <a href=https://www.dictionary.com/browse/eponymous>eponymous</a> constellation <a href=https://chandra.harvard.edu/photo/constellations/perseus.html>Perseus</a>.
The image captured so long an angular field that the <a href=https://apod.nasa.gov/apod/ap190624.html>curvature of the sky</a> is visible in the trajectory of the <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>Perseids</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>英仙座流星雨</td><td>Eng-sian-chō liû-chhiⁿ-hō͘</td><td>Ing-sian-tsō liû-tshinn-hōo</td><td>英仙座流星雨</td><td>Perseid meteor shower, Perseid Rain</td></tr><tr><td>彎曲度</td><td>oan-khiau-tō͘</td><td>uan-khiau-tōo</td><td>彎曲度</td><td>curvature</td></tr><tr><td>輻射點</td><td>hok-siā-tiám</td><td>hok-siā-tiám</td><td>輻射點</td><td>radiant</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210814/>昨昏 ê 圖：島宇宙 kah 宇宙沙</a>
</span><span class=post_next><a href=https://apod.tw/daily/20210816/>明仔載 ê 圖：英仙座流星、紅色精靈、kah 新星 蛇夫座 RS</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>