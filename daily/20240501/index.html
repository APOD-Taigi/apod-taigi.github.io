<!doctype html><html lang=en><head><title>Ic 1795：魚頭星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="IC 1795：魚頭星雲"><meta property="og:description" content="對一寡人來講，這个星雲看起來敢若是魚頭。"><meta property="og:url" content="https://apod.tw/daily/20240501/"><meta property="og:image" content="https://apod.nasa.gov/apod/image/2405/FishheadB_Colombari_960.jpg"><link rel=canonical href=https://apod.tw/daily/20240501/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. May 2024</p><h1 class=post_title>IC 1795：魚頭星雲</h1><div class=post_body><div class=post_inner><img src=https://apod.nasa.gov/apod/image/2405/FishheadB_Colombari_960.jpg alt=/home/runner/work/apod-taigi.github.io/apod-taigi.github.io/content/daily/2024/05/20240501.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240501.html>IC 1795: The Fishhead Nebula</a></li><li>影像來源 kah 版權：<a href=https://www.flickr.com/people/110872523@N07/>Roberto Colombari</a> & <a href=https://www.astrobin.com/users/ToolMayNARD/>Mauro Narduzzi</a></li><li>開放科學：<a href=https://ascl.net/code/all>Browse 3,300+ codes in the Astrophysics Source Code Library</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clw6ls3em0ivk01uq7g073479 height=180 width=500 frameborder=0 scrolling=no></iframe></div><h2 id=漢羅-ic-1795魚頭星雲>[漢羅] IC 1795：魚頭星雲</h2><p>對一寡人來講，這个星雲看起來敢若是一粒 <a href=https://en.wikipedia.org/wiki/Fish#/media/File:Dunkleosteus_profile.jpg>魚</a> 頭。
毋過，<a href=https://www.fast-aio.net/fishheadhso>這个彩色 ê 宇宙肖像</a> 其實是 IC 1795 內底 ê <a href=http://www-ssg.sr.unh.edu/ism/what1.html>發光氣體 kah 閘光 ê 塗粉雲</a>。
IC 1795 是一个 tī <a href=https://en.wikipedia.org/wiki/Cassiopeia_(constellation)>仙后座</a> 北方 ê 恆星形成區。
這个星雲 ê 色水是採用 <a href=http://bf-astro.com/hubblep.htm>哈伯色盤</a> ê 色。
是共酸素、水素、kah 硫磺原子 ê 狹頻發射線，對應到 藍色、青色、kah 紅色去。
閣共闊頻濾鏡 tī 這區紀錄 ê 資料濫入去，才變做這張影像。
IC 1795 tī 天頂 kah 英仙座內底彼个有名 ê <a href=https://apod.nasa.gov/apod/ap091204.html>雙星團</a> 無蓋遠，就 tī <a href=https://apod.nasa.gov/apod/ap090214.html>心臟星雲</a> IC 1805 邊仔，是大型分子雲邊緣 ê <a href=http://www.atlasoftheuniverse.com/nebulae/ic1805.html>恆星形成區複合體</a> ê 一部份。
這个大型恆星形成複合體離咱才 6000 <a href=https://spaceplace.nasa.gov/light-year/en/>光年</a> 遠，伊是綴咱銀河系 ê 英仙座捲螺仔手骨咧行。
照這个距離來估算，IC 1795 ê <a href="https://media.istockphoto.com/id/175194979/photo/big-stretch.jpg?s=612x612&amp;w=0&amp;k=20&amp;c=1DMdAkJMllfbCuwlN0OdD1vWbsz-kdD-PloadnaPDwY=">闊度</a> 差不多是 70 光年闊。</p><h2 id=poj-ic-1795-hî-thâu-seng-hûn>[POJ] IC 1795: Hî-thâu Seng-hûn</h2><p>Tùi chi̍t-kóa lâng lâi-kóng, chit-ê seng-hûn khòaⁿ--khí-lâi káⁿ-ná sī chi̍t-lia̍p hî-thâu.
M̄-koh, chit-ê chhái-sek ê ú-tiū siàu-siōng kî-si̍t sī IC 1795 lāi-té ê hoat-kng khì-thé kah cha̍h-kng ê thô͘-hún-hûn.
IC 1795 sī chi̍t-ê tī Sian-hiō-chō pak-hong ê hêng-chheⁿ hêng-sêng-khu.
Chit-ê seng-hûn ê sek-chúi sī chhái-iōng Ha-peh sek-pôaⁿ ê sek.
Sī kā sàng-sò͘, chúi-sò͘, kah liû-hông goân-chú ê e̍h-pîn hoat-siā sòaⁿ, tùi-èng kàu nâ-sek, chheⁿ-sek, kah âng-sek khì.
Koh kā khoah-pîn lū-kiàⁿ tī chit khu kì-lio̍k ê chu-liāu lām ji̍p-khì, chiah piàn-chò chit-tiuⁿ iáⁿ-siōng.
IC 1795 tī thiⁿ-téng kah Eng-sian-chō lāi-té hit-ê ū-miâ ê Siang Seng-thoân bô kài hn̄g, tō tī Sim-chōng Seng-hûn IC 1805 piⁿ-á, sī tōa-hêng hun-chú-hûn pian-iân ê hêng-chheⁿ hêng-sêng-khu ho̍k-ha̍p-thé ê chi̍t-pō͘-hūn.
Chit-ê tōa-hêng hêng-chheⁿ hêng-sêng ho̍k-ha̍p-thé lī lán chiah 6000 kng-nî hn̄g, i sī tòe lán Gîn-hô-hē ê Eng-sian-chō kńg-lê-á chhiú-kut leh kiâⁿ.
Chiàu chit-ê kū-lī lâi kó͘-sǹg, IC 1795 ê khoah-tō͘ chha-put-to sī 70 kng-nî khoah.</p><h2 id=kip-ic-1795-hî-thâu-sing-hûn>[KIP] IC 1795: Hî-thâu Sing-hûn</h2><p>Tuì tsi̍t-kuá lâng lâi-kóng, tsit-ê sing-hûn khuànn--khí-lâi kánn-ná sī tsi̍t-lia̍p hî-thâu.
M̄-koh, tsit-ê tshái-sik ê ú-tiū siàu-siōng kî-si̍t sī IC 1795 lāi-té ê huat-kng khì-thé kah tsa̍h-kng ê thôo-hún-hûn.
IC 1795 sī tsi̍t-ê tī Sian-hiō-tsō pak-hong ê hîng-tshenn hîng-sîng-khu.
Tsit-ê sing-hûn ê sik-tsuí sī tshái-iōng Ha-peh sik-puânn ê sik.
Sī kā sàng-sòo, tsuí-sòo, kah liû-hông guân-tsú ê e̍h-pîn huat-siā suànn, tuì-ìng kàu nâ-sik, tshenn-sik, kah âng-sik khì.
Koh kā khuah-pîn lū-kiànn tī tsit khu kì-lio̍k ê tsu-liāu lām ji̍p-khì, tsiah piàn-tsò tsit-tiunn iánn-siōng.
IC 1795 tī thinn-tíng kah Ing-sian-tsō lāi-té hit-ê ū-miâ ê Siang Seng-thuân bô kài hn̄g, tō tī Sim-tsōng Sing-hûn IC 1805 pinn-á, sī tuā-hîng hun-tsú-hûn pian-iân ê hîng-tshenn hîng-sîng-khu ho̍k-ha̍p-thé ê tsi̍t-pōo-hūn.
Tsit-ê tuā-hîng hîng-tshenn hîng-sîng ho̍k-ha̍p-thé lī lán tsiah 6000 kng-nî hn̄g, i sī tuè lán Gîn-hô-hē ê Ing-sian-tsō kńg-lê-á tshiú-kut leh kiânn.
Tsiàu tsit-ê kū-lī lâi kóo-sǹg, IC 1795 ê khuah-tōo tsha-put-to sī 70 kng-nî khuah.</p><h2 id=english-ic-1795-the-fishhead-nebula>[English] IC 1795: The Fishhead Nebula</h2><p>To some, this nebula looks like the head of a <a href=https://en.wikipedia.org/wiki/Fish#/media/File:Dunkleosteus_profile.jpg>fish</a>.
However, <a href=https://www.fast-aio.net/fishheadhso>this colorful cosmic portrait</a> really features <a href=http://www-ssg.sr.unh.edu/ism/what1.html>glowing gas and obscuring dust</a> clouds in IC 1795, a star forming region in the northern <a href=https://en.wikipedia.org/wiki/Cassiopeia_(constellation)>constellation Cassiopeia</a>.
The nebula's colors were created by adopting the <a href=http://bf-astro.com/hubblep.htm>Hubble color palette</a> for mapping narrowband emissions from oxygen, hydrogen, and sulfur atoms to blue, green and red colors, and further blending the data with images of the region recorded through broadband filters.
Not far on the sky from the famous <a href=https://apod.nasa.gov/apod/ap091204.html>Double Star Cluster</a> in Perseus, IC 1795 is itself located next to IC 1805, the <a href=https://apod.nasa.gov/apod/ap090214.html>Heart Nebula</a>, as part of a <a href=http://www.atlasoftheuniverse.com/nebulae/ic1805.html>complex of star forming regions</a> that lie at the edge of a large molecular cloud.
Located just over 6,000 <a href=https://spaceplace.nasa.gov/light-year/en/>light-years</a> away, the larger star forming complex sprawls along the Perseus spiral arm of our <a href=https://apod.nasa.gov/apod/ap080606.html>Milky Way Galaxy</a>.
At that distance, IC 1795 would <a href="https://media.istockphoto.com/id/175194979/photo/big-stretch.jpg?s=612x612&amp;w=0&amp;k=20&amp;c=1DMdAkJMllfbCuwlN0OdD1vWbsz-kdD-PloadnaPDwY=">span</a> about 70 light-years across.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>IC 1795</td><td>IC it-chhit-kiú-ngó͘</td><td>IC it-tshit-kiú-ngóo</td><td>IC 1795</td><td>IC 1795</td></tr><tr><td>魚頭星雲</td><td>Hî-thâu Seng-hûn</td><td>Hî-thâu Sing-hûn</td><td>魚頭星雲</td><td>Fishhead Nebula</td></tr><tr><td>仙后座</td><td>Sian-hiō-chō</td><td>Sian-hiō-tsō</td><td>仙后座</td><td>Cassiopeia</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star forming region</td></tr><tr><td>複合體</td><td>ho̍k-ha̍p-thé</td><td>ho̍k-ha̍p-thé</td><td>複合體</td><td>complex</td></tr><tr><td>哈伯色盤</td><td>Ha-peh sek-pôaⁿ</td><td>Ha-peh sik-puânn</td><td>哈伯色盤</td><td>Hubble color palette</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>硫磺</td><td>liû-hông</td><td>liû-hông</td><td>硫</td><td>sulfur</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>闊頻</td><td>khoah-pîn</td><td>khuah-pîn</td><td>寬頻</td><td>broadband</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emissions</td></tr><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filters</td></tr><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseus</td></tr><tr><td>心臟星雲</td><td>Sim-chōng Seng-hûn</td><td>Sim-tsōng Sing-hûn</td><td>心形星雲</td><td>Heart Nebula</td></tr><tr><td>IC 1805</td><td>IC it-pat-khòng-ngó͘</td><td>IC it-pat-khòng-ngóo</td><td>IC 1805</td><td>IC 1805</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>旋臂</td><td>spiral arm</td></tr><tr><td>雙星團</td><td>Siang Seng-thoân</td><td>Siang Sing-thuân</td><td>雙星團</td><td>Double Star Cluster</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240430/>昨昏 ê 圖：英仙座 GK：新星 kah 行星狀星雲</a>
</span><span class=post_next><a href=https://apod.tw/daily/20240502/>明仔載 ê 圖：M100：大設計捲螺仔星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>