<!doctype html><html lang=en><head><title>咱這馬知影上危險 ê 恆星：龍骨座 η 星 ê 3 d 模型 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="咱這馬知影上危險 ê 恆星：龍骨座 η 星 ê 3D 模型"><meta property="og:description" content="地球附近上危險 ê 恆星是佗一粒？應該是 龍骨座 η 星，伊是一个雙星系統，差不多是太陽質量 ê 100 倍大，離地球有 1 萬光年遠。"><meta property="og:url" content="https://apod.tw/daily/20220209/"><meta property="og:image" content="https://img.youtube.com/vi/NS71ppsk7n0/hqdefault.jpg"><meta property="og:video" content="https://www.youtube.com/watch?v=NS71ppsk7n0"><link rel=canonical href=https://apod.tw/daily/20220209/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. February 2022</p><h1 class=post_title>咱這馬知影上危險 ê 恆星：龍骨座 η 星 ê 3D 模型</h1><div class=post_body><div class=post_inner><div class=video><iframe src=https://youtube.com/embed/NS71ppsk7n0></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220209.html>Eta Car: 3D Model of the Most Dangerous Star Known</a></li><li>影片來源：<a href=https://www.nasa.gov/>NASA</a>, <a href=https://www.nasa.gov/mission_pages/chandra/main/index.html>CXC</a>, April Hobart; 文稿：<a href=https://science.gsfc.nasa.gov/sed/bio/michael.f.corcoran>Michael F. Corcoran</a> (<a href=https://www.nasa.gov/>NASA</a>, <a href=https://physics.catholic.edu/>Catholic U.</a>, <a href=https://heasarc.gsfc.nasa.gov/docs/objects/heapow/>HEAPOW</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl10v3mtn013i0h4e1co3cm4q height=180 width=500 frameborder=0 scrolling=no></iframe></div><h2 id=漢羅-咱這馬知影上危險-ê-恆星龍骨座-η-星-ê-3d-模型>[漢羅] 咱這馬知影上危險 ê 恆星：龍骨座 η 星 ê 3D 模型</h2><p><a href=https://earthsky.org/astronomy-essentials/safe-distance-from-a-supernova-earth/>地球附近上危險 ê 恆星</a> 是佗一粒？
應該是 <a href=https://apod.nasa.gov/apod/ap190220.html>龍骨座 η 星</a>，伊是一个雙星系統，差不多是太陽質量 ê 100 倍大，離地球有 1 萬光年遠。
<a href=https://youtu.be/OaBxMo4b74g>龍骨座 η 星</a> 是一粒定時炸彈，閣 幾若百萬年 to̍h 會變做 <a href=https://spaceplace.nasa.gov/supernova/en/>超新星</a> 爆炸矣，到時 <a href=https://astrobiology.nasa.gov/news/how-deadly-would-a-nearby-gamma-ray-burst-be/>規粒地球會浸 tī 危險 ê gamma-光</a> 內底。
這粒星 tī 1840 年代 ê 時陣 <a href="https://www.youtube.com/watch?v=07hqULmszC8">捌出名過</a>，因為彼陣伊 tī 南天變足光 ê。
毋閣 tī 幾若十年 ê 時間內底，伊 to̍h <a href=https://heasarc.gsfc.nasa.gov/docs/objects/heapow/archive/stars/ec_lc_rxte.html>變暗去矣</a>。
這粒星猶未爆炸，伊猶藏 tī 侏儒星雲內底。
<a href=https://apod.nasa.gov/apod/ap141202.html>侏儒星雲是一个 厚-tut-tut、脹大 ê 雙球結構</a>，伊 to̍h 包 tī 雙星系統外口。
<a href=https://cutecatshq.com/wp-content/uploads/2015/04/Curious-cat.jpg>研究這款噴出來 ê 物件</a>，會當予咱了解 kah 爆炸有關 ê 線索。
咱這馬會當用 NASA 衛星太空望遠鏡 ê 觀測資料，<a href=https://chandra.si.edu/photo/2022/etacar/animations.html>來建構爆炸 ê 視覺化 3D 分佈</a>。
大部份 ê 結構 攏會當 tī 紅外線、可見光、kah 紫外光 看著。
毋閣上外層 ê 殼有幾若百萬度 ê 溫度遐爾懸，彼干焦有法度 tī X-光波段看著。</p><h2 id=poj-lán-chit-má-chai-iáⁿ-siōng-gûi-hiám-ê-hêng-chhiⁿ-lêng-kut-chō-eta-chhiⁿ-ê-saⁿ-d-bô-hêng>[POJ] Lán chit-má chai-iáⁿ siōng gûi-hiám ê hêng-chhiⁿ: Lêng-kut-chō Eta chhiⁿ ê saⁿ-D bô͘-hêng</h2><p>Tē-kiû hū-kīn siōng gûi-hiám ê hêng-chhiⁿ sī to̍h chi̍t-lia̍p?
Èng-kai sī Lêng-kut-chō Eta chhiⁿ, i sī chi̍t-ê Siang-chhiⁿ-hē-thóng, chha-put-to sī Thài-iông chit-liōng ê chi̍t-pah pōe tōa, lî Tē-kiû ū chi̍t-bān kng-nî hn̄g.
Lêng-kut-chō Eta chhiⁿ sī chi̍t-lia̍p tēng-sî chà-tôaⁿ, koh kúi-ā pah-bān nî to̍h ē piàn-chò chhiau-sin-seng po̍k-chà ah, kàu-sî kui-lia̍p Tē-kiû ē chìm tī gûi-hiám ê gamma-kng lāi-té.
Chit-lia̍p chhiⁿ tī it-pat-sù-khòng nî-tāi ê sî-chūn bat chhut-miâ kòe, in-ūi hit-chūn i tī lâm-thian piàn chiok kng ê.
M̄-koh tī kúi-ā cha̍p nî ê sî-kan lāi-té, i to̍h piàn àm--khì ah.
Chit-lia̍p chhiⁿ iáu-bōe po̍k-chà, i iáu chhàng tī Chu-jû-seng-hûn lāi-té.
Chu-jû-seng-hûn sī chi̍t-ê kāu-tut-tut, tiùⁿ-tōa ê siang-kiû kiat-kò͘, i to̍h pau tī Siang-chhiⁿ-hē-thóng gōa-kháu.
Gián-kiù chit-khoán phùn--chhut-lâi ê mi̍h-kiāⁿ, ē-tàng hō͘ lán liáu-kái kah po̍k-chà ū-koan ê sòaⁿ-soh.
Lán chit-má ē-tàng iōng NASA ūi-chhiⁿ thài-khong bōng-oán-kiàⁿ ê koan-chhek chu-liāu, lâi kiàn-kò͘ po̍k-chà ê sī-kak-hòa saⁿ-D hun-pò͘.
Tōa-pō͘-hūn ê kiat-kò͘ lóng ē-tàng tī âng-gōa-sòaⁿ, khó-kiàn-kng, kah chí-gōa-kng khòaⁿ--tio̍h.
M̄-koh siōng gōa-chân ê khak ū kúi-ā pah-bān tō͘ ê un-tō͘ hiah-nī koân, he kan-na ū-hoat-tō͘ tī X-kng pho-tōaⁿ khòaⁿ--tio̍h.</p><h2 id=kip-lán-tsit-má-tsai-iánn-siōng-guî-hiám-ê-hîng-tshinn-lîng-kut-tsō-eta-tshinn-ê-sann-d-bôo-hîng>[KIP] Lán tsit-má tsai-iánn siōng guî-hiám ê hîng-tshinn: Lîng-kut-tsō Eta tshinn ê sann-D bôo-hîng</h2><p>Tē-kiû hū-kīn siōng guî-hiám ê hîng-tshinn sī to̍h tsi̍t-lia̍p?
Ìng-kai sī Lîng-kut-tsō Eta tshinn, i sī tsi̍t-ê Siang-tshinn-hē-thóng, tsha-put-to sī Thài-iông tsit-liōng ê tsi̍t-pah puē tuā, lî Tē-kiû ū tsi̍t-bān kng-nî hn̄g.
Lîng-kut-tsō Eta tshinn sī tsi̍t-lia̍p tīng-sî tsà-tuânn, koh kuí-ā pah-bān nî to̍h ē piàn-tsò tshiau-sin-sing po̍k-tsà ah, kàu-sî kui-lia̍p Tē-kiû ē tsìm tī guî-hiám ê gamma-kng lāi-té.
Tsit-lia̍p tshinn tī it-pat-sù-khòng nî-tāi ê sî-tsūn bat tshut-miâ kuè, in-uī hit-tsūn i tī lâm-thian piàn tsiok kng ê.
M̄-koh tī kuí-ā tsa̍p nî ê sî-kan lāi-té, i to̍h piàn àm--khì ah.
Tsit-lia̍p tshinn iáu-buē po̍k-tsà, i iáu tshàng tī Tsu-jû-sing-hûn lāi-té.
Tsu-jû-sing-hûn sī tsi̍t-ê kāu-tut-tut, tiùnn-tuā ê siang-kiû kiat-kòo, i to̍h pau tī Siang-tshinn-hē-thóng guā-kháu.
Gián-kiù tsit-khuán phùn--tshut-lâi ê mi̍h-kiānn, ē-tàng hōo lán liáu-kái kah po̍k-tsà ū-kuan ê suànn-soh.
Lán tsit-má ē-tàng iōng NASA uī-tshinn thài-khong bōng-uán-kiànn ê kuan-tshik tsu-liāu, lâi kiàn-kòo po̍k-tsà ê sī-kak-huà sann-D hun-pòo.
Tuā-pōo-hūn ê kiat-kòo lóng ē-tàng tī âng-guā-suànn, khó-kiàn-kng, kah tsí-guā-kng khuànn--tio̍h.
M̄-koh siōng guā-tsân ê khak ū kuí-ā pah-bān tōo ê un-tōo hiah-nī kuân, he kan-na ū-huat-tōo tī X-kng pho-tuānn khuànn--tio̍h.</p><h2 id=english-eta-car-3d-model-of-the-most-dangerous-star-known>[English] Eta Car: 3D Model of the Most Dangerous Star Known</h2><p>What's the most <a href=https://earthsky.org/astronomy-essentials/safe-distance-from-a-supernova-earth/>dangerous star near earth</a>?
Many believe it's <a href=https://apod.nasa.gov/apod/ap190220.html>Eta Carinae</a>, a binary star system about 100 times the mass of the Sun, just 10,000 light years from earth.
<a href=https://youtu.be/OaBxMo4b74g>Eta Carinae</a> is a ticking time bomb, set to explode as a <a href=https://spaceplace.nasa.gov/supernova/en/>supernova</a> in only a few million years, when it may <a href=https://astrobiology.nasa.gov/news/how-deadly-would-a-nearby-gamma-ray-burst-be/>bathe the earth in dangerous gamma rays</a>.
The star suffered a <a href="https://www.youtube.com/watch?v=07hqULmszC8">notorious outburst</a> in the 1840's when it became the brightest star in the southern sky, only to <a href=https://heasarc.gsfc.nasa.gov/docs/objects/heapow/archive/stars/ec_lc_rxte.html>fade to obscurity</a> within decades.
The star was not destroyed, but lies hidden behind a thick, <a href=https://apod.nasa.gov/apod/ap141202.html>expanding, double-lobed structure called the Homunculus</a> which now surrounds the binary.
<a href=https://cutecatshq.com/wp-content/uploads/2015/04/Curious-cat.jpg>Studies of this ejecta</a> provide forensic clues about the explosion.
Using observations from NASA satellites we can now <a href=https://chandra.si.edu/photo/2022/etacar/animations.html>visualize the 3D distribution of the shrapnel</a>, all the way from the infrared, through optical and UV, to the outermost shell of million-degree material, visible only in X-rays.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>龍骨座 η 星</td><td>Lêng-kut-chō Eta chhiⁿ</td><td>Lîng-kut-tsō Eta tshinn</td><td>船底座 η</td><td>Eta Carinae (Eta Car)</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>侏儒星雲</td><td>Chu-jû-seng-hûn</td><td>Tsu-jû-sing-hûn</td><td>侏儒星雲</td><td>Homunculus Nebula</td></tr><tr><td>雙星系統</td><td>Siang-chhiⁿ-hē-thóng</td><td>Siang-tshinn-hē-thóng</td><td>雙星系統</td><td>Binary star system</td></tr><tr><td>視覺化</td><td>sī-kak-hòa</td><td>sī-kak-huà</td><td>視覺化</td><td>visualize</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220208/>昨昏 ê 圖：挪威天頂 ê 極光 kah 光柱</a>
</span><span class=post_next><a href=https://apod.tw/daily/20220210/>明仔載 ê 圖：金牛座 T 星 kah Hind 變光星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>