<!doctype html><html lang=en><head><title>洞察號 最後 ê 自翕 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="洞察號 最後 ê 自翕"><meta property="og:description" content="這張是火星洞察號降落器佇 2018 年 11 月 26 號成功踮這粒紅色行星 ê 赤道平原 Elysium 平原降落了後，頭一張傳轉來地球 ê 影像。"><meta property="og:url" content="https://apod.tw/daily/20221104/"><meta property="og:image" content="https://apod.nasa.gov/apod/fap/image/2211/PIA25287_insight1024.jpg"><link rel=canonical href=https://apod.tw/daily/20221104/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. November 2022</p><h1 class=post_title>洞察號 最後 ê 自翕</h1><div class=post_body><div class=post_inner><img src=https://apod.nasa.gov/apod/fap/image/2211/PIA25287_insight1024.jpg alt=/home/runner/work/apod-taigi.github.io/apod-taigi.github.io/content/daily/2022/11/20221104.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221104.html>InSight's Final Selfie</a></li><li>影像來源：<a href=https://www.nasa.gov>NASA</a>, <a href=https://www.jpl.nasa.gov/>JPL-Caltech</a>, <a href=https://mars.nasa.gov/insight/>Mars InSight</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clb2goifd01mb01z9adve3idh height=180 width=500 frameborder=0 scrolling=no></iframe></div><h2 id=漢羅-洞察號-最後-ê-自翕>[漢羅] 洞察號 最後 ê 自翕</h2><p>這張是火星洞察號降落器佇 2018 年 11 月 26 踮這粒紅色行星 ê 赤道平原 <a href=https://mars.nasa.gov/insight/timeline/prelaunch/landing-site-selection/>Elysium 平原</a> 成功降落了後，<a href=https://apod.nasa.gov/apod/ap181127.html>頭一張</a> 傳轉來地球 ê 影像。
這个創歷史記錄 ê 任務，是欲利用 <a href=https://mars.nasa.gov/insight/>地動調查、大地測量、kah 熱傳導</a>，來探索火星 ê 內部結構。
這个任務已經運作超過 1400 个火星日矣。
彼陣洞察號任務已經偵測著超過 1300 擺 ê 火星地動。
伊嘛有紀錄著火星 <a href=https://www.nasa.gov/feature/jpl/nasa-s-insight-lander-detects-stunning-meteoroid-impact-on-mars>去受著流星體 ê 衝擊造成 ê 火星震動</a>，看地動波是按怎傳送的。
按呢咱才有法度影--著火星 ê 內部構造。
本底咱按算講，分析收集著--ê 資料，會當予咱佇紲落來這幾若十冬，<a href=https://phys.org/news/2022-10-major-meteorite-impacts-interior-mars.html>繼續有新 ê 發現</a>。
毋過洞察號 tī 火星 上尾 ê 工作日，應該是欲到矣。
這是因為咱看伊今年年頭 ê <a href=https://photojournal.jpl.nasa.gov/catalog/PIA25287>自翕</a> 相片 <a href=https://www.nasa.gov/feature/jpl/nasa-prepares-to-say-farewell-to-insight-spacecraft>就知</a>。
伊 ê 甲板 kah 2 公尺長 ê 太陽能枋攏去予塗粉崁牢矣。
這寡去予火星風歕起來 ê 塗粉 會繼續累積，按呢會害 太陽能枋造出來的電，一時仔就用了矣。</p><h2 id=poj-tōng-chhat-hō-chòe-āu-ê-chū-hip>[POJ] Tōng-chhat-hō Chòe-āu ê Chū-hip</h2><p>Chit tiuⁿ sī Hóe-chhiⁿ Tōng-chhat-hō kàng-lo̍h-khì tī 2018 nî 11 goe̍h 26 tiàm chit lia̍p âng-sek kiâⁿ-chhiⁿ ê chhek-tō pêng-goân Elysium pêng-goân sêng-kong kàng-lo̍h liáu-āu, thâu chi̍t tiuⁿ thoân tńg-lâi Tē-kiû ê iáⁿ-siōng.
Chit--ê chhòng kì-lo̍k ê jīm-bū, sī beh lī-iōng Tē-tāng-tiâu-cha, Tōa-tē-chhek-liông, kah jia̍t-thoân-tō, lâi thàm-soh Hóe-chhiⁿ ê lōe-pō͘ kiat-kò͘.
Chit ê jīm-bū í-keng ūn-chok chhiau-kòe 1400 ê Hóe-chhiⁿ-ji̍t--ah.
Hit-chūn Tōng-chhat-hō jīm-bū í-keng cheng-chhek tio̍h chhiau-kòe 1300 pái ê Hóe-chhiⁿ tē-tāng.
I mā ū kì-lo̍k tio̍h Hóe-chhiⁿ khì siū tio̍h liû-chhiⁿ-thé ê chhiong-kek chō-sêng ê Hóe-chhiⁿ chìn-tōng, khòaⁿ tē-tāng-pho sī án-ná thoân-sàng--ê.
Án-ni lán chiah ū hoat-tō͘ iáⁿ--tio̍h Hóe-chhiⁿ ê lāi-pō͘ kò͘-chō.
Pún-té lán àn-sǹg kóng, hun-sek siu-chi̍p tio̍h--ê chu-liāu, ē-tàng hō͘ lán tī sòa-lo̍h-lâi che kúi-ā cha̍p tang, kè-sio̍k ū sin ê hoat-hiān.
M̄-koh Tōng-chhat-hō tī Hóe-chhiⁿ siōng-bóe ê kang-chok-ji̍t, èng-kai sī beh kàu--ah.
Che sī in-ūi lán khòaⁿ i kin-nî nî-thâu ê chū-hip siòng-phìⁿ to̍h chai.
I ê kah-pán kah 2 kong-chhioh tn̂g ê Thài-iông-lêng-pang lóng khì hō͘ thô͘-hún khàm-tiâu--ah.
Chit-kóa khì hō͘ Hóe-chhiⁿ-hong pûn--khí-lâi ê thô͘-hún ē kè-sio̍k lúi-chek, án-ni ē hāi Thài-iông-lêng-pang chō--chhut-lâi ê tiān, chi̍t-sî-á to̍h iōng liáu--ah.</p><h2 id=kip-tōng-tshat-hō-tsuè-āu-ê-tsū-hip>[KIP] Tōng-tshat-hō Tsuè-āu ê Tsū-hip</h2><p>Tsit tiunn sī Hué-tshinn Tōng-tshat-hō kàng-lo̍h-khì tī 2018 nî 11 gue̍h 26 tiàm tsit lia̍p âng-sik kiânn-tshinn ê tshik-tō pîng-guân Elysium pîng-guân sîng-kong kàng-lo̍h liáu-āu, thâu tsi̍t tiunn thuân tńg-lâi Tē-kiû ê iánn-siōng.
Tsit--ê tshòng kì-lo̍k ê jīm-bū, sī beh lī-iōng Tē-tāng-tiâu-tsa, Tuā-tē-tshik-liông, kah jia̍t-thuân-tō, lâi thàm-soh Hué-tshinn ê luē-pōo kiat-kòo.
Tsit ê jīm-bū í-king ūn-tsok tshiau-kuè 1400 ê Hué-tshinn-ji̍t--ah.
Hit-tsūn Tōng-tshat-hō jīm-bū í-king tsing-tshik tio̍h tshiau-kuè 1300 pái ê Hué-tshinn tē-tāng.
I mā ū kì-lo̍k tio̍h Hué-tshinn khì siū tio̍h liû-tshinn-thé ê tshiong-kik tsō-sîng ê Hué-tshinn tsìn-tōng, khuànn tē-tāng-pho sī án-ná thuân-sàng--ê.
Án-ni lán tsiah ū huat-tōo iánn--tio̍h Hué-tshinn ê lāi-pōo kòo-tsō.
Pún-té lán àn-sǹg kóng, hun-sik siu-tsi̍p tio̍h--ê tsu-liāu, ē-tàng hōo lán tī suà-lo̍h-lâi tse kuí-ā tsa̍p tang, kè-sio̍k ū sin ê huat-hiān.
M̄-koh Tōng-tshat-hō tī Hué-tshinn siōng-bué ê kang-tsok-ji̍t, ìng-kai sī beh kàu--ah.
Tse sī in-uī lán khuànn i kin-nî nî-thâu ê tsū-hip siòng-phìnn to̍h tsai.
I ê kah-pán kah 2 kong-tshioh tn̂g ê Thài-iông-lîng-pang lóng khì hōo thôo-hún khàm-tiâu--ah.
Tsit-kuá khì hōo Hué-tshinn-hong pûn--khí-lâi ê thôo-hún ē kè-sio̍k luí-tsik, án-ni ē hāi Thài-iông-lîng-pang tsō--tshut-lâi ê tiān, tsi̍t-sî-á to̍h iōng liáu--ah.</p><h2 id=english-insights-final-selfie>[English] InSight's Final Selfie</h2><p>The Mars InSight lander returned its <a href=https://apod.nasa.gov/apod/ap181127.html>first image</a> from the Red Planet's flat, equatorial <a href=https://mars.nasa.gov/insight/timeline/prelaunch/landing-site-selection/>Elysium Planitia</a> after a successful touchdown on November 26, 2018.
The history making mission to explore the martian <a href=https://mars.nasa.gov/insight/>Interior using Seismic investigations, geodesy, and heat transport</a> has been operating for over 1,400 martian days or sols.
In that time the InSight mission has detected more than 1,300 marsquakes and recorded data from <a href=https://www.nasa.gov/feature/jpl/nasa-s-insight-lander-detects-stunning-meteoroid-impact-on-mars>Mars-shaking meteoroid</a> impacts, observing how the seismic waves travel to provide a glimpse inside Mars.
Analyzing the archive of data collected is expected <a href=https://phys.org/news/2022-10-major-meteorite-impacts-interior-mars.html>to yield discoveries</a> for decades.
But InSight's final operational sol is likely not far off.
<a href=https://www.nasa.gov/feature/jpl/nasa-prepares-to-say-farewell-to-insight-spacecraft>The reason is evident</a> in this <a href=https://photojournal.jpl.nasa.gov/catalog/PIA25287>selfie</a> recorded earlier this year showing its deck and large, 2-meter-wide solar panels covered with dust.
Kicked up by martian winds the dust continues to accumulate and drastically reduce the power that can be generated by InSight's solar panels.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>洞察號</td><td>Tōng-chhat-hō</td><td>Tōng-tshat-hō</td><td>洞察號</td><td>InSight</td></tr><tr><td>降落器</td><td>kàng-lo̍h-khì</td><td>kàng-lo̍h-khì</td><td>降落器</td><td>lander</td></tr><tr><td>自翕</td><td>chū-hip</td><td>tsū-hip</td><td>自拍</td><td>selfie</td></tr><tr><td>火星</td><td>Hóe-chhiⁿ</td><td>Hué-tshinn</td><td>火星</td><td>Mars</td></tr><tr><td>地動調查</td><td>Tē-tāng-tiâu-cha</td><td>Tē-tāng-tiâu-tsa</td><td>地震調查</td><td>Seismic investigations</td></tr><tr><td>大地測量</td><td>tōa-tē-chhek-liông</td><td>tuā-tē-tshik-liông</td><td>大地測量</td><td>geodesy investigations</td></tr><tr><td>熱傳導</td><td>jia̍t-thoân-tō</td><td>jia̍t-thuân-tō</td><td>熱傳導</td><td>heat transport</td></tr><tr><td>火星日</td><td>hóe-chhiⁿ-ji̍t</td><td>hué-tshinn-ji̍t</td><td>火星日</td><td>Sol</td></tr><tr><td>甲板</td><td>kah-pán</td><td>kah-pán</td><td>甲板</td><td>deck</td></tr><tr><td>太陽能枋</td><td>thài-iông-lêng-pang</td><td>thài-iông-lîng-pang</td><td>太陽能板</td><td>solar panel</td></tr><tr><td>Elysium 平原</td><td>Elysium pêng-goân</td><td>Elysium pîng-guân</td><td>埃律西昂平原</td><td>Elysium Planitia</td></tr><tr><td>降落</td><td>kàng-lo̍h</td><td>kàng-lo̍h</td><td>著陸</td><td>tochdown</td></tr><tr><td>赤道</td><td>chhek-tō</td><td>tshek-tō</td><td>赤道</td><td>equatorial</td></tr><tr><td>偵測</td><td>cheng-chhek</td><td>tsing-tshik</td><td>偵測</td><td>detect</td></tr><tr><td>地動波</td><td>tē-tāng-pho</td><td>tē-tāng-pho</td><td>地震波</td><td>seismic waves</td></tr><tr><td>流星體</td><td>liû-chhiⁿ-thé</td><td>liû-tshinn-thé</td><td>流星體</td><td>meteoroid</td></tr><tr><td>震動</td><td>chìn-tōng</td><td>tsìn-tōng</td><td>震動</td><td>shaking</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221103/>昨昏 ê 圖：M33：三角座星系</a>
</span><span class=post_next><a href=https://apod.tw/daily/20221105/>明仔載 ê 圖：南極 ê 月食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>