<!doctype html><html lang=en><head><title>Messier 96 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Messier 96"><meta property="og:description" content="這張彩色 ê 高解析度相片內底，有一个美麗 ê 島宇宙 Messier 96，伊 ê 捲螺仔手骨踅伊 ê 核心 leh 行。"><meta property="og:url" content="https://apod.tw/daily/20220414/"><meta property="og:image" content="https://apod.nasa.gov/apod/fap/image/2204/M_96_LRGB_CDK_1000_8April2022HansonSelbyFinal1024.jpg"><link rel=canonical href=https://apod.tw/daily/20220414/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. April 2022</p><h1 class=post_title>Messier 96</h1><div class=post_body><div class=post_inner><img src=https://apod.nasa.gov/apod/fap/image/2204/M_96_LRGB_CDK_1000_8April2022HansonSelbyFinal1024.jpg alt=/home/runner/work/apod-taigi.github.io/apod-taigi.github.io/content/daily/2022/04/20220414.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220414.html>Messier 96</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.hansonastronomy.com/>Mark Hanson</a> and <a href=https://www.facebook.com/masterdarksastro/>Mike Selby</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl2xjr7rg03kb01xr617p6kkr height=180 width=500 frameborder=0 scrolling=no></iframe></div><h2 id=漢羅-messier-96>[漢羅] Messier 96</h2><p>這張 <a href=https://www.hansonastronomy.com/m96-chile>彩色 ê 高解析度相片</a> 內底，有一个美麗 ê <a href=https://apod.tw/daily/20220414/>島宇宙</a> <a href=https://www.nasa.gov/feature/goddard/2017/messier-96>Messier 96</a>，伊 ê 捲螺仔手骨踅伊 ê 星系核 leh 行。
<a href=https://www.messier.seds.org/messier/m/m096.html>M96 是一个捲螺仔星系</a>，較暗 ê 捲螺仔手骨伸到離較光 ê 中央區較遠 ê 所在，差不多有 10 萬光年遠。
這个大細差不多 kah 咱 ê 銀河欲平大。
咱已經知影 M96 離咱有 3800 萬光年遠，伊是 <a href=https://skyandtelescope.org/observing/its-spring-time-to-visit-the-bright-galaxies-of-leo-i/>獅仔座 I 星系群</a> ê 主要成員之一。
背景星系 kah 較細 ê 獅仔座 I 星系群 ê 成員，攏會當 tī 這幅圖內底揣著。
上趣味 ê 是，這个捲螺仔星系中心一點鐘方向 ê 外部捲螺仔手骨後壁，有一个 <a href=https://apod.tw/daily/20210517/>giōng-欲完全側向</a> ê 星系。
這个 tī 後壁 ê 側向捲螺仔星系，差不多是 M96 ê 1/5 大。
伊 光-iàⁿ-iàⁿ 中央核球，去予伊家己 ê 烏暗塗粉雲閘牢矣。
這个背景星系若是 kah M96 實際 ê 寸尺差不多大，按呢伊 ê 距離應該會比 M96 <a href=http://chandra.harvard.edu/photo/scale.html>閣較遠</a> 5 倍。</p><h2 id=poj-messier-96>[POJ] Messier 96</h2><p>Chit-tiuⁿ chhái-sek ê ko kái-sek-tō͘ siòng-phìⁿ lāi-té, ū chi̍t-ê bí-lē ê tó-ú-tiū Messier 96, i ê kńg-lê-á chhiú-kut se̍h i ê he̍k-sim leh kiâⁿ.
M96 sī chi̍t-ê kńg-lê-á seng-hē, khah àm ê kńg-lê-á chhiú-kut chhun kàu lî khah kng ê tiong-ng-khu khah hn̄g ê só͘-chāi, chha-put-to ū 10 bān kng-nî hn̄g.
Chit-ê tōa-sè chha-put-to kah lán ê Gîn-hô beh pîⁿ-tōa.
Lán í-keng chai-iáⁿ M96 lî lán ū 3800 bān kng-nî hn̄g, i sī Sai-á-chō I seng-hē-kûn ê chú-iàu sêng-goân chi-it.
Pōe-kéng seng-hē kah khah sè ê Sai-á-chō I seng-hē-kûn ê sêng-goân, lóng ē-tàng tī chit-pak-tô͘ lāi-té chhōe-tio̍h.
Siōng chhù-bī ê sī, chit-ê kńg-lê-á seng-hē tiong-sim chi̍t-tiám-cheng hong-hiòng ê gōa-pō͘ kńg-lê-á chhiú-kut āu-piah, ū chi̍t-ê giōng-beh oân-choân chhek-hiòng ê seng-hē.
Chit-ê tī āu-piah ê chhek-hiòng kńg-lê-á seng-hē, chha-put-to sī M96 ê 1/5 tōa.
I kng-iàⁿ-iàⁿ tiong-ng he̍k-kiû, khì hō͘ i ka-tī ê o͘-àm thô͘-hún-hûn cha̍h-tiâu ah.
Chit-ê pōe-kéng seng-hē nā-sī kah M96 si̍t-chè ê chhùn-chhioh chha-put-to tōa, án-ne i ê kū-lî èng-kai ē pí M96 koh khah hn̄g 5 pōe.</p><h2 id=kip-messier-96>[KIP] Messier 96</h2><p>Tsit-tiunn tshái-sik ê ko kái-sik-tōo siòng-phìnn lāi-té, ū tsi̍t-ê bí-lē ê tó-ú-tiū Messier 96, i ê kńg-lê-á tshiú-kut se̍h i ê hi̍k-sim leh kiânn.
M̋6 sī tsi̍t-ê kńg-lê-á sing-hē, khah àm ê kńg-lê-á tshiú-kut tshun kàu lî khah kng ê tiong-ng-khu khah hn̄g ê sóo-tsāi, tsha-put-to ū 10 bān kng-nî hn̄g.
Tsit-ê tuā-sè tsha-put-to kah lán ê Gîn-hô beh pînn-tuā.
Lán í-king tsai-iánn M̋6 lî lán ū 3800 bān kng-nî hn̄g, i sī Sai-á-tsō I sing-hē-kûn ê tsú-iàu sîng-guân tsi-it.
Puē-kíng sing-hē kah khah sè ê Sai-á-tsō I sing-hē-kûn ê sîng-guân, lóng ē-tàng tī tsit-pak-tôo lāi-té tshuē-tio̍h.
Siōng tshù-bī ê sī, tsit-ê kńg-lê-á sing-hē tiong-sim tsi̍t-tiám-tsing hong-hiòng ê guā-pōo kńg-lê-á tshiú-kut āu-piah, ū tsi̍t-ê giōng-beh uân-tsuân tshik-hiòng ê sing-hē.
Tsit-ê tī āu-piah ê tshik-hiòng kńg-lê-á sing-hē, tsha-put-to sī M̋6 ê 1/5 tuā.
I kng-iànn-iànn tiong-ng hi̍k-kiû, khì hōo i ka-tī ê oo-àm thôo-hún-hûn tsa̍h-tiâu ah.
Tsit-ê puē-kíng sing-hē nā-sī kah M̋6 si̍t-tsè ê tshùn-tshioh tsha-put-to tuā, án-ne i ê kū-lî ìng-kai ē pí M̋6 koh khah hn̄g 5 puē.</p><h2 id=english-messier-96>[English] Messier 96</h2><p>Spiral arms seem to swirl around the core of <a href=https://www.nasa.gov/feature/goddard/2017/messier-96>Messier 96</a> in this <a href=https://www.hansonastronomy.com/m96-chile>colorful, detailed portrait</a> of a beautiful <a href=https://apod.nasa.gov/apod/ap220414.html>island universe</a>.
Of course <a href=https://www.messier.seds.org/messier/m/m096.html>M96 is a spiral galaxy</a>, and counting the faint arms extending beyond the brighter central region it spans 100 thousand light-years or so.
That's about the size of our own Milky Way.
M96 is known to be 38 million light-years distant, a dominant member of the <a href=https://skyandtelescope.org/observing/its-spring-time-to-visit-the-bright-galaxies-of-leo-i/>Leo I galaxy group</a>.
Background galaxies and smaller Leo I group members can be found by examining the picture.
The most intriguing one is itself a spiral galaxy seen <a href=https://apod.nasa.gov/apod/ap210517.html>nearly edge on</a> behind the outer spiral arm near the 1 o'clock position from center.
Its bright central bulge cut by its own dark dust clouds, the edge-on background spiral appears to be about 1/5 the size of M96.
If that background galaxy is similar in actual size to M96, then it would be about 5 times <a href=http://chandra.harvard.edu/photo/scale.html>farther away</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>島宇宙</td><td>tó-ú-tiū</td><td>tó-ú-tiū</td><td>島宇宙</td><td>island universe</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arms</td></tr><tr><td>外部捲螺仔手骨</td><td>gōa-pō͘ kńg-lê-á chhiú-kut</td><td>guā-pōo kńg-lê-á tshiú-kut</td><td>外旋臂</td><td>outer spiral arms</td></tr><tr><td>獅仔座 I 星系群</td><td>Sai-á-chō it seng-hē-kûn</td><td>Sai-á-tsō it sing-hē-kûn</td><td>獅仔座 I 星系群</td><td>Leo I galaxy group</td></tr><tr><td>側向星系</td><td>chhek-hiòng seng-hē</td><td>tshik-hiòng sing-hē</td><td>側向星系</td><td>edge-on galaxy</td></tr><tr><td>中央核球</td><td>tiong-ng he̍k-kiû</td><td>tiong-ng hi̍k-kiû</td><td>中央核球</td><td>central bulge</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic bulge</td></tr><tr><td>銀河</td><td>Gîn-hô</td><td>Gîn-hô</td><td>銀河</td><td>Milky Way</td></tr><tr><td>3800 萬光年</td><td>saⁿ-chheng-peh-pah-bān kng-nî</td><td>sann-tshing-peh-pah-bān kng-nî</td><td>3800 萬光年</td><td>38 million light-years</td></tr><tr><td>1/5</td><td>gō͘-hun-chi-it</td><td>gōo-hun-tsi-it</td><td>五分之一</td><td>1/5</td></tr><tr><td>Messier 96</td><td>Messier káu-cha̍p-la̍k</td><td>Messier káu-tsa̍p-la̍k</td><td>Messier 96</td><td>Messier 96</td></tr><tr><td>M96</td><td>M káu-cha̍p-la̍k</td><td>M káu-tsa̍p-la̍k</td><td>M96</td><td>M96</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220413/>昨昏 ê 圖：魔鬼塔天頂 ê 銀河</a>
</span><span class=post_next><a href=https://apod.tw/daily/20220415/>明仔載 ê 圖：火星面頂 ê 岩石：鱷魚的尻脊骿</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>