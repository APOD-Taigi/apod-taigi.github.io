<!doctype html><html lang=en><head><title>巴黎天頂 ê 夜光雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="巴黎天頂 ê 夜光雲"><meta property="og:description" content="夜光雲 是 細粒冰晶組成 ê，干焦會 tī 頂層大氣 拄著 特殊條件 ê 時陣形成。"><meta property="og:url" content="https://apod.tw/daily/20220712/"><meta property="og:image" content="https://apod.nasa.gov/apod/fap/image/2207/NoctilucentParis_Kulik_1080.jpg"><link rel=canonical href=https://apod.tw/daily/20220712/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. July 2022</p><h1 class=post_title>巴黎天頂 ê 夜光雲</h1><div class=post_body><div class=post_inner><img src=https://apod.nasa.gov/apod/fap/image/2207/NoctilucentParis_Kulik_1080.jpg alt=/home/runner/work/apod-taigi.github.io/apod-taigi.github.io/content/daily/2022/07/20220712.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220712.html>Noctilucent Clouds over Paris</a></li><li>影像來源 kah 版權：<a href=https://www.flickr.com/photos/bertrandkulik/>Bertrand Kulik</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl6qgf07y03ve01z69ghg41w7 height=180 width=500 frameborder=0 scrolling=no></iframe></div><h2 id=漢羅-巴黎天頂-ê-夜光雲>[漢羅] 巴黎天頂 ê 夜光雲</h2><p>這馬又閣是北天 <a href=https://apod.nasa.gov/apod/ap190626.html>夜光雲</a> ê 季節矣！
夜光雲 是 細粒冰晶組成--ê，干焦會 tī 頂層大氣 拄著 特殊條件 ê 時陣形成。
咱應該會 tī 熱天欲煞進前 ê 日落彼陣看著，彼陣日光會 ùi 地平線下底照過來。
<a href=https://en.wikipedia.org/wiki/Noctilucent_cloud>夜光雲</a> 是目前咱知影 <a href=https://weather.com/science/weather-explainers/news/2018-06-28-noctilucent-clouds-earth-highest-clouds-view-northern>上懸 ê 雲</a>，嘛是地面上觀測會著 ê <a href=https://en.wikipedia.org/wiki/Polar_mesospheric_clouds>極區中氣層雲</a>。
雖罔講 ùi 2007 年開始，NASA ê <a href=https://www.nasa.gov/mission_pages/aim/index.html>AIM 衛星</a> 就咧觀測 <a href=http://science.nasa.gov/science-news/science-at-nasa/2003/19feb_nlc/>夜光雲</a>，毋閣咱猶是有足濟無了解 ê 代誌，所以這到今猶是一个 <a href=https://ui.adsabs.harvard.edu/abs/2021EGUGA..23.7863B/abstract>足衝 ê 研究主題</a>。
這張相片翕--ê，是 tī <a href=https://en.wikipedia.org/wiki/France>法國</a> <a href="https://www.youtube.com/watch?v=YPMOce2VdKQ">巴黎</a> 天頂 湠開 ê <a href=https://www.livescience.com/44815-night-shining-clouds-become-more-common.html>夜光雲</a> 波。
今年，已經有 <a href=http://spaceweathergallery.com/nlc_gallery.html>幾若个北方 ê 地點</a> <a href="https://media.istockphoto.com/photos/cat-wearing-sunglasses-outdoors-picture-id1255198816?k=20&amp;m=1255198816&amp;s=612x612&amp;w=0&amp;h=niiqSWzKfNileUZRroAhAWShVzYPJhiv6xdgclIxk_g=">報</a> 講，有看著特別活跳 ê 夜光雲矣！</p><h2 id=poj-pa-lê-thiⁿ-téng-ê-iā-kng-hûn>[POJ] Pa-lê thiⁿ-téng ê Iā-kng-hûn</h2><p>Chit-má iū koh sī pak-thian iā-kng-hûn ê kùi-chiat ah!
Iā-kng-hûn sī sè-lia̍p peng-chiⁿ cho͘-sêng--ê, kan-na ē tī téng-chân tōa-khì tú-tio̍h te̍k-sû tiâu-kiāⁿ ê sî-chūn hêng-sêng.
Lán èng-kai ē tī joa̍h-thiⁿ beh soah chìn-chêng ê ji̍t-lo̍h hit-chūn khòaⁿ-tio̍h, hit-chūn ji̍t-kng ē ùi tē-pêng-sòaⁿ ē-té chiò--kòe-lâi.
Iā-kng-hûn sī bo̍k-chêng lán chai-iáⁿ siōng koân ê hûn, mā sī tē-bīn-siōng koan-chhek ē-tio̍h ê ke̍k-khu tiong-khì-chân-hûn.
Sui-bóng-kóng ùi 2007 nî khai-sí, NASA ê AIM ūi-chhiⁿ to̍h leh koan-chhek iā-kng-hûn, m̄-koh lán iáu-sī ū chiok-chōe bô liáu-kái ê tāi-chì, só͘-í che kàu-taⁿ iáu-sī chi̍t-ê chiok chhèng ê gián-kiù chú-tê.
Chit-tiuⁿ siòng-phìⁿ hip--ê, sī tī Hoat-kok Pa-lê thiⁿ-téng thòaⁿ--khui ê iā-kng-hûn-pho.
Kin-nî, í-keng ū kúi-ā-ê pak-hong ê tē-tiám pò kóng, ū khòaⁿ-tio̍h te̍k-pia̍t oa̍h-thiàu ê iā-kng-hûn ah!</p><h2 id=kip-pa-lê-thinn-tíng-ê-iā-kng-hûn>[KIP] Pa-lê thinn-tíng ê Iā-kng-hûn</h2><p>Tsit-má iū koh sī pak-thian iā-kng-hûn ê kuì-tsiat ah!
Iā-kng-hûn sī sè-lia̍p ping-tsinn tsoo-sîng--ê, kan-na ē tī tíng-tsân tuā-khì tú-tio̍h ti̍k-sû tiâu-kiānn ê sî-tsūn hîng-sîng.
Lán ìng-kai ē tī jua̍h-thinn beh suah tsìn-tsîng ê ji̍t-lo̍h hit-tsūn khuànn-tio̍h, hit-tsūn ji̍t-kng ē uì tē-pîng-suànn ē-té tsiò--kuè-lâi.
Iā-kng-hûn sī bo̍k-tsîng lán tsai-iánn siōng kuân ê hûn, mā sī tē-bīn-siōng kuan-tshik ē-tio̍h ê ki̍k-khu tiong-khì-tsân-hûn.
Sui-bóng-kóng uì 2007 nî khai-sí, NASA ê AIM uī-tshinn to̍h leh kuan-tshik iā-kng-hûn, m̄-koh lán iáu-sī ū tsiok-tsuē bô liáu-kái ê tāi-tsì, sóo-í tse kàu-tann iáu-sī tsi̍t-ê tsiok tshìng ê gián-kiù tsú-tê.
Tsit-tiunn siòng-phìnn hip--ê, sī tī Huat-kok Pa-lê thinn-tíng thuànn--khui ê iā-kng-hûn-pho.
Kin-nî, í-king ū kuí-ā-ê pak-hong ê tē-tiám pò kóng, ū khuànn-tio̍h ti̍k-pia̍t ua̍h-thiàu ê iā-kng-hûn ah!</p><h2 id=english-noctilucent-clouds-over-paris>[English] Noctilucent Clouds over Paris</h2><p>It's northern noctilucent cloud season.
Composed of small ice crystals forming only during specific conditions in the upper atmosphere, <a href=https://apod.nasa.gov/apod/ap190626.html>noctilucent clouds</a> may become visible at sunset during late summer when illuminated by sunlight from below.
<a href=https://en.wikipedia.org/wiki/Noctilucent_cloud>Noctilucent clouds</a> are the <a href=https://weather.com/science/weather-explainers/news/2018-06-28-noctilucent-clouds-earth-highest-clouds-view-northern>highest clouds known</a> and now established to be <a href=https://en.wikipedia.org/wiki/Polar_mesospheric_clouds>polar mesospheric clouds</a> observed from the ground.
Although observed with NASA's <a href=https://www.nasa.gov/mission_pages/aim/index.html>AIM satellite</a> since 2007, much about <a href=http://science.nasa.gov/science-news/science-at-nasa/2003/19feb_nlc/>noctilucent clouds</a> remains unknown and so a <a href=https://ui.adsabs.harvard.edu/abs/2021EGUGA..23.7863B/abstract>topic of active research</a>.
The <a href=https://www.flickr.com/photos/bertrandkulik/52197493369/>featured image</a> shows expansive and rippled <a href=https://www.livescience.com/44815-night-shining-clouds-become-more-common.html>noctilucent clouds</a> wafting over <a href="https://www.youtube.com/watch?v=YPMOce2VdKQ">Paris</a>, <a href=https://en.wikipedia.org/wiki/France>France</a>.
This year, <a href=http://spaceweathergallery.com/nlc_gallery.html>several northern locations</a> are already <a href="https://media.istockphoto.com/photos/cat-wearing-sunglasses-outdoors-picture-id1255198816?k=20&amp;m=1255198816&amp;s=612x612&amp;w=0&amp;h=niiqSWzKfNileUZRroAhAWShVzYPJhiv6xdgclIxk_g=">reporting</a> especially <a href=https://apod.nasa.gov/apod/ap190726.html>vivid display</a>s of noctilucent clouds.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>夜光雲</td><td>iā-kng-hûn</td><td>iā-kng-hûn</td><td>夜光雲</td><td>noctilucent cloud</td></tr><tr><td>冰晶</td><td>peng-chiⁿ</td><td>ping-tsinn</td><td>冰晶</td><td>ice crystal</td></tr><tr><td>頂層大氣</td><td>téng-chân tōa-khì</td><td>tíng-tsân tuā-khì</td><td>頂層大氣</td><td>upper atmosphere</td></tr><tr><td>極區中氣層雲</td><td>ke̍k-khu tiong-khì-chân-hûn</td><td>ki̍k-khu tiong-khì-tsân-hûn</td><td>極區中氣層雲</td><td>polar mesospheric cloud</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220711/>昨昏 ê 圖：Sahara 沙漠天頂 ê 仙女座星系</a>
</span><span class=post_next><a href=https://apod.tw/daily/20220713/>明仔載 ê 圖：Webb 太空望遠鏡 ê 頭一張深空影像</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>