<!doctype html><html lang=en><head><title>南太平洋 ê 地球烏影 kah 月落 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="南太平洋 ê 地球烏影 kah 月落"><meta property="og:description" content="Tī 這个小島 ê 天空景色中，月圓 kah 地球 ê 烏影 是做伙出現。"><meta property="og:url" content="https://apod.tw/daily/20240824/"><meta property="og:image" content="https://apod.nasa.gov/apod/fap/image/2408/FijiMoonsetWangJin1060.jpg"><link rel=canonical href=https://apod.tw/daily/20240824/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. August 2024</p><h1 class=post_title>南太平洋 ê 地球烏影 kah 月落</h1><div class=post_body><div class=post_inner><img src=https://apod.nasa.gov/apod/fap/image/2408/FijiMoonsetWangJin1060.jpg alt=/home/runner/work/apod-taigi.github.io/apod-taigi.github.io/content/daily/2024/08/20240824.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240824.html>South Pacific Shadowset</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Jin Wang</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm0y388ab073e01te4g506039 height=180 width=500 frameborder=0 scrolling=no></iframe></div><h2 id=漢羅-南太平洋-ê-地球烏影-kah-月落>[漢羅] 南太平洋 ê 地球烏影 kah 月落</h2><p>Tī 這个小島 ê 天空景色內，<a href=https://apod.nasa.gov/apod/ap240314.html>月圓</a> kah <a href=https://apod.nasa.gov/apod/ap240228.html>地球 ê 烏影</a> 是做伙出現。
這个迷人 ê 景色是 8 月 20 拜二早仔 tī 地球南太平洋 斐濟 翕--ê。
對 透早就 peh 起來 ê 人來講，西方天空 ê 烏影是 <a href=https://apod.nasa.gov/apod/ap050127.html>逐工攏看會著 ê 景色</a>。
毋過，殕藍色 ê 烏影 定定去予人看落勾去，因為 東爿地平線彼爿較光。
日頭落去 產生 ê 地球烏影，迵過 實密 ê 大氣層。
烏影頂懸 ê 天空，是粉紅仔色 ê <a href=https://auroralabsnorway.com/blog/the-belt-of-venus-or-the-anti-twilight-arch/>反晨昏光弧</a>。
這條光弧 嘛叫做金星帶，伊 ê 色會遮爾媠，是因為這是 ùi 對面地平線 peh 起來 ê 日頭 ê 紅化日光 反向散射 造成--ê。
因為月光迵過大氣層 ê 路線較長，所以會產生 紅化效應，予伊看起來較紅。
毋過照定義來講，這工 ê 月圓 是這个季節 ê 藍月，就是一季內底 4 擺月圓 ê 第 3 擺。
雖罔講地平線附近 ê <a href=https://science.nasa.gov/solar-system/skywatching/the-next-full-moon-is-a-supermoon-blue-moon/>月圓 定定予人印象足深--ê</a>，毋過對一寡人來講，這粒 8 月 月圓較重要 ê 代誌是，伊是 2024 年 連紲 4 个超級月娘 ê 頭一个。</p><h2 id=poj-lâm-thài-pêng-iûⁿ-ê-tē-kiû-o-iáⁿ>[POJ] Lâm Thài-pêng-iûⁿ ê Tē-kiû O͘-iáⁿ</h2><p>Tī chit-ê sió-tó ê thian-khong kéng-sek lāi, goe̍h-îⁿ kah Tē-kiû ê o͘-iáⁿ sī chò-hóe chhut-hiān.
Chit-ê bê-lâng ê kéng-sek sī 8 goe̍h 20 pài-jī chá-á tī Tē-kiû Lâm Thài-pêng-iûⁿ Hui-chè hip--ê.
Tùi thàu-chá to̍h peh-khí-lâi ê lâng lâi-kóng, se-hong thian-khong ê o͘-iáⁿ sī ta̍k-kang lóng khòaⁿ-ē-tio̍h ê kéng-sek.
M̄-koh, phú-nâ-sek ê o͘-iáⁿ tiāⁿ-tiāⁿ khì hō͘ lâng khòaⁿ làu-kau--khì, in-ūi tang-pêng tē-pêng-sòaⁿ hit-pêng khah kng.
Ji̍t-thâu lo̍h-khì sán-seng ê Tē-kiû o͘-iáⁿ, thàng-kòe cha̍t-ba̍t ê tāi-khì-chân.
O͘-iáⁿ téng-koân ê thian-khong, sī hún-âng-á-sek ê hoán sîn-hun kng-hô͘.
Chit tiâu kng-hô͘ mā kiò-chò Kim-chhiⁿ-tòa, i ê sek ē chiah-nī súi, sī in-ūi che-sī ùi tùi-bīn tē-pêng-sòaⁿ peh--khí-lâi ê ji̍t-thâu ê âng-hòa ji̍t-kng hoán-hiòng sàn-siā chō-sêng--ê.
In-ūi goe̍h-kng thàng-kòe tāi-khì-chân ê lō͘-sòaⁿ khah tn̂g, só͘-í ē sán-seng âng-hòa hāu-èng, hō͘ i khòaⁿ--khí-lâi khah âng.
M̄-koh chiàu tēng-gī lâi-kóng, chit kang ê goe̍h-îⁿ sī chit-ê kùi-chiat ê nâ-goe̍h, to̍h-sī chi̍t kùi lāi-té 4 pái goe̍h-îⁿ ê tē 3 pái.
Sui-bóng kóng tē-pêng-sòaⁿ hù-kīn ê goe̍h-îⁿ tiāⁿ-tiāⁿ hō͘ lâng ìn-siōng chiok chhim--ê, m̄-koh tùi chi̍t-kóa-lâng lâi-kóng, chit lia̍p 8 goe̍h goe̍h-îⁿ khah tiōng-iàu ê tāi-chì sī, i sī 2024 nî liân-sòa 4 ê chhiau-kip goe̍h-niû ê thâu-chi̍t-ê.</p><h2 id=kip-lâm-thài-pîng-iûnn-ê-tē-kiû-oo-iánn>[KIP] Lâm Thài-pîng-iûnn ê Tē-kiû Oo-iánn</h2><p>Tī tsit-ê sió-tó ê thian-khong kíng-sik lāi, gue̍h-înn kah Tē-kiû ê oo-iánn sī tsò-hué tshut-hiān.
Tsit-ê bê-lâng ê kíng-sik sī 8 gue̍h 20 pài-jī tsá-á tī Tē-kiû Lâm Thài-pîng-iûnn Hui-tsè hip--ê.
Tuì thàu-tsá to̍h peh-khí-lâi ê lâng lâi-kóng, se-hong thian-khong ê oo-iánn sī ta̍k-kang lóng khuànn-ē-tio̍h ê kíng-sik.
M̄-koh, phú-nâ-sik ê oo-iánn tiānn-tiānn khì hōo lâng khuànn làu-kau--khì, in-uī tang-pîng tē-pîng-suànn hit-pîng khah kng.
Ji̍t-thâu lo̍h-khì sán-sing ê Tē-kiû oo-iánn, thàng-kuè tsa̍t-ba̍t ê tāi-khì-tsân.
Oo-iánn tíng-kuân ê thian-khong, sī hún-âng-á-sik ê huán sîn-hun kng-hôo.
Tsit tiâu kng-hôo mā kiò-tsò Kim-tshinn-tuà, i ê sik ē tsiah-nī suí, sī in-uī tse-sī uì tuì-bīn tē-pîng-suànn peh--khí-lâi ê ji̍t-thâu ê âng-huà ji̍t-kng huán-hiòng sàn-siā tsō-sîng--ê.
In-uī gue̍h-kng thàng-kuè tāi-khì-tsân ê lōo-suànn khah tn̂g, sóo-í ē sán-sing âng-huà hāu-ìng, hōo i khuànn--khí-lâi khah âng.
M̄-koh tsiàu tīng-gī lâi-kóng, tsit kang ê gue̍h-înn sī tsit-ê kuì-tsiat ê nâ-gue̍h, to̍h-sī tsi̍t kuì lāi-té 4 pái gue̍h-înn ê tē 3 pái.
Sui-bóng kóng tē-pîng-suànn hù-kīn ê gue̍h-înn tiānn-tiānn hōo lâng ìn-siōng tsiok tshim--ê, m̄-koh tuì tsi̍t-kuá-lâng lâi-kóng, tsit lia̍p 8 gue̍h gue̍h-înn khah tiōng-iàu ê tāi-tsì sī, i sī 2024 nî liân-suà 4 ê tshiau-kip gue̍h-niû ê thâu-tsi̍t-ê.</p><h2 id=english-south-pacific-shadowset>[English] South Pacific Shadowset</h2><p>The <a href=https://apod.nasa.gov/apod/ap240314.html>full Moon</a> and <a href=https://apod.nasa.gov/apod/ap240228.html>Earth's shadow</a> set together in this island skyscape.
The alluring scene was captured Tuesday morning, August 20, from Fiji, South Pacific Ocean, planet Earth.
For early morning risers shadowset in the western sky is a <a href=https://apod.nasa.gov/apod/ap050127.html>daily apparition</a>.
Still, the grey-blue shadow is often overlooked in favor of a brighter eastern horizon.
Extending through the dense atmosphere, Earth's setting shadow is bounded above by a pinkish glow or <a href=https://auroralabsnorway.com/blog/the-belt-of-venus-or-the-anti-twilight-arch/>anti-twilight arch</a>.
Known as the Belt of Venus, the arch's lovely color is due to backscattering of reddened light from the opposite horizon's rising Sun.
Of course, the setting Moon's light is reddened by the long sight-line through the atmosphere.
But on that date the full Moon could be called a seasonal Blue Moon, the third full Moon in a season with four full Moons.
And even though the <a href=https://science.nasa.gov/solar-system/skywatching/the-next-full-moon-is-a-supermoon-blue-moon/>full Moon is always impressive</a> near the horizon, August's full Moon is considered by some the first of four consecutive full Supermoons in 2024.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>月圓</td><td>goe̍h-îⁿ</td><td>gue̍h-înn</td><td>滿月</td><td>full moon</td></tr><tr><td>斐濟</td><td>Hui-chè</td><td>Hui-tsè</td><td>斐濟</td><td>Fiji</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>反晨昏光弧</td><td>hoán sîn-hun kng-hô͘</td><td>huán sîn-hun kng-hôo</td><td>反暮曙光弧</td><td>anti-twilight arch</td></tr><tr><td>金星帶</td><td>Kim-chhiⁿ-tòa</td><td>Kim-tshinn-tuà</td><td>金星帶</td><td>Belt of Venus</td></tr><tr><td>紅化</td><td>âng-hòa</td><td>âng-huà</td><td>紅化</td><td>reddened</td></tr><tr><td>反向散射</td><td>hoán-hiòng sàn-siā</td><td>huán-hiòng sàn-siā</td><td>反向散射</td><td>backscattering</td></tr><tr><td>藍月</td><td>nâ-goe̍h</td><td>nâ-gue̍h</td><td>藍月</td><td>blue moon</td></tr><tr><td>超級月娘</td><td>chhiau-kip goe̍h-niû</td><td>tshiau-kip gue̍h-niû</td><td>超級月娘</td><td>supermoon</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240823/>昨昏 ê 圖：超新星殘骸 CTA 1</a>
</span><span class=post_next><a href=https://apod.tw/daily/20240825/>明仔載 ê 圖：土衛二 Enceladus 表面 ê 虎紋</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>