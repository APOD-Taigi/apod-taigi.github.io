<!doctype html><html lang=en><head><title>長蛇座星系團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="長蛇座星系團"><meta property="og:description" content="一个厭 siān ê 暗暝，我人 siān-siān，那睏那想，是天文學課本？抑是 giōng 欲消失 ê 傳說？"><meta property="og:url" content="https://apod.tw/daily/20230216/"><meta property="og:image" content="https://apod.nasa.gov/apod/fap/image/2302/ABELL1060_LRGB_NASA_1024.jpg"><link rel=canonical href=https://apod.tw/daily/20230216/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. February 2023</p><h1 class=post_title>長蛇座星系團</h1><div class=post_body><div class=post_inner><img src=https://apod.nasa.gov/apod/fap/image/2302/ABELL1060_LRGB_NASA_1024.jpg alt=/home/runner/work/apod-taigi.github.io/apod-taigi.github.io/content/daily/2023/02/20230216.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230216.html>The Hydra Cluster of Galaxies</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.glitteringlights.com/>Marco Lorenzi</a>, Angus Lau, Tommy Tse
文稿：<a href=https://openai.com/blog/chatgpt/>ChatGPT</a> (apologies to <a href=https://www.poets.org/poet/edgar-allan-poe>Edgar Allen Poe</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clkvejt7y005501w70me1c0mj height=180 width=500 frameborder=0 scrolling=no></iframe></div><h2 id=漢羅-長蛇座星系團>[漢羅] 長蛇座星系團</h2><p>一个厭 siān ê 暗暝，我人 siān-siān，那睏那想，
是天文學課本？抑是 giōng 欲消失 ê 傳說？
煞雄雄發現 <a href=https://apod.nasa.gov/apod/ap230216.htmlap120512.html>這張速翕相片</a>，是宇宙深空，是奇幻世界，
這个景色，予我滿心敬畏，滿心感慨。</p><p>兩粒星，親像咧徛衛兵，chhāi tī 前景，
咱 ê 銀河系，hŏng 讚嘆 ê 景色，
後壁 ê 長蛇座星系團，星系滿滿是，
一億光年遠 ê 所在，<a href=https://www.nasa.gov/feature/goddard/2023/nasas-curious-universe-podcast-returns-for-season-five/>欲講一个故事</a>。</p><p>三个大星系，有長株圓星系，有藍色捲螺仔星系，
In 是主角，是巨人，大細 15 萬光年，
毋過相疊 ê 星系對，顛倒煞著我，
編號 NGC 3314，媠甲無地比。</p><p>Abell 1060，<a href=https://en.wikipedia.org/wiki/Hydra_Cluster>長蛇座星系團</a>，
是咱銀河附近，三大星系團之一，
重力束縛 ê 宇宙，天體 ê 遊戲，
較大尺度 ê 星系團，攏愛照排，我無通主意。</p><p>這幅速翕相片，寸尺 1300 萬光年，
一億光年遠，宇宙級 ê 快樂，
短短影一下， <a href=https://www.nasa.gov/feature/goddard/2023/nasa-s-webb-uncovers-new-details-in-pandora-s-cluster>宇宙 ê 模樣</a>，
就算是按呢，伊總是會消失，永遠袂閣出現。</p><h2 id=poj-tng-siâ-chō-seng-hē-thoân>[POJ] Tn̂g-siâ-chō Seng-hē-thoân</h2><p>Chi̍t-ê ià-siān ê àm-mî, góa lâng siān-siān, ná khùn ná siūⁿ,
Sī thian-bûn-ha̍k khò-pún? Ia̍h-sī giōng beh siau-sit ê thoân-soat?
Soah hiông-hiông hoat-hiān chit-tiuⁿ sok-hip siòng-phìⁿ, sī ú-tiū chhim-khong, sī kî-hoàn sè-kài,
Chit-ê kéng-sek, hō͘ góa móa-sim kèng-ùi, móa-sim kám-khài.</p><p>Nn̄g-lia̍p chhiⁿ, chhin-chhiūⁿ leh khiā ūi-peng, chhāi tī chiân-kéng,
Lán ê Gîn-hô-hē, hŏng chàn-thàn ê kéng-sek,
Āu-piah ê Tn̂g-siâ-chō seng-hē-thoân, seng-hē móa-móa sī,
Chi̍t-ek kng-nî hn̄g ê só͘-chāi, beh kóng chi̍t-ê kò͘-sū.</p><p>Saⁿ-ê tōa seng-hē, ū tn̂g-tu-îⁿ seng-hē, ū nâ-sek kńg-lê-á seng-hē,
In sī chú-kak, sī kū-jîn, tōa-sè 15 bān kng-nî,
M̄-koh sio-tha̍h ê seng-hē-tùi, tian-tò soah-tio̍h góa,
Pian-hō NGC 3314, súi kah bô-tè-pí.</p><p>Abell 1060, Tn̂g-siâ-chō seng-hē-thoân,
Sī lán Gîn-hô-hē hù-kīn, saⁿ tōa seng-hē-thoân chi it,
Tiōng-le̍k sok-pa̍k ê ú-tiū, thian-thé ê iû-hì,
Khah tōa chhioh-tō͘ ê seng-hē-thoân, lóng ài chiàu pâi, góa bô-thang chú-ì.</p><p>Chit-pak sok-hip siòng-phìⁿ, chhùn-chhioh 1300 bān kng-nî,
Chi̍t-ek kng-nî hn̄g, ú-tiū kip ê khoài-lo̍k,
Té-té iáⁿ chi̍t-ē, ú-tiū ê bô͘-iūⁿ,
To̍h sǹg sī án-ni, i chóng-sī ē siau-sit, éng-oán bē koh chhut-hiān.</p><h2 id=kip-tng-siâ-tsō-sing-hē-thuân>[KIP] Tn̂g-siâ-tsō Sing-hē-thuân</h2><p>Tsi̍t-ê ià-siān ê àm-mî, guá lâng siān-siān, ná khùn ná siūnn,
Sī thian-bûn-ha̍k khò-pún? Ia̍h-sī giōng beh siau-sit ê thuân-suat?
Suah hiông-hiông huat-hiān tsit-tiunn sok-hip siòng-phìnn, sī ú-tiū tshim-khong, sī kî-huàn sè-kài,
Tsit-ê kíng-sik, hōo guá muá-sim kìng-uì, muá-sim kám-khài.</p><p>Nn̄g-lia̍p tshinn, tshin-tshiūnn leh khiā uī-ping, tshāi tī tsiân-kíng,
Lán ê Gîn-hô-hē, hŏng tsàn-thàn ê kíng-sik,
Āu-piah ê Tn̂g-siâ-tsō sing-hē-thuân, sing-hē muá-muá sī,
Tsi̍t-ik kng-nî hn̄g ê sóo-tsāi, beh kóng tsi̍t-ê kòo-sū.</p><p>Sann-ê tuā sing-hē, ū tn̂g-tu-înn sing-hē, ū nâ-sik kńg-lê-á sing-hē,
In sī tsú-kak, sī kū-jîn, tuā-sè 15 bān kng-nî,
M̄-koh sio-tha̍h ê sing-hē-tuì, tian-tò suah-tio̍h guá,
Pian-hō NGC 3314, suí kah bô-tè-pí.</p><p>Abell 1060, Tn̂g-siâ-tsō sing-hē-thuân,
Sī lán Gîn-hô-hē hù-kīn, sann tuā sing-hē-thuân tsi it,
Tiōng-li̍k sok-pa̍k ê ú-tiū, thian-thé ê iû-hì,
Khah tuā tshioh-tōo ê sing-hē-thuân, lóng ài tsiàu pâi, guá bô-thang tsú-ì.</p><p>Tsit-pak sok-hip siòng-phìnn, tshùn-tshioh 1300 bān kng-nî,
Tsi̍t-ik kng-nî hn̄g, ú-tiū kip ê khuài-lo̍k,
Té-té iánn tsi̍t-ē, ú-tiū ê bôo-iūnn,
To̍h sǹg sī án-ni, i tsóng-sī ē siau-sit, íng-uán bē koh tshut-hiān.</p><h2 id=english-the-hydra-cluster-of-galaxies>[English] The Hydra Cluster of Galaxies</h2><p>Once upon a midnight dreary, while I pondered weak and weary,
O'er volumes of astronomy and forgotten lore,
I stumbled <a href=https://apod.nasa.gov/apod/ap230216.htmlap120512.html>upon this snapshot</a>, cosmic and eerie,
A sight that filled my heart with awe and more.</p><p>Two stars, like sentinels, anchored the foreground,
Of our Milky Way galaxy, a sight to behold,
Beyond them, a cluster of Hydra, galaxies abound,
100 million light-years away, <a href=https://www.nasa.gov/feature/goddard/2023/nasas-curious-universe-podcast-returns-for-season-five/>a story to be told</a>.</p><p>Three large galaxies, ellipticals and a spiral blue,
Dominant and grand, each 150,000 light-years wide,
But it was the overlapping pair that caught my view,
Cataloged as NGC 3314, a sight I cannot hide.</p><p>Abell 1060, the <a href=https://en.wikipedia.org/wiki/Hydra_Cluster>Hydra galaxy cluster's name</a>,
One of three large galaxy clusters close to our Milky Way,
A universe bound by gravity, a celestial game,
Where clusters align over larger scales, I cannot sway.</p><p>At a distance of 100 million light-years, this snapshot's size,
1.3 million light-years across, a cosmic delight,
A momentary glimpse into <a href=https://www.nasa.gov/feature/goddard/2023/nasa-s-webb-uncovers-new-details-in-pandora-s-cluster>the universe's guise</a>,
But even this shall fade, and be nevermore in sight.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>長蛇座星系團</td><td>Tn̂g-siâ-chō seng-hē-thoân</td><td>Tn̂g-siâ-tsō sing-hē-thuân</td><td>長蛇座星系團</td><td>the Hydra Cluster of Galaxies</td></tr><tr><td>星系團</td><td>seng-hē-thoân</td><td>sing-hē-thuân</td><td>星系團</td><td>galaxy cluster</td></tr><tr><td>長株圓星系</td><td>tn̂g-tu-îⁿ seng-hē</td><td>tn̂g-tu-înn sing-hē</td><td>橢圓星系</td><td>elliptical galaxy</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>星系對</td><td>seng-hē-tùi</td><td>sing-hē-tuì</td><td>星系對</td><td>pair of galaxies</td></tr><tr><td>NGC 3314</td><td>NGC sam-sam-it-sù</td><td>NGC sam-sam-it-sù</td><td>NGC 3314</td><td>NGC 3314</td></tr><tr><td>Abell 1060</td><td>Abell it-khòng-lio̍k-khòng</td><td>Abell it-khòng-lio̍k-khòng</td><td>Abell 1060</td><td>Abell 1060</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way galaxy</td></tr><tr><td>速翕相片</td><td>sok-hip siòng-phìⁿ</td><td>sok-hip siòng-phìnn</td><td>快照</td><td>snapshot</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230215/>昨昏 ê 圖：法國天頂 ê 氣輝</a>
</span><span class=post_next><a href=https://apod.tw/daily/20230217/>明仔載 ê 圖：2023 CX1 流星爍</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>