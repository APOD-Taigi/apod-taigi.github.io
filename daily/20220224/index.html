<!doctype html><html lang=en><head><title>美麗 ê albireo ab | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="美麗 ê Albireo AB"><meta property="og:description" content="天鵝座 β 星 對咱 ê 目睭來講，是一粒星。毋閣你若是 kā 細台望遠鏡 鬥 目鏡 來看，就會看著伊其實是一組美麗 ê 雙星。"><meta property="og:url" content="https://apod.tw/daily/20220224/"><meta property="og:image" content="https://apod.nasa.gov/apod/fap/image/2202/albireoSpectrum1024.jpg"><link rel=canonical href=https://apod.tw/daily/20220224/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. February 2022</p><h1 class=post_title>美麗 ê Albireo AB</h1><div class=post_body><div class=post_inner><img src=https://apod.nasa.gov/apod/fap/image/2202/albireoSpectrum1024.jpg alt=/home/runner/work/apod-taigi.github.io/apod-taigi.github.io/content/daily/2022/02/20220224.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220224.html>Beautiful Albireo AB</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/Robsi/>Robert Eder</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1ds498404i00izy6kbmbu4r height=180 width=500 frameborder=0 scrolling=no></iframe></div><h2 id=漢羅-美麗-ê-albireo-ab>[漢羅] 美麗 ê Albireo AB</h2><p><a href=https://en.wikipedia.org/wiki/Albireo>天鵝座 β</a> 星 對咱 ê 目睭來講，是一粒星。
伊離咱有 420 光年遠，是 北十字星群 ê 一支跤。
這个有名 ê 北十字星群 to̍h tī 天鵝座 內底。
毋閣你若是 kā 細台望遠鏡 鬥 目鏡 來看，就會看著伊其實是一組美麗 ê 雙星。
In 發出 ê 藍光 kah 黃光，是 <a href=https://earthsky.org/brightest-stars/albireo-finest-double-star/>夜空內底 ê 珍寶</a>。
天鵝座 β 星 <a href=http://stars.astro.illinois.edu/sow/albireo.html>嘛叫做 Albireo</a>。
伊較完整 ê 名是 Albireo AB，表示講伊是兩粒足光 ê 恆星組成 ê。
In <a href=https://www.astrobin.com/xssrcf/>tī 這張望遠鏡速翕內底</a> 發出兩款無仝款 ê 色光。
In ê <a href=https://science.nasa.gov/ems/09_visiblelight>可見光 光譜圖</a> to̍h 插 tī 正爿。
頂懸彼張插圖是 Albireo A ê 光譜，伊是 K-型巨星，比太陽較冷。伊發出 ê 能量主要是 tī 黃光 kah 紅光波段。
下跤彼張插圖是 Albireo B ê 光譜，伊是 主序帶 ê 恆星，比太陽較燒。伊發出 ê 能量主要是 tī 藍光 kah 紫光。
<a href=https://en.wikipedia.org/wiki/Albireo#Albireo_A>Albireo A</a> 是一組雙星，這兩粒恆星 踅 in ê 共同質心 做伙 leh 行。
毋閣這兩粒恆星實在是傷倚矣，所以用細台望遠鏡 才會分 無啥會 出來。
Albireo A 佮 Albireo B 是光學上 ê 兩粒星，毋是物理上 ê 雙星系統。
這是 <a href=https://arxiv.org/abs/1811.01665>因為</a> 咱有量著這兩組 tī 天頂 ê 運動，其實是無仝。</p><h2 id=poj-bí-lē-ê-albireo-ab>[POJ] Bí-lē ê Albireo AB</h2><p>Thian-gô-chō Beta chhiⁿ tùi lán ê ba̍k-chiu lâi-kóng, sī chi̍t-lia̍p chhiⁿ.
I lī lán ū 420 kng-nî hn̄g, sī Pak-si̍p-jī seng-kûn ê chi̍t-ki kha.
Chit-ê ū-miâ ê Pak-si̍p-jī seng-kûn to̍h tī Thian-gô-chō lāi-té.
M̄-koh lí nā-sī kā sè-tâi bōng-oán-kiàⁿ tàu bo̍k-kiàⁿ lâi khòaⁿ, to̍h ē khòaⁿ-tio̍h i kî-si̍t sī chi̍t-cho͘ bí-lē ê siang-chhiⁿ.
In hoat--chhut ê nâ-kng kah n̂g-kng, sī iā-khong lāi-té ê tin-pó.
Thian-gô-chō Beta chhiⁿ mā kiò-chò Albireo.
I khah oân-chéng ê miâ sī Albireo AB, piáu-sī kóng i sī nn̄g-lia̍p chiok kng ê hêng-chhiⁿ cho͘-sêng ê.
In tī chit-tiuⁿ bōng-oán-kiàⁿ sok-hip lāi-té hoat-chhut nn̄g-khoán bô-kâng-khoán ê se̍k-kng.
In ê khó-kiàn-kng kng-phó͘-tô͘ to̍h chhah tī chiàⁿ-pêng.
Téng-koân hit-tiuⁿ chhah-tô͘ sī Albireo A ê kng-phó͘, i sī K-hêng kū-chhiⁿ, pí Thài-iông khah léng.
I hoat--chhut ê lêng-liōng chú-iàu sī tī n̂g-kng kah âng-kng pho-tōaⁿ.
Ē-kha hit-tiuⁿ chhah-tô͘ sī Albireo B ê kng-phó͘, i sī Chú-sī-tòa ê hêng-chhiⁿ, pí Thài-iông khah sio.
I hoat--chhut ê lêng-liōng chú-iàu sī tī nâ-kng kah chí-kng.
Albireo A sī chi̍t-cho͘ siang-chhiⁿ, chit nn̄g-lia̍p hêng-chhiⁿ se̍h in ê kiōng-tông chit-sim chò-hóe leh kiâⁿ.
M̄-koh chit nn̄g-lia̍p hêng-chhiⁿ si̍t-chāi sī siūⁿ óa ah, só͘-í iōng sè-tâi bōng-oán-kiàⁿ chiah ē hun bô siáⁿ ē chhut--lâi.
Albireo A kah Albireo B sī kng-ha̍k siōng ê nn̄g-la̍p chhiⁿ, m̄-sī bu̍t-lí siōng ê siang-chhiⁿ hē-thóng.
Che sī in-ūi lán ū niû-tio̍h chit nn̄g-cho͘ tī thiⁿ-téng ê ūn-tōng, kî-si̍t sī bô-kâng.</p><h2 id=kip-bí-lē-ê-albireo-ab>[KIP] Bí-lē ê Albireo AB</h2><p>Thian-gô-tsō Beta tshinn tuì lán ê ba̍k-tsiu lâi-kóng, sī tsi̍t-lia̍p tshinn.
I lī lán ū 420 kng-nî hn̄g, sī Pak-si̍p-jī sing-kûn ê tsi̍t-ki kha.
Tsit-ê ū-miâ ê Pak-si̍p-jī sing-kûn to̍h tī Thian-gô-tsō lāi-té.
M̄-koh lí nā-sī kā sè-tâi bōng-uán-kiànn tàu bo̍k-kiànn lâi khuànn, to̍h ē khuànn-tio̍h i kî-si̍t sī tsi̍t-tsoo bí-lē ê siang-tshinn.
In huat--tshut ê nâ-kng kah n̂g-kng, sī iā-khong lāi-té ê tin-pó.
Thian-gô-tsō Beta tshinn mā kiò-tsò Albireo.
I khah uân-tsíng ê miâ sī Albireo AB, piáu-sī kóng i sī nn̄g-lia̍p tsiok kng ê hîng-tshinn tsoo-sîng ê.
In tī tsit-tiunn bōng-uán-kiànn sok-hip lāi-té huat-tshut nn̄g-khuán bô-kâng-khuán ê si̍k-kng.
In ê khó-kiàn-kng kng-phóo-tôo to̍h tshah tī tsiànn-pîng.
Tíng-kuân hit-tiunn tshah-tôo sī Albireo A ê kng-phóo, i sī K-hîng kū-tshinn, pí Thài-iông khah líng.
I huat--tshut ê lîng-liōng tsú-iàu sī tī n̂g-kng kah âng-kng pho-tuānn.
Ē-kha hit-tiunn tshah-tôo sī Albireo B ê kng-phóo, i sī Tsú-sī-tuà ê hîng-tshinn, pí Thài-iông khah sio.
I huat--tshut ê lîng-liōng tsú-iàu sī tī nâ-kng kah tsí-kng.
Albireo A sī tsi̍t-tsoo siang-tshinn, tsit nn̄g-lia̍p hîng-tshinn se̍h in ê kiōng-tông tsit-sim tsò-hué leh kiânn.
M̄-koh tsit nn̄g-lia̍p hîng-tshinn si̍t-tsāi sī siūnn uá ah, sóo-í iōng sè-tâi bōng-uán-kiànn tsiah ē hun bô siánn ē tshut--lâi.
Albireo A kah Albireo B sī kng-ha̍k siōng ê nn̄g-la̍p tshinn, m̄-sī bu̍t-lí siōng ê siang-tshinn hē-thóng.
Tse sī in-uī lán ū niû-tio̍h tsit nn̄g-tsoo tī thinn-tíng ê ūn-tōng, kî-si̍t sī bô-kâng.</p><h2 id=english-beautiful-albireo-ab>[English] Beautiful Albireo AB</h2><p><a href=https://en.wikipedia.org/wiki/Albireo>Beta Cygni</a> is a single bright star to the naked eye.
About 420 light-years away it marks the foot of the Northern Cross, famous asterism in the constellation Cygnus.
But a view through the eyepiece of a small telescope will transform it into a beautiful double star, a <a href=https://earthsky.org/brightest-stars/albireo-finest-double-star/>treasure of the night sky</a> in blue and gold.
Beta Cygni is <a href=http://stars.astro.illinois.edu/sow/albireo.html>also known as Albireo</a>, designated Albireo AB to indicate its two bright component stars.
Their visually striking color difference is illustrated <a href=https://www.astrobin.com/xssrcf/>in this telescopic snapshot</a>, along with their associated <a href=https://science.nasa.gov/ems/09_visiblelight>visible spectrum</a> of starlight shown in insets to the right.
Albireo A, top inset, shows the spectrum of a K-type giant star, cooler than the Sun and emitting most of its energy at yellow and red wavelengths.
Below, Albireo B has the spectrum of a main sequence star much hotter than the Sun, emitting more energy in blue and violet.
<a href=https://en.wikipedia.org/wiki/Albireo#Albireo_A>Albireo A</a> is known to be a binary star, two stars together orbiting a common center of mass, though the two stars are too close together to be seen separately with a small telescope.
Well-separated Albireo A and B most likely represent an optical double star and not a physical binary system <em><a href=https://arxiv.org/abs/1811.01665>because</a></em> the two components have clearly different measured motions through space.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>目鏡</td><td>bo̍k-kiàⁿ</td><td>bo̍k-kiànn</td><td>目鏡</td><td>eyepiece</td></tr><tr><td>天鵝座 β 星</td><td>Thian-gô-chō Beta chhiⁿ</td><td>Thian-gô-tsō Beta tshinn</td><td>天鵝座 β</td><td>Beta Cygni</td></tr><tr><td>北十字</td><td>Pak-si̍p-jī</td><td>Pak-si̍p-jī</td><td>北十字座</td><td>the Northern Cross</td></tr><tr><td>星群</td><td>seng-kûn</td><td>sing-kûn</td><td>星群</td><td>asterism</td></tr><tr><td>天鵝座</td><td>Thian-gô-chō</td><td>Thian-gô-tsō</td><td>天鵝座</td><td>Cygnus</td></tr><tr><td>雙星</td><td>siang-chhiⁿ</td><td>siang-tshinn</td><td>雙星</td><td>binary stars</td></tr><tr><td>速翕</td><td>sok-hip</td><td>sok-hip</td><td>快照</td><td>snapshot</td></tr><tr><td>主序帶</td><td>Chú-sī-tòa</td><td>Tsú-sī-tuà</td><td>主序帶</td><td>Main Sequence</td></tr><tr><td>K-型巨星</td><td>K-hêng kū-chhiⁿ</td><td>K-hîng kū-tshinn</td><td>K-型巨星</td><td>K-type giant star</td></tr><tr><td>共同質心</td><td>kiōng-tông chit-sim</td><td>kiōng-tông tsit-sim</td><td>共同質心</td><td>a common center of mass</td></tr><tr><td>光譜</td><td>kng-phó͘</td><td>kng-phóo</td><td>光譜</td><td>spectrum</td></tr><tr><td>雙星系統</td><td>siang-chhiⁿ hē-thóng</td><td>siang-tshinn hē-thóng</td><td>雙星系統</td><td>a binary system</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220223/>昨昏 ê 圖：Green Bank 天文台頭頂 ê 獵戶座</a>
</span><span class=post_next><a href=https://apod.tw/daily/20220225/>明仔載 ê 圖：毅力號 tī 火星 ê 第 354 工 火星日</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>