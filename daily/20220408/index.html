<!doctype html><html lang=en><head><title>Hale bopp：1997 年 ê 大彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Hale-Bopp：1997 年 ê 大彗星"><meta property="og:description" content="才無偌久，25 冬前 Hale-Bopp 彗星 踅到太陽附近的時陣，捌 tī 咱 ê 夜空產生足壯觀 ê 景色。"><meta property="og:url" content="https://apod.tw/daily/20220408/"><meta property="og:image" content="https://apod.nasa.gov/apod/fap/image/2204/HaleBoppSeip_c1024.jpg"><link rel=canonical href=https://apod.tw/daily/20220408/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. April 2022</p><h1 class=post_title>Hale-Bopp：1997 年 ê 大彗星</h1><div class=post_body><div class=post_inner><img src=https://apod.nasa.gov/apod/fap/image/2204/HaleBoppSeip_c1024.jpg alt=/home/runner/work/apod-taigi.github.io/apod-taigi.github.io/content/daily/2022/04/20220408.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220408.html>Hale-Bopp: The Great Comet of 1997</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.astromeeting.de/>Stefan Seip</a> (<a href=https://twanight.org/profile/stefan-seip/>TWAN</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl2njwvx909nv01w4hnrk9p2c height=180 width=500 frameborder=0 scrolling=no></iframe></div><h2 id=漢羅-hale-bopp1997-年-ê-大彗星>[漢羅] Hale-Bopp：1997 年 ê 大彗星</h2><p>才無偌久，25 冬前 <a href=https://en.wikipedia.org/wiki/Comet_Hale%E2%80%93Bopp>Hale-Bopp 彗星</a> 踅到太陽附近的時陣，捌 tī 咱 ê 夜空產生足壯觀 ê 景色。
這張相片是共彼陣 ê 原始天文相片，35mm ê 彩色幻燈片，數位化 ê 結果。
這粒是 1997 年 ê 大彗星。
這張壯觀 ê 影像，是佇 <a href=https://earthsky.org/space/this-date-in-science-comet-hale-bopp/>1997 年 4 月 1 號</a>，彗星行過 近日點 幾若工後記錄 ê。
這是用 細台望遠鏡 鬥 長焦鏡頭 感光 10 分鐘久 ê 相片，翕 ê 過程攏是手動導星。
落尾翕著 <a href=https://apod.nasa.gov/apod/ap700320.html>Hale-Bopp 彗星</a> 這兩條 hŏng 印象足深 ê <a href=http://www2.ess.ucla.edu/~jewitt/tail.html>尾溜</a>：白色 ê 塗粉尾溜 kah 藍色 ê 離子尾溜。
相片內底 ê 離子尾溜伸足長 ê，迒過北天夜空 10 外度遐爾闊。
<a href=https://apod.nasa.gov/apod/ap970328.html>Hale-Bopp 彗星</a> 去 hŏng 報講，伊是一粒直接用目睭就看會著 ê 彗星。
Ùi 1996 年 5 月底到 1997 年 9 月攏看會著。
Hale-Bopp 彗星嘛叫做 C/1995 O1。
咱這馬知影講，伊是經過 內太陽系 ê 彗星 內底，有上濟 早期太陽系 組成成份 ê <a href=https://www.eso.org/public/news/eso2106/>原始彗星</a>。
彗星是 ùi 遙遠 ê <a href=https://solarsystem.nasa.gov/solar-system/oort-cloud/overview/>Oort 雲</a> 來 ê 人客。
這粒彗星後一擺閣來到近日點，會 tī 西元 4385 年彼陣。
毋知你敢閣會記得 <a href=https://apod.nasa.gov/apod/ap950820.html>Hale-Bopp 彗星</a>？</p><h2 id=poj-hale-bopp-1997-nî-ê-tōa-hui-chhiⁿ>[POJ] Hale-Bopp: 1997 nî ê Tōa-hui-chhiⁿ</h2><p>Chiah bô gōa-kú, 25 tang-chêng Hale-Bopp hui-chhiⁿ se̍h káu Thài-iông hū-kīn ê sî-chūn, bat tī lán ê iā-khong sán-seng chiok chòng-koan ê kéng-sek.
Chit-tiuⁿ siòng-phìⁿ sī kā hit-chūn ê goân-sú thian-bûn siòng-phìⁿ, 35mm ê chhái-sek hoàn-teng-phìⁿ, só͘-ūi-hòa ê kiat-kò͘.
Chit-lia̍p sī 1997 nî ê tōa-hui-chhiⁿ.
Chit-tiuⁿ chòng-koan ê iáⁿ-siōng, sī tī 1997 nî 4 goe̍h 1 hō, hui-chhiⁿ kiâⁿ kòe kīn-ji̍t-tiám kúi-ā-kang āu kì-lo̍k ê.
Che sī iōng sè-tâi bōng-oán-kiàⁿ tàu tn̂g-chiau kiàⁿ-thâu kám-kng 10 hun-cheng kú ê siòng-phìⁿ, hip ê kòe-têng lóng sī chhiú-tōng tō-chhiⁿ.
Lo̍h-bóe hip-tio̍h Hale-Bopp hui-chhiⁿ chit nn̄g-tiâu hŏng ìn-sióng chiok chhim ê bóe-liu: pe̍h-sek ê thô͘-hún bóe-liu kah nâ-sek ê lî-chú bóe-liu.
Siòng-phìⁿ lāi-té ê lî-chú bóe-liu chhun chiok tn̂g ê, hāⁿ kòe pak-thian iā-khong 10 gōa tō͘ hiah-nī khoah.
Hale-Bopp hui-chhiⁿ khì hŏng pò kóng, i sī chi̍t-lia̍p ti̍t-chiap iōng ba̍k-chiu to̍h khòaⁿ-ē-tio̍h ê hui-chhiⁿ.
Ùi 1996 nî 5 goe̍h té káu 1997 nî 9 goe̍h lóng khòaⁿ-ē-tio̍h.
Hale-Bopp hui-chhiⁿ mā kiò-chò C/1995 O1.
Lán chit-má chai-iáⁿ kóng, i sī kéng-kòe lōe-thài-iông-hē ê hui-chhiⁿ lāi-té, ū siōng chōe chá-kî Thài-iông-hē cho͘-sêng sêng-hūn ê goân-sú hui-chhiⁿ.
Hui-chhiⁿ sī ùi iâu-oán ê Oort hûn lâi ê lâng-kheh.
Chit-lia̍p hui-chhiⁿ āu-chi̍t-pái koh lâi káu kīn-ji̍t-tiám, ē tī se-goân 4385 nî hit-chūn.
M̄-chai lí kám koh ē-kì-tit Hale-Bopp hui-chhiⁿ?</p><h2 id=kip-hale-bopp-1997-nî-ê-tuā-hui-tshinn>[KIP] Hale-Bopp: 1997 nî ê Tuā-hui-tshinn</h2><p>Tsiah bô guā-kú, 25 tang-tsîng Hale-Bopp hui-tshinn se̍h káu Thài-iông hū-kīn ê sî-tsūn, bat tī lán ê iā-khong sán-sing tsiok tsòng-kuan ê kíng-sik.
Tsit-tiunn siòng-phìnn sī kā hit-tsūn ê guân-sú thian-bûn siòng-phìnn, 35mm ê tshái-sik huàn-ting-phìnn, sóo-uī-huà ê kiat-kòo.
Tsit-lia̍p sī 1997 nî ê tuā-hui-tshinn.
Tsit-tiunn tsòng-kuan ê iánn-siōng, sī tī 1997 nî 4 gue̍h 1 hō, hui-tshinn kiânn kuè kīn-ji̍t-tiám kuí-ā-kang āu kì-lo̍k ê.
Tse sī iōng sè-tâi bōng-uán-kiànn tàu tn̂g-tsiau kiànn-thâu kám-kng 10 hun-tsing kú ê siòng-phìnn, hip ê kuè-tîng lóng sī tshiú-tōng tō-tshinn.
Lo̍h-bué hip-tio̍h Hale-Bopp hui-tshinn tsit nn̄g-tiâu hŏng ìn-sióng tsiok tshim ê bué-liu: pe̍h-sik ê thôo-hún bué-liu kah nâ-sik ê lî-tsú bué-liu.
Siòng-phìnn lāi-té ê lî-tsú bué-liu tshun tsiok tn̂g ê, hānn kuè pak-thian iā-khong 10 guā tōo hiah-nī khuah.
Hale-Bopp hui-tshinn khì hŏng pò kóng, i sī tsi̍t-lia̍p ti̍t-tsiap iōng ba̍k-tsiu to̍h khuànn-ē-tio̍h ê hui-tshinn.
Uì 1996 nî 5 gue̍h té káu 1997 nî 9 gue̍h lóng khuànn-ē-tio̍h.
Hale-Bopp hui-tshinn mā kiò-tsò C/1995 O.
Lán tsit-má tsai-iánn kóng, i sī kíng-kuè luē-thài-iông-hē ê hui-tshinn lāi-té, ū siōng tsuē tsá-kî Thài-iông-hē tsoo-sîng sîng-hūn ê guân-sú hui-tshinn.
Hui-tshinn sī uì iâu-uán ê Oort hûn lâi ê lâng-kheh.
Tsit-lia̍p hui-tshinn āu-tsi̍t-pái koh lâi káu kīn-ji̍t-tiám, ē tī se-guân 4385 nî hit-tsūn.
M̄-tsai lí kám koh ē-kì-tit Hale-Bopp hui-tshinn?</p><h2 id=english-hale-bopp-the-great-comet-of-1997>[English] Hale-Bopp: The Great Comet of 1997</h2><p>Only twenty-five years ago, <a href=https://en.wikipedia.org/wiki/Comet_Hale%E2%80%93Bopp>Comet Hale-Bopp</a> rounded the Sun and offered a dazzling spectacle in planet Earth's night skies.
Digitized from the original astrophoto on 35mm color slide film, this spectacular image of the Great Comet of 1997 was recorded a few days after its perihelion passage on <a href=https://earthsky.org/space/this-date-in-science-comet-hale-bopp/>April 1, 1997</a>.
Made with a telephoto lens piggy-backed on a small telescope, the 10 minute long, hand-guided exposure features the memorable <a href=http://www2.ess.ucla.edu/~jewitt/tail.html>tails</a> of <a href=https://apod.nasa.gov/apod/ap700320.html>Hale-Bopp</a>, a whitish dust tail and blue ion tail.
Here, the ion tail extends well over ten degrees across the northern sky.
In all, <a href=https://apod.nasa.gov/apod/ap970328.html>Hale-Bopp</a> was reported as visible to the naked eye from late May 1996 through September 1997.
Also known as C/1995 O1, Hale-Bopp is recognized as one of the most compositionally <a href=https://www.eso.org/public/news/eso2106/>pristine comets</a> to pass through the inner Solar System.
A visitor from the distant <a href=https://solarsystem.nasa.gov/solar-system/oort-cloud/overview/>Oort cloud</a>, the comet's next perihelion passage should be around the year 4385 AD.
<a href=https://apod.nasa.gov/apod/ap070331.html>Do you</a> remember <a href=https://apod.nasa.gov/apod/ap950820.html>Hale-Bopp</a>?</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Hale-Bopp 彗星</td><td>Hale-Bopp hui-chhiⁿ</td><td>Hale-Bopp hui-tshinn</td><td>海爾-波普彗星</td><td>Comet Hale-Bopp</td></tr><tr><td>幻燈片</td><td>hoàn-teng-phìⁿ</td><td>huàn-ting-phìnn</td><td>幻燈片</td><td>slide film</td></tr><tr><td>35mm</td><td>saⁿ-cha̍p-gō͘ mm</td><td>sann-tsa̍p-gōo mm</td><td>35mm</td><td>35mm</td></tr><tr><td>1997 年 4 月 1 號</td><td>i̍t-kiú-kiú-chhit nî sì goe̍h it hō</td><td>i̍t-kiú-kiú-tshit nî sì gue̍h it hō</td><td>1997 年 4 月 1 號</td><td>on April 1, 1997</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>細台望遠鏡</td><td>sè-tâi bōng-oán-kiàⁿ</td><td>sè-tâi bōng-uán-kiànn</td><td>小台望遠鏡</td><td>small telescope</td></tr><tr><td>長焦鏡頭</td><td>tn̂g-chiau kiàⁿ-thâu</td><td>tn̂g-tsiau kiànn-thâu</td><td>長焦鏡頭</td><td>telephoto lens</td></tr><tr><td>手動導星</td><td>chhiú-tōng tō-chhiⁿ</td><td>tshiú-tōng tō-tshinn</td><td>手動導星</td><td>hand-guided</td></tr><tr><td>塗粉尾溜</td><td>thô͘-hún bóe-liu</td><td>thôo-hún bué-liu</td><td>塵埃尾</td><td>dust tail</td></tr><tr><td>離子尾溜</td><td>lî-chú bóe-liu</td><td>lî-tsú bué-liu</td><td>離子尾</td><td>ion tail</td></tr><tr><td>1996 年 5 月底</td><td>i̍t-kiú-kiú-lio̍k nî gō͘ goe̍h té</td><td>i̍t-kiú-kiú-lio̍k nî gōo gue̍h té</td><td>1996 年 5 月底</td><td>late May 1996</td></tr><tr><td>1997 年 9 月</td><td>it-kiú-kiú-chhit nî káu goe̍h</td><td>it-kiú-kiú-tshit nî káu gue̍h</td><td>1997 年 9 月</td><td>September 1997</td></tr><tr><td>C/1995 O1</td><td>C it-kiú-kiú-ngó͘ O-one</td><td>C it-kiú-kiú-ngóo O-one</td><td>C/1995 O1</td><td>C/1995 O1</td></tr><tr><td>內太陽系</td><td>lōe-thài-iông-hē</td><td>luē-thài-iông-hē</td><td>內太陽系</td><td>the inner Solar System</td></tr><tr><td>原始彗星</td><td>goân-sú hui-chhiⁿ</td><td>guân-sú hui-tshinn</td><td>原始彗星</td><td>pristine comet</td></tr><tr><td>Oort 雲</td><td>Oort hûn</td><td>Oort hûn</td><td>歐特雲</td><td>Oort cloud</td></tr><tr><td>西元 4385 年</td><td>se-goân sù-sam-pat-ngó͘</td><td>se-guân sù-sam-pat-ngóo</td><td>西元 4385 年</td><td>4385 AD</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220407/>昨昏 ê 圖：Messier 24：人馬座恆星雲</a>
</span><span class=post_next><a href=https://apod.tw/daily/20220409/>明仔載 ê 圖：火-土 合相</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>