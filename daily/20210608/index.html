<!doctype html><html lang=en><head><title>Ùi juno 太空船 看著 ê 木星雲 ê 面 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Ùi Juno 太空船 看著 ê 木星雲 ê 面"><meta property="og:description" content="你 tī 木星雲敢有看著啥物？有一个面 tī 遮，偏名叫做 Jovey McJupiterFace，木星面。"><meta property="og:url" content="https://apod.tw/daily/20210608/"><meta property="og:image" content="https://apod.nasa.gov/apod/fap/image/2106/Jovey_JunoMajor_960.jpg"><link rel=canonical href=https://apod.tw/daily/20210608/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. June 2021</p><h1 class=post_title>Ùi Juno 太空船 看著 ê 木星雲 ê 面</h1><div class=post_body><div class=post_inner><img src=https://apod.nasa.gov/apod/fap/image/2106/Jovey_JunoMajor_960.jpg alt=/home/runner/work/apod-taigi.github.io/apod-taigi.github.io/content/daily/2021/06/20210608.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210608.html>A Face in the Clouds of Jupiter from Juno</a></li><li>影像來源：<a href=https://www.nasa.gov/>NASA</a>/<a href=https://www.jpl.nasa.gov/>JPL-Caltech</a>/<a href=https://www.swri.org/>SwRI</a>/<a href=http://www.msss.com/>MSSS</a>/<a href=http://www.theskyscrapers.org/jason-major>Jason</a> <a href=https://lightsinthedark.com/about-me/>Major</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqzeyiq82ns108185w0hm99g height=180 width=500 frameborder=0 scrolling=no></iframe></div><h2 id=漢羅-ùi-juno-太空船-看著-ê-木星雲-ê-面>[漢羅] Ùi Juno 太空船 看著 ê 木星雲 ê 面</h2><p>你 tī 木星雲敢有看著啥物？
Ùi 上大範圍來 kā 看，<a href=https://solarsystem.nasa.gov/planets/jupiter/overview/>木星</a> 面頂有 <a href=https://en.wikipedia.org/wiki/Atmosphere_of_Jupiter#Specific_bands>較光 ê 雲區 kah 咖啡紅 ê 雲帶</a> 交織，踅木星 leh 行。
Peh-升區氣體 <a href=https://en.wikipedia.org/wiki/Atmosphere_of_Jupiter#Chemical_composition>大部份攏是水素 kah 日素</a> 組成 ê，通常會綴高壓區 <a href=https://apod.nasa.gov/apod/ap001123.html>轉踅</a>。
顛倒是，下降帶氣體通常踅低壓區轉踅，to̍h 親像是 tī 地球面頂 ê 捲螺仔風 kah <a href=https://apod.nasa.gov/apod/ap161009.html>風颱</a>。
雲帶風暴會形成大型長時間 ê <a href=https://en.wikipedia.org/wiki/Atmosphere_of_Jupiter#White_ovals>白卵形</a> kah <a href=http://www.sci-news.com/space/juno-brown-barge-cloud-jupiter-06424.html>搝長</a> ê <a href=https://apod.nasa.gov/apod/ap180425.html>紅斑</a>。
NASA ê 機器人 <a href=https://www.missionjuno.swri.edu/spacecraft/>太空船 Juno</a> tī 2017 年 ê <a href=https://youtu.be/3kQbTBt418o>近木軌道六</a>，to̍h 是 tī 伊連紲兩個月踅木星 leh 行 ê 時陣，<a href=https://apod.nasa.gov/apod/ap170603.html>第六擺飛過</a> 巨行星彼陣，翕著大部份木星雲 ê 特徵。
毋閣絕對毋是這寡雲予你 tùi 這張圖 <a href=https://image.shutterstock.com/image-photo/wide-eyed-double-dapple-dachshund-260nw-1057810916.jpg>感覺趣味</a>，是 in ê <a href=https://youtu.be/bcrEqIpi6sg>排列</a> 較趣味。
是有一个面 tī 遮，偏名 to̍h 號做 <a href=https://www.nasa.gov/image-feature/jpl/pia21394/the-face-of-jupiter>Jovey McJupiterFace</a>，木星面。
這个面連紲幾若禮拜攏 tī--lih，一直到邊仔 ê 風暴雲踅走為止。
Juno 這馬已經完成 33 擺 ê <a href=https://apod.nasa.gov/apod/ap190205.html>木星</a> 軌道運行矣。
昨昏才 <a href=https://www.missionjuno.swri.edu/news/nasas-juno-to-get-a-close-look-at-jupiters-moon-ganymede>飛倚到</a> 木衛三 <a href=https://solarsystem.nasa.gov/moons/jupiter-moons/ganymede/in-depth/>Ganymede</a> 附近，伊是咱太陽系上 <a href=https://www.worldatlas.com/articles/biggest-moons-in-our-solar-system.html>大粒 ê 衛星</a>。</p><h2 id=poj-ùi-juno-thài-khong-chûn-khòaⁿ--tioh-ê-bok-chhiⁿ-hûn-ê-bīn>[POJ] Ùi Juno thài-khong-chûn khòaⁿ--tio̍h-ê Bo̍k-chhiⁿ-hûn ê bīn</h2><p>Lí tī bo̍k-chhiⁿ-hûn kám-ū khòaⁿ-tio̍h siáⁿ-mih?
Ùi siōng-tōa hoān-ûi lâi kā khòaⁿ, Bo̍k-chhiⁿ bīn-téng ū khah-kng ê hûn-khu kah ka-pi-âng ê hûn-tài kau-chit, se̍h Bo̍k-chhiⁿ leh kiâⁿ.
Peh-seng-khu khì-thé tōa-pō͘-hūn lóng-sī chúi-sò͘ kah ji̍t-sò͘ cho͘-sêng ê, thong-siông ē tòe ko-ap-khu tńg-se̍h.
Tian-tò-sī, hā-kàng-tài khì-thé thong-siông se̍h kē-ap-khu tńg-se̍h, to̍h chhiⁿ-chhiūⁿ sī tī Tē-kiû bīn-téng ê kńg-lê-á-hong kah hong-thai.
Hûn-tài hong-pō ē hêng-sêng tōa-hêng tn̂g-sî-kan ê peh-nn̄g-hêng kah giú-tn̄g ê âng-pan.
NASA ê ke-khì-lâng thài-khong-chûn Juno tī jī-khòng-it-chhit nî ê kīn-bo̍k-kúi-tō la̍k, to̍h sī tī i liân-sòa nn̄g-kò-goe̍h se̍h Bo̍k-chhiⁿ leh kiâⁿ ê sî-chūn, tē-la̍k-pái poe-kòe kū-kiâⁿ-chhiⁿ hit-tīn, hip-tio̍h tōa-pō͘-hūn bo̍k-chhiⁿ-hûn ê te̍k-teng.
M̄-koh choa̍t-tùi m̄-sī chit-kóa hûn hō͘ lí tùi chit-tiuⁿ-tô͘ kám-kak chhù-bī, sī in ê pâi-lia̍t khah chhù-bī.
Sī ū chi̍t-ê bīn tī chia, phian-miâ to̍h hō-chò Jovey McJupiterFace, Bo̍k-chhiⁿ-bīn.
Chit-ê bīn liân-sòa kúi-ā lé-pài lóng tī--lih, it-ti̍t kàu piⁿ-á ê hong-pō-hûn se̍h-chàu ûi-chí.
Juno chit-má í-keng oân-sêng saⁿ-cha̍p-saⁿ pái ê Bo̍k-chhiⁿ kúi-tō ūn-hêng ah.
Cha-hng chiah poe-óa kàu Bo̍k-ūi-saⁿ Ganymede hū-kīn, i sī lán thài-iông-hē siōng tōa-lia̍p ê ūi-chhiⁿ.</p><h2 id=kip-uì-juno-thài-khong-tsûn-khuànn--tioh-ê-bok-tshinn-hûn-ê-bīn>[KIP] Uì Juno thài-khong-tsûn khuànn--tio̍h-ê Bo̍k-tshinn-hûn ê bīn</h2><p>Lí tī bo̍k-tshinn-hûn kám-ū khuànn-tio̍h siánn-mih?
Uì siōng-tuā huān-uî lâi kā khuànn, Bo̍k-tshinn bīn-tíng ū khah-kng ê hûn-khu kah ka-pi-âng ê hûn-tài kau-tsit, se̍h Bo̍k-tshinn leh kiânn.
Peh-sing-khu khì-thé tuā-pōo-hūn lóng-sī tsuí-sòo kah ji̍t-sòo tsoo-sîng ê, thong-siông ē tuè ko-ap-khu tńg-se̍h.
Tian-tò-sī, hā-kàng-tài khì-thé thong-siông se̍h kē-ap-khu tńg-se̍h, to̍h tshinn-tshiūnn sī tī Tē-kiû bīn-tíng ê kńg-lê-á-hong kah hong-thai.
Hûn-tài hong-pō ē hîng-sîng tuā-hîng tn̂g-sî-kan ê peh-nn̄g-hîng kah giú-tn̄g ê âng-pan.
NASA ê ke-khì-lâng thài-khong-tsûn Juno tī jī-khòng-it-tshit nî ê kīn-bo̍k-kuí-tō la̍k, to̍h sī tī i liân-suà nn̄g-kò-gue̍h se̍h Bo̍k-tshinn leh kiânn ê sî-tsūn, tē-la̍k-pái pue-kuè kū-kiânn-tshinn hit-tīn, hip-tio̍h tuā-pōo-hūn bo̍k-tshinn-hûn ê ti̍k-ting.
M̄-koh tsua̍t-tuì m̄-sī tsit-kuá hûn hōo lí tuì tsit-tiunn-tôo kám-kak tshù-bī, sī in ê pâi-lia̍t khah tshù-bī.
Sī ū tsi̍t-ê bīn tī tsia, phian-miâ to̍h hō-tsò Jovey McJupiterFace, Bo̍k-tshinn-bīn.
Tsit-ê bīn liân-suà kuí-ā lé-pài lóng tī--lih, it-ti̍t kàu pinn-á ê hong-pō-hûn se̍h-tsàu uî-tsí.
Juno tsit-má í-king uân-sîng sann-tsa̍p-sann pái ê Bo̍k-tshinn kuí-tō ūn-hîng ah.
Tsa-hng tsiah pue-uá kàu Bo̍k-uī-sann Ganymede hū-kīn, i sī lán thài-iông-hē siōng tuā-lia̍p ê uī-tshinn.</p><h2 id=english-a-face-in-the-clouds-of-jupiter-from-juno>[English] A Face in the Clouds of Jupiter from Juno</h2><p>What do you see in the clouds of Jupiter?
On the largest scale, circling the planet, <a href=https://solarsystem.nasa.gov/planets/jupiter/overview/>Jupiter</a> has alternating <a href=https://en.wikipedia.org/wiki/Atmosphere_of_Jupiter#Specific_bands>light zones and reddish-brown belts</a>.
Rising zone gas, <a href=https://en.wikipedia.org/wiki/Atmosphere_of_Jupiter#Chemical_composition>mostly hydrogen and helium</a>, usually swirls around regions of high pressure.
Conversely, falling belt gas usually <a href=https://apod.nasa.gov/apod/ap001123.html>whirls around</a> regions of low pressure, like cyclones and <a href=https://apod.nasa.gov/apod/ap161009.html>hurricanes on Earth</a>.
Belt storms can form into large and long-lasting <a href=https://en.wikipedia.org/wiki/Atmosphere_of_Jupiter#White_ovals>white ovals</a> and <a href=http://www.sci-news.com/space/juno-brown-barge-cloud-jupiter-06424.html>elongated</a> <a href=https://apod.nasa.gov/apod/ap180425.html>red spots</a>.
NASA's robotic <a href=https://www.missionjuno.swri.edu/spacecraft/>Juno spacecraft</a> captured most of these cloud features in 2017 during <a href=https://youtu.be/3kQbTBt418o>perijove 6</a>, its <a href=https://apod.nasa.gov/apod/ap170603.html>sixth pass</a> over the giant planet in its looping 2-month orbit.
But it is surely not these clouds themselves that <a href=https://image.shutterstock.com/image-photo/wide-eyed-double-dapple-dachshund-260nw-1057810916.jpg>draws your attention</a> to the <a href="https://www.missionjuno.swri.edu/junocam/processing?id=1491">displayed image</a>, but rather their <a href=https://youtu.be/bcrEqIpi6sg>arrangement</a>.
The face that stands out, nicknamed <a href=https://www.nasa.gov/image-feature/jpl/pia21394/the-face-of-jupiter>Jovey McJupiterFace</a>, lasted perhaps a few weeks before the neighboring storm clouds rotated away.
Juno has now completed 33 orbits <a href=https://apod.nasa.gov/apod/ap190205.html>around Jupiter</a> and just yesterday made a <a href=https://www.missionjuno.swri.edu/news/nasas-juno-to-get-a-close-look-at-jupiters-moon-ganymede>close pass</a> near <a href=https://solarsystem.nasa.gov/moons/jupiter-moons/ganymede/in-depth/>Ganymede</a>, our Solar System's <a href=https://www.worldatlas.com/articles/biggest-moons-in-our-solar-system.html>largest moon</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>日素</td><td>ji̍t-sò͘</td><td>ji̍t-sòo</td><td>氦</td><td>helium</td></tr><tr><td>氦</td><td>hāi</td><td>hāi</td><td>氦</td><td>helium</td></tr><tr><td>peh-升區氣體</td><td>peh-seng-khu khì-thé</td><td>peh-sing-khu khì-thé</td><td>上升區氣體</td><td>rising zone gas</td></tr><tr><td>下降帶氣體</td><td>hā-kàng-tài khì-thé</td><td>hā-kàng-tài khì-thé</td><td>下降帶氣體</td><td>falling belt gas</td></tr><tr><td>捲螺仔風</td><td>kńg-lê-á-hong</td><td>kńg-lê-á-hong</td><td>旋風</td><td>cyclone</td></tr><tr><td>風颱</td><td>hong-thai</td><td>hong-thai</td><td>颶風</td><td>hurricane</td></tr><tr><td>近木軌道六</td><td>kīn-bo̍k kúi-tō</td><td>kīn-bo̍k kuí-tō</td><td>近木軌道六</td><td>perijove 6</td></tr><tr><td>巨行星</td><td>kū-kiâⁿ-chhiⁿ</td><td>kū-kiânn-tshinn</td><td>巨行星</td><td>giant planet</td></tr><tr><td>特徵</td><td>te̍k-teng</td><td>te̍k-teng</td><td>特徵</td><td>feature</td></tr><tr><td>木衛</td><td>bo̍k-ūi</td><td>bo̍k-uī</td><td>木衛</td><td>satellite of Jupiter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210607/>昨昏 ê 圖：仙后座內底一个足光 ê 新星</a>
</span><span class=post_next><a href=https://apod.tw/daily/20210609/>明仔載 ê 圖：月全食 ê 月華</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>