<!doctype html><html lang=en><head><title>火星 ê 細粒衛星 火衛二 deimos | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火星 ê 細粒衛星 火衛二 Deimos"><meta property="og:description" content="火星有 2 粒 細粒衛星，火衛一 Phobos kah 火衛二 Deimos，這兩个名是 ùi 希臘文 ê 驚 kah 惶 來--ê。"><meta property="og:url" content="https://apod.tw/daily/20240907/"><meta property="og:image" content="https://apod.nasa.gov/apod/fap/image/2409/PIA11826_c.jpg"><link rel=canonical href=https://apod.tw/daily/20240907/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. September 2024</p><h1 class=post_title>火星 ê 細粒衛星 火衛二 Deimos</h1><div class=post_body><div class=post_inner><img src=https://apod.nasa.gov/apod/fap/image/2409/PIA11826_c.jpg alt=/home/runner/work/apod-taigi.github.io/apod-taigi.github.io/content/daily/2024/09/20240907.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240907.html>Small Moon Deimos</a></li><li>影像來源：<a href=https://hirise.lpl.arizona.edu/>HiRISE</a>, <a href=https://mars.jpl.nasa.gov/mro/>MRO</a>, <a href=https://www.lpl.arizona.edu/>LPL (U. Arizona)</a>, <a href=https://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm1kjifxd012l01vxc3ad8x21 height=180 width=500 frameborder=0 scrolling=no></iframe></div><h2 id=漢羅-火星-ê-細粒衛星-火衛二-deimos>[漢羅] 火星 ê 細粒衛星 火衛二 Deimos</h2><p>火星有 2 粒 細粒衛星，火衛一 Phobos kah <a href=http://en.wikipedia.org/wiki/Deimos_(moon)>火衛二 Deimos</a>，這兩个名是 ùi 希臘文 ê 驚 kah 惶 來--ê。
這是火衛二 Deimos ê 詳細表面圖，兩張攏是。
這寡影像是 NASA <a href=http://en.wikipedia.org/wiki/Mars_Reconnaissance_Orbiter>火星探測軌道衛星</a> 頂懸 ê HiRISE kha-mé-lah <a href=https://photojournal.jpl.nasa.gov/catalog/PIA11826>tī 2009 年翕--ê</a>，這台太空船 ê 長期任務 是監看這粒紅色行星。
火衛二 Deimos 是 火星 2 粒衛星內底 較外口彼粒。
伊是太陽系內底上細粒 ê 衛星之一，直徑才 15 公里爾爾。
火星 這 2 粒衛星 攏是 Washington D.C. ê 美國海軍天文台 內底 ê 美國天文學家 <a href=https://en.wikipedia.org/wiki/Asaph_Hall>Asaph Hall</a> tī 1877 年揣著--ê。
毋過 tī <a href=https://www.nasa.gov/exploration/whyweexplore/Why_We_27.html>1610 年 ê 時陣</a>，天文學家 <a href=https://apod.nasa.gov/apod/ap010114.html>Johannes Kepler</a> 就講火星有 2 粒衛星矣。
Johannes Kepler 就是寫出 <a href=https://en.wikipedia.org/wiki/Kepler%27s_laws_of_planetary_motion>行星運動定律</a> ê 人。
其實 <a href=https://www.mathpages.com/home/kmath151.htm>Kepler ê 預測</a> 毋是根據 科學原理，毋過伊 ê 文章 kah 想法 影響足大--ê。
大甲像 <a href=http://www.victorianweb.org/previctorian/swift/bio.html>Jonathan Swift</a> 寫 ê 小說「<a href=https://www.jaffebros.com/lee/gulliver/>格列佛遊記</a>」嘛講著火星 ê 這 2 粒衛星。
小說是 1726 年寫--ê，比這 2 粒衛星 <a href=https://en.wikipedia.org/wiki/Moons_of_Mars>去予揣著</a> ê 時間 閣較早 150 冬。</p><h2 id=poj-hóe-chhiⁿ-ê-sè-liap-ōe-chhiⁿ-hóe-ōe-jī-deimos>[POJ] Hóe-chhiⁿ ê sè-lia̍p ōe-chhiⁿ Hóe-ōe-jī Deimos</h2><p>Hóe-chhiⁿ ū 2 lia̍p sè-lia̍p ōe-chhiⁿ, Hóe-ōe-it Phobos kah Hóe-ōe-jī Deimos, chit nn̄g-ê miâ sī ùi Hi-lia̍p bûn ê kiaⁿ kah hiâⁿ lâi--ê.
Che-sī Hóe-ōe-jī Deimos ê siông-sè piáu-bīn tô͘, nn̄g tiuⁿ lóng sī.
Chit kóa iáⁿ-siōng sī NASA Hóe-chhiⁿ Thàm-chhek Kúi-tō Ōe-chhiⁿ téng-koân ê HiRISE kha-mé-lah tī 2009 nî hip--ê, chit tâi thài-khong-chûn ê tn̂g-kî jīm-bū sī kàm-khòaⁿ chit lia̍p âng-sek kiâⁿ-chhiⁿ.
Hóe-ōe-jī Deimos sī Hóe-chhiⁿ 2 lia̍p ōe-chhiⁿ lāi-té khah gōa-kháu hit lia̍p.
I sī Thài-iông-hē lāi-té siōng sè-lia̍p ê ōe-chhiⁿ chi-it, ti̍t-kèng chiah 15 kong-lí niā-niā.
Hóe-chhiⁿ che 2 lia̍p ōe-chhiⁿ lóng sī Washington D.C. ê Bí-kok Hái-kun Thian-bûn-tâi lāi-té ê Bí-kok thian-bûn ha̍k-ka Asaph Hall tī 1877 nî chhōe-tio̍h--ê.
M̄-koh tī 1610 nî ê sî-chūn, thian-bûn ha̍k-ka Johannes Kepler to̍h kóng Hóe-chhiⁿ ū 2 lia̍p ōe-chhiⁿ--ah.
Johannes Kepler tio̍h-sī siá-chhut Kiâⁿ-chhiⁿ Ūn-tōng Tēng-lu̍t ê lâng.
Kî-si̍t Kepler ê ī-chhek m̄-sī kin-kì kho-ha̍k goân-lí, m̄-koh i ê bûn-chiuⁿ kah siūⁿ-hoat éng-hióng chiok tōa--ê.
Tōa kah chhiūⁿ Jonathan Swift siá ê sió-soat "Keh-lia̍t-hu̍t Iû-kì" mà kóng-tio̍h Hóe-chhiⁿ ê che 2 lia̍p ōe-chhiⁿ.
Sió-soat sī 1726 nî siá--ê, pí che 2 lia̍p ōe-chhiⁿ khì hō͘ chhōe-tio̍h ê sî-kan koh khah-chá 150 tang.</p><h2 id=kip-hué-tshinn-ê-sè-liap-uē-tshinn-hué-uē-jī-deimos>[KIP] Hué-tshinn ê sè-lia̍p uē-tshinn Hué-uē-jī Deimos</h2><p>Hué-tshinn ū 2 lia̍p sè-lia̍p uē-tshinn, Hué-uē-it Phobos kah Hué-uē-jī Deimos, tsit nn̄g-ê miâ sī uì Hi-lia̍p bûn ê kiann kah hiânn lâi--ê.
Tse-sī Hué-uē-jī Deimos ê siông-sè piáu-bīn tôo, nn̄g tiunn lóng sī.
Tsit kuá iánn-siōng sī NASA Hué-tshinn Thàm-tshik Kuí-tō Uē-tshinn tíng-kuân ê HiRISE kha-mé-lah tī 2009 nî hip--ê, tsit tâi thài-khong-tsûn ê tn̂g-kî jīm-bū sī kàm-khuànn tsit lia̍p âng-sik kiânn-tshinn.
Hué-uē-jī Deimos sī Hué-tshinn 2 lia̍p uē-tshinn lāi-té khah guā-kháu hit lia̍p.
I sī Thài-iông-hē lāi-té siōng sè-lia̍p ê uē-tshinn tsi-it, ti̍t-kìng tsiah 15 kong-lí niā-niā.
Hué-tshinn tse 2 lia̍p uē-tshinn lóng sī Washington D.C. ê Bí-kok Hái-kun Thian-bûn-tâi lāi-té ê Bí-kok thian-bûn ha̍k-ka Asaph Hall tī 1877 nî tshuē-tio̍h--ê.
M̄-koh tī 1610 nî ê sî-tsūn, thian-bûn ha̍k-ka Johannes Kepler to̍h kóng Hué-tshinn ū 2 lia̍p uē-tshinn--ah.
Johannes Kepler tio̍h-sī siá-tshut Kiânn-tshinn Ūn-tōng Tīng-lu̍t ê lâng.
Kî-si̍t Kepler ê ī-tshik m̄-sī kin-kì kho-ha̍k guân-lí, m̄-koh i ê bûn-tsiunn kah siūnn-huat íng-hióng tsiok tuā--ê.
Tuā kah tshiūnn Jonathan Swift siá ê sió-suat "Keh-lia̍t-hu̍t Iû-kì" mà kóng-tio̍h Hué-tshinn ê tse 2 lia̍p uē-tshinn.
Sió-suat sī 1726 nî siá--ê, pí tse 2 lia̍p uē-tshinn khì hōo tshuē-tio̍h ê sî-kan koh khah-tsá 150 tang.</p><h2 id=english-small-moon-deimos>[English] Small Moon Deimos</h2><p>Mars has two tiny moons, Phobos and <a href=http://en.wikipedia.org/wiki/Deimos_(moon)>Deimos</a>, named for the figures in Greek mythology Fear and Panic.
Detailed surface views of smaller moon Deimos are shown in both these panels.
The <a href=https://photojournal.jpl.nasa.gov/catalog/PIA11826>images were taken in 2009</a>, by the HiRISE camera on board the <a href=http://en.wikipedia.org/wiki/Mars_Reconnaissance_Orbiter>Mars Reconnaissance Orbiter</a> spacecraft on NASA's long-lived mission to monitor the Red Planet.
The outermost of the two Martian moons, Deimos is one of the smallest known moons in the Solar System, measuring only about 15 kilometers across.
Both Martian moons were discovered in 1877 by <a href=https://en.wikipedia.org/wiki/Asaph_Hall>Asaph Hall</a>, an American astronomer working at the US Naval Observatory in Washington D.C.
But their existence <a href=https://www.nasa.gov/exploration/whyweexplore/Why_We_27.html>was postulated around 1610 by</a> <a href=https://apod.nasa.gov/apod/ap010114.html>Johannes Kepler</a>, the astronomer who derived the <a href=https://en.wikipedia.org/wiki/Kepler%27s_laws_of_planetary_motion>laws of planetary motion</a>.
In this case, <a href=https://www.mathpages.com/home/kmath151.htm>Kepler's prediction</a> was not based on scientific principles, but his writings and ideas were so influential that the two Martian moons are discussed in works of fiction such as <a href=http://www.victorianweb.org/previctorian/swift/bio.html>Jonathan Swift</a>'s <a href=https://www.jaffebros.com/lee/gulliver/>Gulliver's Travels</a>, written in 1726, over 150 years before their <a href=https://en.wikipedia.org/wiki/Moons_of_Mars>actual discovery</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火星</td><td>Hóe-chhiⁿ</td><td>Hué-tshinn</td><td>火星</td><td>Mars</td></tr><tr><td>火衛一 Phobos</td><td>Hòe-ōe-it</td><td>Huè-uē-it</td><td>火衛一</td><td>Phobos</td></tr><tr><td>火衛二 Deimos</td><td>Hòe-ōe-jī</td><td>Huè-uē-jī</td><td>火衛二</td><td>Deimos</td></tr><tr><td>火星探測軌道衛星</td><td>Hóe-chhiⁿ Thàm-chhek Kúi-tō Ōe-chhiⁿ</td><td>Hué-tshinn Thàm-tshik Kuí-tō Uē-tshinn</td><td>火星偵察軌道衛星</td><td>Mars Reconnaissance Orbiter</td></tr><tr><td>行星運動定律</td><td>Kiâⁿ-chhiⁿ Ūn-tōng Tēng-lu̍t</td><td>Kiânn-tshinn Ūn-tōng Tīng-lu̍t</td><td>行星運動定律</td><td>laws of planetary motion</td></tr><tr><td>格列佛遊記</td><td>Keh-lia̍t-hu̍t Iû-kì</td><td>Keh-lia̍t-hu̍t Iû-kì</td><td>格列佛遊記</td><td>Gulliver's Travels</td></tr><tr><td>美國海軍天文台</td><td>Bí-kok Hái-kun Thian-bûn-tâi</td><td>Bí-kok Hái-kun Thian-bûn-tâi</td><td>美國海軍天文台</td><td>the US Naval Observatory</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240906/>昨昏 ê 圖：有環 ê 冰巨行星 海王星</a>
</span><span class=post_next><a href=https://apod.tw/daily/20240908/>明仔載 ê 圖：M31：仙女座星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>