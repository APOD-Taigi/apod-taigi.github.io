<!doctype html><html lang=en><head><title>冰島天頂 ê 鳳凰極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冰島天頂 ê 鳳凰極光"><meta property="og:description" content="看極光 ê 人攏轉去矣！佇冰島九月一个安靜 ê 暗暝，半暝三點半，大部份 ê 極光攏已經消失矣。"><meta property="og:url" content="https://apod.tw/daily/20240225/"><meta property="og:image" content="https://apod.nasa.gov/apod/image/2402/PhoenixAurora_Helgason_960_annotated.jpg"><link rel=canonical href=https://apod.tw/daily/20240225/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. February 2024</p><h1 class=post_title>冰島天頂 ê 鳳凰極光</h1><div class=post_body><div class=post_inner><img src=https://apod.nasa.gov/apod/image/2402/PhoenixAurora_Helgason_960_annotated.jpg alt=/home/runner/work/apod-taigi.github.io/apod-taigi.github.io/content/daily/2024/02/20240225.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240225.html>A Phoenix Aurora over Iceland</a></li><li>影像來源 kah 版權：<a href=https://www.facebook.com/IcelandicPhotos/>Hallgrimur P. Helgason</a>; 圖標：<a href=https://geckzilla.com/>Judy Schmidt</a></li><li>天頂予你 ê 禮物：<a href=https://apod.nasa.gov/apod/calendar/allyears.html>你 ê APOD 生日相片是佗一張？</a> (post 1995)</li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clu2m80sl01s001wpd7314ndw height=180 width=500 frameborder=0 scrolling=no></iframe></div><h2 id=漢羅-冰島天頂-ê-鳳凰極光>[漢羅] 冰島天頂 ê 鳳凰極光</h2><p>看極光 ê 人攏轉去矣！
佇 <a href=https://en.wikipedia.org/wiki/Iceland>冰島</a> 九月一个安靜 ê 暗暝，半暝三點半，大部份 ê 極光攏已經消失矣。
忽然間煞出現一陣新爆發 ê 粒子對天頂瀉落來，閣再 kā <a href=http://www.nasa.gov/mission_pages/sunearth/science/atmosphere-layers2.html>地球 ê 大氣層</a> 照予光。
這个時陣，雄雄煞看著天頂 <a href=https://en.wikipedia.org/wiki/Pareidolia>親像是</a> 予一隻 <a href=https://apod.nasa.gov/apod/ap140429.html>非常</a> <a href=https://apod.nasa.gov/apod/ap121003.html>大隻</a> ê <a href=https://en.wikipedia.org/wiki/Phoenix_(mythology)>鳳凰</a> kā 夜空照予光。
用準備好 ê kha-mé-lah tùi 天頂趕緊翕兩張，閣加翕一張地景。
Tī 後壁 ê 山頭是 <a href="https://www.youtube.com/watch?v=3BuhpUn0LsE">Helgafell</a> 山，tī 頭前 ê 河川是 Kaldá 河，兩个攏離冰島首都 <a href=https://youtu.be/-5exa7svE5Y>Reykjavík</a> 北爿 30 外公里遠。
<a href=https://c2.staticflickr.com/8/7071/7180595308_f6ba60d0b8_b.jpg>有經驗 ê 觀星者</a> to̍h 認會出 tī 山頂倒爿 ê <a href=https://apod.nasa.gov/apod/ap101117.html>獵戶座</a>。
<a href=https://apod.nasa.gov/apod/ap140225.html>昴宿</a> <a href="http://asterisk.apod.com/viewtopic.php?f=24&amp;t=18009">星團</a> 嘛 tī 相片中央面頂看會著。
2016 年 ê <a href=https://spaceplace.nasa.gov/aurora/>極光</a>，干焦有一分鐘久，而且隨無去。
若是無這張 <a href=https://www.facebook.com/Icelandic.Photos/photos/pb.1859684057503918.-2207520000.1458064624./2130278890444432/>數位組合相片</a>，可能會予人當做是咧 <a href=https://en.wikipedia.org/wiki/Tall_tale>臭彈</a>。</p><h2 id=poj-tī-peng-tó-téng-koân-ê-hōng-hông-kek-kng>[POJ] Tī Peng-tó téng-koân ê hōng-hông ke̍k-kng</h2><p>Khòaⁿ ke̍k-kng ê lâng lóng tńg--khì-ah. Tī Peng-tó káu-goe̍h chi̍t-ê an-chēng ê àm-mî, pòaⁿ-mî saⁿ-tiám-pòaⁿ, tōa-pō͘-hūn ê ke̍k-kng í-keng lóng siau-sit ah. Hut-jiân-kan soah chhut-hiān chi̍t-tīn sin po̍k-hoat ê lia̍p-chú tùi thiⁿ-téng sià--lo̍h-lâi, koh-chài kā Tē-kiû ê tōa-khì-chân chiò hō͘ kng. Chit-ê sî-chūn, hiông-hiông soah khòaⁿ-tio̍h thiⁿ-téng chhin-chhiūⁿ sī chi̍t-chiah hui-siông tōa-chiah ê hōng-hông kā iā-khong chiò hō͘ kng. Iōng chún-pī-hó ê kha-mé-lah tùi thiⁿ-téng kóaⁿ-kín hip nn̄g-tiuⁿ, koh ke hip chi̍t-tiuⁿ tē-kéng. Tī āu-piah ê soaⁿ-thâu sī Helgafell soaⁿ, tī thâu-chêng ê hô-chhoan sī Kaldá hô, nn̄g-ê lóng lî Peng-tó siú-to͘ Reykjavik pak-pêng saⁿ-cha̍p gōa kong-lí hn̄g. Ū keng-giām ê koan-seng-chiá to̍h jīn-ē-chhut tī soaⁿ-téng tò-pêng ê La̍h-hō͘-chō. Báu-siù-seng-thoân mā tī siòng-phìⁿ tiong-ng bīn-téng khòaⁿ-ē-tio̍h. Jī-khòng-it-lio̍k nî ê ke̍k-kng, kan-na ū chi̍t-hun-cheng kú, jî-chhiáⁿ sûi bô--khì. Nā-sī bô chi̍t-tiuⁿ sò͘-ūi cho͘-ha̍p-siòng-phìⁿ, khó-lêng ē hō͘ lâng tòng-chò sī-leh chhàu-tōaⁿ.</p><h2 id=kip-tī-ping-tó-tíng-kuân-ê-hōng-hông-kik-kng>[KIP] Tī Ping-tó tíng-kuân ê hōng-hông ki̍k-kng</h2><p>Khuànn ki̍k-kng ê lâng lóng tńg--khì-ah. Tī Ping-tó káu-gue̍h tsi̍t-ê an-tsīng ê àm-mî, puànn-mî sann-tiám-puànn, tuā-pōo-hūn ê ki̍k-kng í-king lóng siau-sit ah. Hut-jiân-kan suah tshut-hiān tsi̍t-tīn sin po̍k-huat ê lia̍p-tsú tuì thinn-tíng sià--lo̍h-lâi, koh-tsài kā Tē-kiû ê tuā-khì-tsân tsiò hōo kng. Tsit-ê sî-tsūn, hiông-hiông suah khuànn-tio̍h thinn-tíng tshin-tshiūnn sī tsi̍t-tsiah hui-siông tuā-tsiah ê hōng-hông kā iā-khong tsiò hōo kng. Iōng tsún-pī-hó ê kha-mé-lah tuì thinn-tíng kuánn-kín hip nn̄g-tiunn, koh ke hip tsi̍t-tiunn tē-kíng. Tī āu-piah ê suann-thâu sī Helgafell suann, tī thâu-tsîng ê hô-tshuan sī Kalda2 hô, nn̄g-ê lóng lî Ping-tó siú-too Reykjavik pak-pîng sann-tsa̍p guā kong-lí hn̄g. Ū king-giām ê kuan-sing-tsiá to̍h jīn-ē-tshut tī suann-tíng tò-pîng ê La̍h-hōo-tsō. Báu-siù-sing-thuân mā tī siòng-phìnn tiong-ng bīn-tíng khuànn-ē-tio̍h. Jī-khòng-it-lio̍k nî ê ki̍k-kng, kan-na ū tsi̍t-hun-tsing kú, jî-tshiánn suî bô--khì. Nā-sī bô tsi̍t-tiunn sòo-uī tsoo-ha̍p-siòng-phìnn, khó-lîng ē hōo lâng tòng-tsò sī-leh tshàu-tuānn.</p><h2 id=english-a-phoenix-aurora-over-iceland>[English] A Phoenix Aurora over Iceland</h2><p>All of the other aurora watchers had gone home.
By 3:30 am in <a href=https://en.wikipedia.org/wiki/Iceland>Iceland</a>, on a quiet September night, much of that night's auroras had died down.
Suddenly, unexpectedly, a new burst of particles streamed down from space, lighting up the <a href=http://www.nasa.gov/mission_pages/sunearth/science/atmosphere-layers2.html>Earth's atmosphere</a> once again.
This time, surprisingly, <a href=https://en.wikipedia.org/wiki/Pareidolia>pareidolia</a>cally, the night lit up with an <a href=https://apod.nasa.gov/apod/ap140429.html>amazing</a> <a href=https://apod.nasa.gov/apod/ap121003.html>shape</a> reminiscent of a giant <a href=https://en.wikipedia.org/wiki/Phoenix_(mythology)>phoenix</a>.
With camera equipment at the ready, two quick sky images were taken, followed immediately by a third of the land.
The mountain in the background is <a href="https://www.youtube.com/watch?v=3BuhpUn0LsE">Helgafell</a>, while the small foreground river is called Kaldá, both located about 30 kilometers north of Iceland's capital <a href=https://youtu.be/-5exa7svE5Y>Reykjavík</a>.
<a href=https://c2.staticflickr.com/8/7071/7180595308_f6ba60d0b8_b.jpg>Seasoned skywatchers</a> will note that just above the mountain, toward the left, is the <a href=https://apod.nasa.gov/apod/ap101117.html>constellation of Orion</a>, while the <a href=https://apod.nasa.gov/apod/ap140225.html>Pleiades</a> <a href="http://asterisk.apod.com/viewtopic.php?f=24&amp;t=18009">star cluster</a> is also visible just above the frame center.
The 2016 <a href=https://spaceplace.nasa.gov/aurora/>aurora</a>, which lasted only a minute and was soon gone forever -- would possibly be dismissed as a <a href=https://en.wikipedia.org/wiki/Tall_tale>fanciful fable</a> -- were it not captured in the <a href=https://www.facebook.com/Icelandic.Photos/photos/pb.1859684057503918.-2207520000.1458064624./2130278890444432/>featured, digitally-composed, image mosaic</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>鳳凰</td><td>hōng-hông</td><td>hōng-hông</td><td>鳳凰</td><td>phoenix</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>粒子</td><td>lia̍p-chú</td><td>lia̍p-tsú</td><td>粒子</td><td>particle</td></tr><tr><td>大氣層</td><td>tōa-khì-chân</td><td>tuā-khì-tsân</td><td>大氣層</td><td>atmosphere</td></tr><tr><td>kha-mé-lah</td><td>kha-mé-lah</td><td>kha-mé-lah</td><td>相機</td><td>camera</td></tr><tr><td>相機</td><td>siòng-ki</td><td>siòng-ki</td><td>相機</td><td>camera</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>昴宿星團</td><td>Báu-siù seng-thoân</td><td>Báu-siù seng-thuân</td><td>昴宿星團</td><td>Pleiades star cluster</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240224/>昨昏 ê 圖：Odysseus 號 飛 tuì 月球 去</a>
</span><span class=post_next><a href=https://apod.tw/daily/20240226/>明仔載 ê 圖：火星 衛星 kah 衛星之間 ê 互食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>