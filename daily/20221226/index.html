<!doctype html><html lang=en><head><title>Ngc 6164：龍卵星雲 kah 星雲暈 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 6164：龍卵星雲 kah 星雲暈"><meta property="og:description" content="中央 ê 恆星會當做出所有 ê 物件。伊是一粒較罕得看著、高溫、足光 ê O 型星。"><meta property="og:url" content="https://apod.tw/daily/20221226/"><meta property="og:image" content="https://apod.nasa.gov/apod/fap/image/2212/DragonsEgg_Croman_960.jpg"><link rel=canonical href=https://apod.tw/daily/20221226/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. December 2022</p><h1 class=post_title>NGC 6164：龍卵星雲 kah 星雲暈</h1><div class=post_body><div class=post_inner><img src=https://apod.nasa.gov/apod/fap/image/2212/DragonsEgg_Croman_960.jpg alt=/home/runner/work/apod-taigi.github.io/apod-taigi.github.io/content/daily/2022/12/20221226.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221226.html>NGC 6164: Dragon's Egg Nebula and Halo</a></li><li>影像來源 kah 版權：<a href=https://www.rc-astro.com/about.html>Russell Croman</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cldrlmolw0uff01tjgc1cduup height=180 width=500 frameborder=0 scrolling=no></iframe></div><h2 id=漢羅-ngc-6164龍卵星雲-kah-星雲暈>[漢羅] NGC 6164：龍卵星雲 kah 星雲暈</h2><p>中央 ê 恆星會當做出所有 ê 物件。
這粒星叫做 <a href=https://en.wikipedia.org/wiki/Dragon%27s_Egg>龍卵</a>，是一粒較罕得看著、高溫、足光 ê <a href=http://www.atlasoftheuniverse.com/startype.html>O 型星</a>。
伊 ê 質量差不多是太陽 ê 40 倍。
伊毋但生出這个足複雜 ê 星雲 (<a href=https://apod.nasa.gov/apod/ap060606.html>NGC 6164</a>) 踅 tī 伊邊仔，嘛生出藍色 ê 星雲暈 kā 伊包起來。
伊 ê 名有一部份是 ùi 這張美麗 ê NGC 6188 來--ê，就叫做 <a href=https://apod.tw/daily/20220607/>戰鬥龍 Ara</a>。
閣 3-4 百萬年，這粒大質量恆星應該就會結束伊 ê 性命，變做 <a href=https://imagine.gsfc.nasa.gov/science/objects/supernovae1.html>超新星爆炸</a>。
<a href=http://www.gemini.edu/node/188>這个星雲</a> ê 大細有 4 光年闊，是雙極對稱 ê 結構，予伊看起來較成是一般 ê <a href=https://en.wikipedia.org/wiki/Planetary_nebula>行星形星雲</a>，就是氣體 <a href=https://apod.nasa.gov/apod/ap120831.html>包</a> tī 欲死 ê 類太陽恆星外口。
NGC 6164 kah 其他足濟 行星形星雲 仝款，嘛有一个闊闊 <a href=https://ui.adsabs.harvard.edu/abs/1985PASP...97..780F/abstract>暗暗 ê 星雲暈</a>，就是這張 <a href=https://www.rc-astro.com/photo/id1255_big.html>深空望遠鏡影像</a> 內底藍色 ê 部份。
這个藍色星雲暈，應該是 O 型星 tī 早期較活潑 ê 階段 擲--出來 ê 物質。
伊落尾會湠到邊仔 ê <a href=http://www-ssg.sr.unh.edu/ism/what1.html>星際介質</a> 去。
NGC 6164 離咱有 4200 <a href=https://spaceplace.nasa.gov/light-year/en/>光年</a> 遠，就 tī 南天星座 <a href=https://en.wikipedia.org/wiki/Steel_square>角尺</a> ê 星座 (<a href=http://www.hawastsoc.org/deepsky/nor/index.html>矩尺座</a>) 遐。</p><h2 id=poj-ngc-6164-lêng-nng-seng-hûn-kah-seng-hē-ng>[POJ] NGC 6164: Lêng-nn̄g-seng-hûn kah Seng-hē-n̄g</h2><p>Tiong-ng ê hêng-chheⁿ ē-tàng chò-chhut só͘-ū ê mi̍h-kiāⁿ.
Chit lia̍p chheⁿ kiò-chò Lêng-nn̄g, sī chi̍t lia̍p khah hán-tit khòaⁿ-tio̍h, ko-un, chiok kng ê O hêng chheⁿ.
I ê chit-liōng chha-put-to sī Thài-iông ê 40 poe.
I m̄-nā seⁿ-chhut chit-ê chiok ho̍k-cha̍p ê seng-hûn (NGC 6164) se̍h tī i piⁿ-á, mā seⁿ-chhut nâ-sek ê seng-hûn-n̄g kā i pau--khí-lâi.
I ê miâ ū chi̍t-pō͘-hūn sī ùi chit tiuⁿ bí-lē ê NGC 6188 lâi--ê, to̍h kiò-chò Chiàn-tàu-lêng Ara.
Koh 3-4 pah-bān nî, chit lia̍p tōa-chit-liōng hêng-chheⁿ èng-kai to̍h ē kiat-sok i ê sèⁿ-miā, piàn-chò chhiau-sin-seng po̍k-chà.
Chit ê seng-hûn ê tōa-sè ū 4 kng-nî khoah, sī siang-ke̍k tùi-chhèng ê kiat-kò͘, hō͘ i khòaⁿ--khí-lâi khah sêng sī it-poaⁿ ê kiâⁿ-chheⁿ-hêng seng-hûn, to̍h sī khì-thé pau tī beh sí ê lūi-thài-iông hêng-chheⁿ gōa-kháu.
NGC 6164 kah kî-tha chiok chōe kiâⁿ-chheⁿ-hêng seng-hûn kāng-khoán, mā ū chi̍t ê khoah-khoah àm-àm ê seng-hûn-n̄g, to̍h sī chit tiuⁿ chhim-khong bōng-oán-kiàⁿ iáⁿ-siōng lāi-té nâ-sek ê pō͘-hūn.
Chit ê nâ-sek seng-hûn-n̄g, èng-kai sī O hêng chheⁿ tī chá-kî khah oa̍h-phoat ê kai-tōaⁿ tàn--chhut-lâi ê bu̍t-chit.
I lo̍h-bóe ē thòaⁿ kàu piⁿ-á ê seng-chè-kài-chit khì.
NGC 6164 lī lán ū 4200 kng-nî hn̄g, to̍h tī lâm-thian seng-chō kak-chhioh ê seng-chō (Kū-chhioh-chō) hiah.</p><h2 id=kip-ngc-6164-lîng-nng-sing-hûn-kah-sing-hē-ng>[KIP] NGC 6164: Lîng-nn̄g-sing-hûn kah Sing-hē-n̄g</h2><p>Tiong-ng ê hîng-tshenn ē-tàng tsò-tshut sóo-ū ê mi̍h-kiānn.
Tsit lia̍p tshenn kiò-tsò Lîng-nn̄g, sī tsi̍t lia̍p khah hán-tit khuànn-tio̍h, ko-un, tsiok kng ê O hîng tshenn.
I ê tsit-liōng tsha-put-to sī Thài-iông ê 40 pue.
I m̄-nā senn-tshut tsit-ê tsiok ho̍k-tsa̍p ê sing-hûn (NGC 6164) se̍h tī i pinn-á, mā senn-tshut nâ-sik ê sing-hûn-n̄g kā i pau--khí-lâi.
I ê miâ ū tsi̍t-pōo-hūn sī uì tsit tiunn bí-lē ê NGC 6188 lâi--ê, to̍h kiò-tsò Tsiàn-tàu-lîng Ara.
Koh 3-4 pah-bān nî, tsit lia̍p tuā-tsit-liōng hîng-tshenn ìng-kai to̍h ē kiat-sok i ê sènn-miā, piàn-tsò tshiau-sin-sing po̍k-tsà.
Tsit ê sing-hûn ê tuā-sè ū 4 kng-nî khuah, sī siang-ki̍k tuì-tshìng ê kiat-kòo, hōo i khuànn--khí-lâi khah sîng sī it-puann ê kiânn-tshenn-hîng sing-hûn, to̍h sī khì-thé pau tī beh sí ê luī-thài-iông hîng-tshenn guā-kháu.
NGC 6164 kah kî-tha tsiok tsuē kiânn-tshenn-hîng sing-hûn kāng-khuán, mā ū tsi̍t ê khuah-khuah àm-àm ê sing-hûn-n̄g, to̍h sī tsit tiunn tshim-khong bōng-uán-kiànn iánn-siōng lāi-té nâ-sik ê pōo-hūn.
Tsit ê nâ-sik sing-hûn-n̄g, ìng-kai sī O hîng tshenn tī tsá-kî khah ua̍h-phuat ê kai-tuānn tàn--tshut-lâi ê bu̍t-tsit.
I lo̍h-bué ē thuànn kàu pinn-á ê sing-tsè-kài-tsit khì.
NGC 6164 lī lán ū 4200 kng-nî hn̄g, to̍h tī lâm-thian sing-tsō kak-tshioh ê sing-tsō (Kū-tshioh-tsō) hiah.</p><h2 id=english-ngc-6164-dragons-egg-nebula-and-halo>[English] NGC 6164: Dragon's Egg Nebula and Halo</h2><p>The star at the center created everything.
Known as the <a href=https://en.wikipedia.org/wiki/Dragon%27s_Egg>Dragon's Egg</a>, this star -- a rare, hot, luminous <a href=http://www.atlasoftheuniverse.com/startype.html>O-type</a> star some 40 times as massive as the Sun -- created not only the complex nebula (<a href=https://apod.nasa.gov/apod/ap060606.html>NGC 6164</a>) that immediately surrounds it, but also the encompassing blue halo.
Its name is derived, in part, from the region's proximity to the picturesque NGC 6188, known as the fighting <a href=https://apod.nasa.gov/apod/ap220607.html>Dragons of Ara</a>.
In another three to four million years the massive star will likely end its life in a <a href=https://imagine.gsfc.nasa.gov/science/objects/supernovae1.html>supernova explosion</a>.
Spanning around 4 light-years, <a href=http://www.gemini.edu/node/188>the nebula itself</a> has a bipolar symmetry making it similar in appearance to more common <a href=https://en.wikipedia.org/wiki/Planetary_nebula>planetary nebulae</a> - the gaseous shrouds <a href=https://apod.nasa.gov/apod/ap120831.html>surrounding</a> dying sun-like stars.
Also like many planetary nebulae, NGC 6164 has been found to have an extensive, <a href=https://ui.adsabs.harvard.edu/abs/1985PASP...97..780F/abstract>faint halo</a>, revealed in blue in <a href=https://www.rc-astro.com/photo/id1255_big.html>this deep telescopic image</a> of the region.
Expanding into the surrounding <a href=http://www-ssg.sr.unh.edu/ism/what1.html>interstellar medium</a>, the material in the blue halo was likely expelled from an earlier active phase of the O-star.
NGC 6164 lies 4,200 <a href=https://spaceplace.nasa.gov/light-year/en/>light-years</a> away in the southern constellation of the <a href=https://en.wikipedia.org/wiki/Steel_square>Carpenter's Square</a> (<a href=http://www.hawastsoc.org/deepsky/nor/index.html>Norma</a>).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 6164</td><td>NGC lio̍k-it-lio̍k-sù</td><td>NGC lio̍k-it-lio̍k-sù</td><td>NGC 6164</td><td>NGC 6164</td></tr><tr><td>龍卵星雲</td><td>Lêng-nn̄g-seng-hûn</td><td>Lîng-nn̄g-sing-hûn</td><td>龍蛋星雲</td><td>Dragon's Egg Nebula</td></tr><tr><td>星雲暈</td><td>seng-hē-n̄g</td><td>sing-hē-n̄g</td><td>星雲暈</td><td>nebula halo</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>戰鬥龍 Ara</td><td>Chiàn-tàu-lêng</td><td>Tsiàn-tàu-lîng</td><td>戰鬥龍 Ara</td><td>fighting Dragons of Ara</td></tr><tr><td>大質量恆星</td><td>tōa-chit-liōng hêng-chheⁿ</td><td>tuā-tsit-liōng hîng-tshenn</td><td>大質量恆星</td><td>massive star</td></tr><tr><td>行星形星雲</td><td>kiâⁿ-chhiⁿ-hêng seng-hûn</td><td>kiânn-tshinn-hîng sing-hûn</td><td>行星狀星雲</td><td>planetary nebulae</td></tr><tr><td>雙極對稱</td><td>siang-ke̍k tùi-chhèng</td><td>siang-ki̍k tuì-tshìng</td><td>雙極對稱</td><td>bipolar symmetry</td></tr><tr><td>類太陽恆星</td><td>lūi-thài-iông hêng-chheⁿ</td><td>luī-thài-iông hîng-tshenn</td><td>類太陽恆星</td><td>sun-like star</td></tr><tr><td>O 型星</td><td>O hêng chhiⁿ</td><td>O hîng tshinn</td><td>O 型星</td><td>O-type star</td></tr><tr><td>星際介質</td><td>seng-chè-kài-chit</td><td>sing-tsè-kài-tsit</td><td>星際介質</td><td>interstellar medium</td></tr><tr><td>矩尺座</td><td>Kū-chhioh-chō</td><td>Kū-tshioh-tsō</td><td>矩尺座</td><td>Norma</td></tr><tr><td>角尺</td><td>kak-chhioh</td><td>kak-chhioh</td><td>角尺</td><td>Carpenter's Square</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221225/>昨昏 ê 圖：雙生仔座流星雨 kah 手囊山</a>
</span><span class=post_next><a href=https://apod.tw/daily/20221227/>明仔載 ê 圖：挪威天頂 完整 ê 圓箍仔虹</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>