<!doctype html><html lang=en><head><title>La palma 天文台 天頂 ê 銀河 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="La Palma 天文台 天頂 ê 銀河"><meta property="og:description" content="夜空是發生啥物代誌？為著欲揣出這个答案，全球 ê 天文望遠鏡攏看 tùi 深空去。"><meta property="og:url" content="https://apod.tw/daily/20230718/"><meta property="og:image" content="https://apod.nasa.gov/apod/image/2307/MwLaPalma_Rosadzinski_960_annotated.jpg"><link rel=canonical href=https://apod.tw/daily/20230718/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. July 2023</p><h1 class=post_title>La Palma 天文台 天頂 ê 銀河</h1><div class=post_body><div class=post_inner><img src=https://apod.nasa.gov/apod/image/2307/MwLaPalma_Rosadzinski_960_annotated.jpg alt=/home/runner/work/apod-taigi.github.io/apod-taigi.github.io/content/daily/2023/07/20230718.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230718.html>Milky Way above La Palma Observatory</a></li><li>影像來源 kah 版權：<a href=https://www.instagram.com/krakow_astrophotography/>Marcin Rosadziński</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clou6m3zg002c01u7dp2i873w height=180 width=500 frameborder=0 scrolling=no></iframe></div><h2 id=漢羅-la-palma-天文台-天頂-ê-銀河>[漢羅] La Palma 天文台 天頂 ê 銀河</h2><p>夜空是發生啥物代誌？
為著欲 <a href=https://upload.wikimedia.org/wikipedia/commons/4/49/Cat_investigates_washing_machine_2003-07-03.png>揣出</a> 這个答案，全球 ê 天文望遠鏡攏 <a href=https://apod.nasa.gov/apod/ap170221.html>看 tùi</a> 深空去。
探索 ê 目標包括欲了解 <a href=https://apod.nasa.gov/apod/ap230715.html>早期宇宙</a>，<a href=https://cneos.jpl.nasa.gov/about/neo_groups.html>搜揣追蹤會威脅地球 ê 小行星</a>、揣 <a href=https://exoplanets.nasa.gov/>有外星性命 ê 系外行星</a>、kah <a href=https://apod.nasa.gov/apod/ap200217.html>監看恆星</a> 來幫贊咱閣較了解咱 ê 太陽。
<a href=https://www.instagram.com/p/Cs_zV9fIztu/>這張組合影像</a> ê 前景 kah 背景是 4 月 ê 時陣 tī <a href=https://en.wikipedia.org/wiki/Spain>西班牙</a> <a href=https://en.wikipedia.org/wiki/Canary_Islands>Canary 群島</a> ê <a href=https://youtu.be/Ub9622tvuUM>La Palma 島</a> 翕--ê。
相片內底有幾若个 <a href=https://youtu.be/ADH89JORFY4>Roque de los Muchachos 天文台</a> ê 天文望遠鏡，背景是烏暗 ê 夜空。
前景 ê 望遠鏡，ùi 倒爿到正爿是 <a href=https://en.wikipedia.org/wiki/MAGIC_(telescope)>Magic</a> 1, <a href=https://en.wikipedia.org/wiki/Galileo_National_Telescope>Galileo</a>, <a href=https://apod.nasa.gov/apod/ap200724.html>Magic</a> 2, <a href=http://www.gtc.iac.es/gtc/gtc.php>Gran Canarian</a>, kah <a href=https://www.lst1.iac.es/>LST</a>。
背景 ê 天色 較 hŏng 注意--ê，是 <a href=https://solarsystem.nasa.gov/resources/285/the-milky-way-galaxy/>銀河系</a> ê <a href=https://apod.nasa.gov/apod/ap230620.html>中央帶</a>、<a href=https://chandra.harvard.edu/photo/constellations/sagittarius.html>人馬座</a>、<a href=https://en.wikipedia.org/wiki/Ophiuchus>蛇夫座</a> kah <a href=https://apod.nasa.gov/apod/ap210616.html>天蝎座</a>、發紅光 ê <a href=https://apod.nasa.gov/apod/ap220812.html>鴟鴞星雲</a> kah <a href=https://www.nasa.gov/feature/goddard/2017/messier-8-the-lagoon-nebula>內海仔星雲</a>、閣有 <a href=https://en.wikipedia.org/wiki/Alpha_Sagittarii>天淵三</a> kah <a href=https://apod.nasa.gov/apod/ap220126.html>心宿二</a>。
因為有 <a href=https://en.wikipedia.org/wiki/Observatory>這寡天文台</a>，<a href=https://apod.nasa.gov/apod/ap190818.html>人類</a> 才有法度 tī 過去 100 冬內，tùi 咱 <a href=https://solarsystem.nasa.gov/skywatching/home/>夜空</a> ê 了解，比 <a href=https://en.wikipedia.org/wiki/Human_history#/media/File:World-population-1750-2015-and-un-projection-until-2100.png>人類過去</a> tùi 宇宙 ê 了解閣較濟。</p><h2 id=poj-la-palma-thian-bûn-tâi-thiⁿ-téng-ê-gîn-hô>[POJ] La Palma Thian-bûn-tâi thiⁿ-téng ê Gîn-hô</h2><p>Iā-khong sī hoat-seng siáⁿ-mih tāi-chì?
Ūi-tio̍h beh chhōe-chhut chit-ê tap-àn, choân-kiû ê thian-bûn bōng-oán-kiàⁿ lóng khòaⁿ tùi chhim-khong khì.
Thàm-soh ê bo̍k-piau pau-koat beh liáu-kái chá-kî ú-tiū, chhiau-chhōe tui-chong ē ui-hia̍p Tē-kiû ê sió-kiâⁿ-chhiⁿ, chhōe ū gōa-chhiⁿ-sìⁿ-miā ê hē-gōa kiâⁿ-chhiⁿ, kah kàm-khòaⁿ hêng-chhiⁿ lâi pang-chān lán koh-khah liáu-kái lán ê Thài-iông.
Chit-tiuⁿ cho͘-ha̍p iáⁿ-siōng ê chiân-kéng kah pōe-kéng sī 4 goe̍h ê sî-chūn tī Se-pan-gâ Canary kûn-tó ê La Palma tó hip--ê.
Siòng-phìⁿ lāi-té ū kúi-nā ê Roque de los Muchachos Thian-bûn-tâi ê thian-bûn bōng-oán-kiàⁿ, pōe-kéng sī o͘-àm ê iā-khong.
Chiân-kéng ê bōng-oán-kiàⁿ, ùi tò-pêng kàu chiàⁿ-pêng sī Magic 1, Galileo, Magic 2, Gran Canarian, kah LST.
Pōe-kéng ê thiⁿ-sek khah hőng chù-ì--ê, sī Gîn-hô-hē ê tiong-ng tòa, Jîn-má-chō, Siâ-hu-chō kah Thian-giat-chō, hoat âng-kng ê Bā-hio̍h seng-hûn kah Lāi-hái-á seng-hûn, koh-ū Thian-ian-saⁿ kah Sim-siù-jī.
In-ūi ū chit kóa Thian-bûn-tâi, jîn-lūi chiah ū-hoat-tō͘ tī kòe-khì 100 tang lāi, tùi lán iā-khong ê liáu-kái, pí jîn-lūi kè-khì tùi ú-tiū ê liáu-kái koh khah chē.</p><h2 id=kip-la-palma-thian-bûn-tâi-thinn-tíng-ê-gîn-hô>[KIP] La Palma Thian-bûn-tâi thinn-tíng ê Gîn-hô</h2><p>Iā-khong sī huat-sing siánn-mih tāi-tsì?
Uī-tio̍h beh tshuē-tshut tsit-ê tap-àn, tsuân-kiû ê thian-bûn bōng-uán-kiànn lóng khuànn tuì tshim-khong khì.
Thàm-soh ê bo̍k-piau pau-kuat beh liáu-kái tsá-kî ú-tiū, tshiau-tshuē tui-tsong ē ui-hia̍p Tē-kiû ê sió-kiânn-tshinn, tshuē ū guā-tshinn-sìnn-miā ê hē-guā kiânn-tshinn, kah kàm-khuànn hîng-tshinn lâi pang-tsān lán koh-khah liáu-kái lán ê Thài-iông.
Tsit-tiunn tsoo-ha̍p iánn-siōng ê tsiân-kíng kah puē-kíng sī 4 gue̍h ê sî-tsūn tī Se-pan-gâ Canary kûn-tó ê La Palma tó hip--ê.
Siòng-phìnn lāi-té ū kuí-nā ê Roque de los Muchachos Thian-bûn-tâi ê thian-bûn bōng-uán-kiànn, puē-kíng sī oo-àm ê iā-khong.
Tsiân-kíng ê bōng-uán-kiànn, uì tò-pîng kàu tsiànn-pîng sī Magic 1, Galileo, Magic 2, Gran Canarian, kah LST.
Puē-kíng ê thinn-sik khah hőng tsù-ì--ê, sī Gîn-hô-hē ê tiong-ng tuà, Jîn-má-tsō, Siâ-hu-tsō kah Thian-giat-tsō, huat âng-kng ê Bā-hio̍h sing-hûn kah Lāi-hái-á sing-hûn, koh-ū Thian-ian-sann kah Sim-siù-jī.
In-uī ū tsit kuá Thian-bûn-tâi, jîn-luī tsiah ū-huat-tōo tī kuè-khì 100 tang lāi, tuì lán iā-khong ê liáu-kái, pí jîn-luī kè-khì tuì ú-tiū ê liáu-kái koh khah tsē.</p><h2 id=english-milky-way-above-la-palma-observatory>[English] Milky Way above La Palma Observatory</h2><p>What's happening in the night sky?
To help find out, telescopes all over the globe will be <a href=https://apod.nasa.gov/apod/ap170221.html>pointing</a> into deep space.
<a href=https://upload.wikimedia.org/wikipedia/commons/4/49/Cat_investigates_washing_machine_2003-07-03.png>Investigations</a> will include trying to understand the <a href=https://apod.nasa.gov/apod/ap230715.html>early universe</a>, finding and tracking <a href=https://cneos.jpl.nasa.gov/about/neo_groups.html>Earth-menacing asteroids</a>, searching for <a href=https://exoplanets.nasa.gov/>planets that might contain extra-terrestrial life</a>, and <a href=https://apod.nasa.gov/apod/ap200217.html>monitoring stars</a> to help better understand our Sun.
The <a href=https://www.instagram.com/p/Cs_zV9fIztu/>featured composite</a> includes foreground and background images taken in April from a mountaintop on <a href=https://youtu.be/Ub9622tvuUM>La Palma</a> island in the <a href=https://en.wikipedia.org/wiki/Canary_Islands>Canary Islands</a> of <a href=https://en.wikipedia.org/wiki/Spain>Spain</a>.
Pictured, several telescopes from the <a href=https://youtu.be/ADH89JORFY4>Roque de los Muchachos Observatory</a> are shown in front of a dark night sky.
Telescopes in the foreground include, left to right, <a href=https://en.wikipedia.org/wiki/MAGIC_(telescope)>Magic</a> 1, <a href=https://en.wikipedia.org/wiki/Galileo_National_Telescope>Galileo</a>, <a href=https://apod.nasa.gov/apod/ap200724.html>Magic</a> 2, <a href=http://www.gtc.iac.es/gtc/gtc.php>Gran Canarian</a>, and <a href=https://www.lst1.iac.es/>LST</a>.
Sky highlights in the background include the <a href=https://apod.nasa.gov/apod/ap230620.html>central band</a> of our <a href=https://solarsystem.nasa.gov/resources/285/the-milky-way-galaxy/>Milky Way Galaxy</a>, the constellations of <a href=https://chandra.harvard.edu/photo/constellations/sagittarius.html>Sagittarius</a>, <a href=https://en.wikipedia.org/wiki/Ophiuchus>Ophiuchus</a> and <a href=https://apod.nasa.gov/apod/ap210616.html>Scorpius</a>, the red-glowing <a href=https://apod.nasa.gov/apod/ap220812.html>Eagle</a> and <a href=https://www.nasa.gov/feature/goddard/2017/messier-8-the-lagoon-nebula>Lagoon Nebulas</a>, and the stars <a href=https://en.wikipedia.org/wiki/Alpha_Sagittarii>Alrami</a> and <a href=https://apod.nasa.gov/apod/ap220126.html>Antares</a>.
Due to <a href=https://en.wikipedia.org/wiki/Observatory>observatories</a> like this, <a href=https://apod.nasa.gov/apod/ap190818.html>humanity</a> has understood more about our <a href=https://solarsystem.nasa.gov/skywatching/home/>night sky</a> in the past 100 years than ever before in all of <a href=https://en.wikipedia.org/wiki/Human_history#/media/File:World-population-1750-2015-and-un-projection-until-2100.png>human history</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>小行星</td><td>sió-kiâⁿ-chhiⁿ</td><td>sió-kiânn-tshinn</td><td>小行星</td><td>asteroids</td></tr><tr><td>外星性命</td><td>gōa-chhiⁿ-sìⁿ-miā</td><td>guā-tshinn-sìnn-miā</td><td>外星性命</td><td>extra-terrestrial life</td></tr><tr><td>系外行星</td><td>hē-gōa-kiâⁿ-chhiⁿ</td><td>hē-guā-kiânn-tshinn</td><td>系外行星</td><td>exoplanet</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>中央帶</td><td>tiong-ng-tòa</td><td>tiong-ng-tuà</td><td>中央帶</td><td>central band</td></tr><tr><td>人馬座</td><td>Jîn-má-chō</td><td>Jîn-má-tsō</td><td>人馬座</td><td>Sagittarius</td></tr><tr><td>蛇夫座</td><td>Siâ-hu-chō</td><td>Siâ-hu-tsō</td><td>蛇夫座</td><td>Ophiuchus</td></tr><tr><td>天蝎座</td><td>Thian-giat-chō</td><td>Thian-giat-tsō</td><td>天蝎座</td><td>Scorpius</td></tr><tr><td>鴟鴞星雲</td><td>Ba̍h-hio̍h-seng-hûn</td><td>Ba̍h-hio̍h-sing-hûn</td><td>老鷹星雲</td><td>Eagle Nebulas</td></tr><tr><td>內海仔星雲</td><td>Lāi-hái-á seng-hûn</td><td>Lāi-hái-á sing-hûn</td><td>潟湖星雲</td><td>Lagoon Nebulas</td></tr><tr><td>天淵三</td><td>Thian-ian-saⁿ</td><td>Thian-ian-sann</td><td>天淵三</td><td>Alrami</td></tr><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230717/>昨昏 ê 圖：獅仔座 CW 星 ê 殼 kah 光弧</a>
</span><span class=post_next><a href=https://apod.tw/daily/20230719/>明仔載 ê 圖：月船三號發射，欲去月球</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>