<!doctype html><html lang=en><head><title>星系相戰： m81 kah m82 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="星系相戰：M81 kah M82"><meta property="og:description" content="相片中央彼兩个星系是 tī 北天 ê 大熊座遐。毋過實際上是離足遠--ê，有 1200 萬光年遐爾遠。"><meta property="og:url" content="https://apod.tw/daily/20230120/"><meta property="og:image" content="https://apod.nasa.gov/apod/image/2301/AUFSCHNAITER_Andreas_APOD_Bode_Cigare1024.jpg"><link rel=canonical href=https://apod.tw/daily/20230120/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. January 2023</p><h1 class=post_title>星系相戰：M81 kah M82</h1><div class=post_body><div class=post_inner><img src=https://apod.nasa.gov/apod/image/2301/AUFSCHNAITER_Andreas_APOD_Bode_Cigare1024.jpg alt=/home/runner/work/apod-taigi.github.io/apod-taigi.github.io/content/daily/2023/01/20230120.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230120.html>Galaxy Wars: M81 and M82</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/aufschnaiter_photography/>Andreas Aufschnaiter</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cle5vrza305fa01tj526k2zjn height=180 width=500 frameborder=0 scrolling=no></iframe></div><h2 id=漢羅-星系相戰m81-kah-m82>[漢羅] 星系相戰：M81 kah M82</h2><p>相片中央彼兩个星系是 tī 北天 ê 大熊座遐。
毋過實際上 in 是離足遠--ê，有 1200 萬光年遐爾遠。
正爿彼个有大支捲螺仔手骨、黃色星系核 ê <a href=https://apod.nasa.gov/apod/ap190417.html>捲螺仔星系是 M81</a>。
伊嘛叫做 Bode 星系，有 10 萬光年遐爾大。
倒爿彼个大管薰外形 ê <a href=https://apod.nasa.gov/apod/ap190723.html>不規則星系是 M82</a>。
過去這十億年來，這對星系 ê 引力一直 leh 相戰。
Tī 宇宙內底，星系互相接近 ê 連紲過程中，<a href=https://phys.org/news/2019-11-astronomers-stellar-halo.html>每一个星系 ê 引力</a> 會一直影響著另外一个星系。
In 上尾一擺互踅持續 1 億年矣。
真有可能是因為按呢去加強 <a href="http://www.youtube.com/watch?v=0seVq5ydqzk">M81</a> ê 密度波，造成 M81 ê 捲螺仔手骨變較大支。
<a href=https://hubblesite.org/contents/news-releases/2001/news-2001-08.html>M82</a> 有足活潑 ê 恆星形成區，而且相挵 ê 氣體雲會產生足強 ê 能量，所以這个星系會 <a href=https://chandra.harvard.edu/photo/2006/m82/>發出 X-光</a>。
閣紲落來幾若百萬年，兩个星系 ê 引力會繼續相搝，落尾會合併做 <a href=https://science.nasa.gov/science-news/science-at-nasa/2012/31may_andromeda/>一个星系</a>。
這个系外星系 ê 景色嘛包括其他 kah <a href=http://www.atlasoftheuniverse.com/galgrps/m81.html>M81 有交互作用 ê 成員</a>。
有 倒爿下跤 ê 大捲螺仔星系 NGC 3077，kah 正爿頂懸 ê NGC 2976。
這幅闊幅相片是 tī 奧地利 Alps 山 ê <a href=https://www.instagram.com/p/CnSTIpuLZFV/>夜空翕--ê</a>。
相片 ê 前景攏是累積光通量 ê 星雲。
這寡暗暗 <a href=https://apod.nasa.gov/apod/ap160428.html>沙沙 ê 星際雲</a>，是反射咱銀河盤頂懸 ê 恆星光造成--ê。</p><h2 id=poj-seng-hē-sio-chiàn-m81-kah-m82>[POJ] Seng-hē sio-chiàn: M81 kah M82</h2><p>Siòng-phìⁿ tiong-ng hit nn̄g ê seng-hē sī tī pak-thian ê Tāi-hîm-chō hiah.
M̄-koh si̍t-chè siōng in sī lī chiok hn̄g--ê, ū 1200 bān kng-nî hiah-nī hn̄g.
Chiàⁿ-pêng hit-ê ū tōa-ki kńg-lê-á chhiú-kut, n̂g-sek seng-hē-he̍k ê kńg-lê-á seng-hē sī M81.
I mā kiò-chò Bode seng-hē, ū 10 bān kng-nî hiah-nī tōa.
Tò-pêng hit-ê tōa-kóng-hun gōa-hêng ê put-kui-chek-seng-hē sī M82.
Kòe-khì che cha̍p-ek nî lâi, chit tùi seng-hē ê ín-le̍k it-ti̍t leh sio-chiàn.
Tī ú-tiū lāi-té, seng-hē hō͘-siong chiap-kīn ê liân-sòa kòe-têng tiong, múi chi̍t ê seng-hē ê ín-le̍k ē it-ti̍t eng-hiông tio̍h lēng-gōa chi̍t ê seng-hē.
In siōng bóe chi̍t-pái hō͘-se̍h chhî-sio̍k 1 ek nî ah.
Chin ū khó-lêng sī án-ne khì ka-kiông M81 ê bi̍t-tō͘-pho, chō-sêng M81 ê kńg-lê-á chhiú-kut pian kah khah tōa ki.
M82 ū chiok oa̍h-phoat ê hêng-chheⁿ hêng-sêng-khu, jî-chhiáⁿ sio-lòng ê khì-thé-hûn ē sán-seng chiok kiong ê lêng-liōng, só͘-í chit ê seng-hē ē hoat-chhut X-kng.
Koh sòa-lo̍h-lâi kúi-ā pah-bān nî, nn̄g ê seng-hē ê ín-le̍k ē kè-sio̍k sio giú, lo̍h-bóe ē ha̍p-pèng chò chi̍t ê seng-hē.
Chit ê seng-hē ê kéng-sek mā pau-koat kî-tha kah M81 ū kau-hō͘-chok-iōng ê sêng-goân.
Ū tò-pêng ē-kha ê tōa kńg-lê-á seng-hē NGC 3077, kah chiàⁿ-pêng téng-koân ê NGC 2976.
Chit pak khoah-pak siòng-phìⁿ sī tī Ò-tē-lī Alps soaⁿ ê iā-khong hip--ê.
Siòng-phìⁿ ê chiân-kéng lóng sī lúi-chek kng-thong-liōng ê seng-hûn.
Chit-kóa àm-àm soa-soa ê seng-chè-hûn, sī hoán-siā lán Gîn-hô-pôaⁿ téng-koân ê hêng-chheⁿ-kng chō-sêng--ê.</p><h2 id=kip-sing-hē-sio-tsiàn-m81-kah-m82>[KIP] Sing-hē sio-tsiàn: M81 kah M82</h2><p>Siòng-phìnn tiong-ng hit nn̄g ê sing-hē sī tī pak-thian ê Tāi-hîm-tsō hiah.
M̄-koh si̍t-tsè siōng in sī lī tsiok hn̄g--ê, ū 1200 bān kng-nî hiah-nī hn̄g.
Tsiànn-pîng hit-ê ū tuā-ki kńg-lê-á tshiú-kut, n̂g-sik sing-hē-hi̍k ê kńg-lê-á sing-hē sī M81.
I mā kiò-tsò Bode sing-hē, ū 10 bān kng-nî hiah-nī tuā.
Tò-pîng hit-ê tuā-kóng-hun guā-hîng ê put-kui-tsik-sing-hē sī M82.
Kuè-khì tse tsa̍p-ik nî lâi, tsit tuì sing-hē ê ín-li̍k it-ti̍t leh sio-tsiàn.
Tī ú-tiū lāi-té, sing-hē hōo-siong tsiap-kīn ê liân-suà kuè-tîng tiong, muí tsi̍t ê sing-hē ê ín-li̍k ē it-ti̍t ing-hiông tio̍h līng-guā tsi̍t ê sing-hē.
In siōng bué tsi̍t-pái hōo-se̍h tshî-sio̍k 1 ik nî ah.
Tsin ū khó-lîng sī án-ne khì ka-kiông M81 ê bi̍t-tōo-pho, tsō-sîng M81 ê kńg-lê-á tshiú-kut pian kah khah tuā ki.
M82 ū tsiok ua̍h-phuat ê hîng-tshenn hîng-sîng-khu, jî-tshiánn sio-lòng ê khì-thé-hûn ē sán-sing tsiok kiong ê lîng-liōng, sóo-í tsit ê sing-hē ē huat-tshut X-kng.
Koh suà-lo̍h-lâi kuí-ā pah-bān nî, nn̄g ê sing-hē ê ín-li̍k ē kè-sio̍k sio giú, lo̍h-bué ē ha̍p-pìng tsò tsi̍t ê sing-hē.
Tsit ê sing-hē ê kíng-sik mā pau-kuat kî-tha kah M81 ū kau-hōo-tsok-iōng ê sîng-guân.
Ū tò-pîng ē-kha ê tuā kńg-lê-á sing-hē NGC 3077, kah tsiànn-pîng tíng-kuân ê NGC 2976.
Tsit pak khuah-pak siòng-phìnn sī tī Ò-tē-lī Alps suann ê iā-khong hip--ê.
Siòng-phìnn ê tsiân-kíng lóng sī luí-tsik kng-thong-liōng ê sing-hûn.
Tsit-kuá àm-àm sua-sua ê sing-tsè-hûn, sī huán-siā lán Gîn-hô-puânn tíng-kuân ê hîng-tshenn-kng tsō-sîng--ê.</p><h2 id=english-galaxy-wars-m81-and-m82>[English] Galaxy Wars: M81 and M82</h2><p>The two dominant galaxies near center are far far away, 12 million light-years distant toward the northern constellation of the Great Bear.
On the right, with grand spiral arms and bright yellow core is <a href=https://apod.nasa.gov/apod/ap190417.html>spiral galaxy M81</a>.
Also known as Bode's galaxy, M81 spans some 100,000 light-years.
On the left is cigar-shaped <a href=https://apod.nasa.gov/apod/ap190723.html>irregular galaxy M82</a>.
The pair have been locked in gravitational combat for a billion years.
<a href=https://phys.org/news/2019-11-astronomers-stellar-halo.html>Gravity from each galaxy</a> has profoundly affected the other during a series of cosmic close encounters.
Their last go-round lasted about 100 million years and likely raised density waves rippling around M81, resulting in the richness of <a href="http://www.youtube.com/watch?v=0seVq5ydqzk">M81</a>'s spiral arms.
<a href=https://hubblesite.org/contents/news-releases/2001/news-2001-08.html>M82</a> was left with violent star forming regions and colliding gas clouds so energetic that the galaxy <a href=https://chandra.harvard.edu/photo/2006/m82/>glows in X-rays</a>.
In the next few billion years, their continuing gravitational encounters will result in a merger, and a <a href=https://science.nasa.gov/science-news/science-at-nasa/2012/31may_andromeda/>single galaxy will remain</a>.
This extragalactic scenario also includes other members of the interacting <a href=http://www.atlasoftheuniverse.com/galgrps/m81.html>M81 galaxy group</a> with NGC 3077 below and right of the large spiral, and NGC 2976 at upper right in the frame.
<a href=https://www.instagram.com/p/CnSTIpuLZFV/>Captured under dark night skies</a> in the Austrian Alps, the foreground of the wide-field image is filled with integrated flux nebulae.
Those faint, <a href=https://apod.nasa.gov/apod/ap160428.html>dusty interstellar clouds</a> reflect starlight above the plane of our own Milky Way galaxy.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>M81</td><td>M peh-cha̍p-it</td><td>M peh-tsa̍p-it</td><td>M81</td><td>M81</td></tr><tr><td>M82</td><td>M peh-cha̍p-jī</td><td>M peh-tsa̍p-jī</td><td>M82</td><td>M82</td></tr><tr><td>大熊座</td><td>Tāi-hîm-chō</td><td>Tāi-hîm-tsō</td><td>大熊座</td><td>the Great Bear</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arms</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr><tr><td>Bode 星系</td><td>Bode seng-hē</td><td>Bode sing-hē</td><td>波德星系</td><td>Bode's galaxy</td></tr><tr><td>不規則星系</td><td>put-kui-chek-seng-hē</td><td>put-kui-tsik-sing-hē</td><td>不規則星系</td><td>irregular galaxy</td></tr><tr><td>密度波</td><td>bi̍t-tō͘-pho</td><td>bi̍t-tōo-pho</td><td>密度波</td><td>density waves</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star forming regions</td></tr><tr><td>X-光</td><td>X-kng</td><td>X-kng</td><td>X-光</td><td>X-ray</td></tr><tr><td>合併</td><td>ha̍p-pèng</td><td>ha̍p-pìng</td><td>合併</td><td>merger</td></tr><tr><td>系外星系</td><td>hē-gōa-seng-hē</td><td>hē-guā-sing-hē</td><td>系外星系</td><td>extragalactic</td></tr><tr><td>交互作用</td><td>kau-hō͘-chok-iōng</td><td>kau-hōo-tsok-iōng</td><td>交互作用</td><td>interacting</td></tr><tr><td>NGC 3077</td><td>NGC sam-khòng-chhit-chhit</td><td>NGC sam-khòng-tshit-tshit</td><td>NGC 3077</td><td>NGC 3077</td></tr><tr><td>NGC 2976</td><td>NGC jī-kiú-chhit-lio̍k</td><td>NGC jī-kiú-tshit-lio̍k</td><td>NGC 2976</td><td>NGC 2976</td></tr><tr><td>奧地利</td><td>Ò-tē-lī</td><td>Ò-tē-lī</td><td>奧地利</td><td>Austria</td></tr><tr><td>累積光通量</td><td>lúi-chek kng-thong-liōng</td><td>luí-tsik kng-thong-liōng</td><td>累積光通量</td><td>integrated flux</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>the plane of our own Milky Way galaxy</td></tr><tr><td>恆星光</td><td>hêng-chheⁿ-kng</td><td>hîng-tshenn-kng</td><td>星光</td><td>starlight</td></tr><tr><td>星際雲</td><td>seng-chè-hûn</td><td>sing-tsè-hûn</td><td>星際雲</td><td>interstellar clouds</td></tr><tr><td>氣體雲</td><td>khì-thé-hûn</td><td>khì-thé-hûn</td><td>氣體雲</td><td>gas clouds</td></tr><tr><td>星雲</td><td>seng-hûn</td><td>sing-hûn</td><td>星雲</td><td>nebulae</td></tr><tr><td>闊幅</td><td>khoah-pak</td><td>khuah-pak</td><td>廣角</td><td>wide-field</td></tr><tr><td>反射</td><td>hoán-siā</td><td>huán-siā</td><td>反射</td><td>reflect</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230119/>昨昏 ê 圖：海鷗星雲</a>
</span><span class=post_next><a href=https://apod.tw/daily/20230121/>明仔載 ê 圖：肉眼可見 ê ZTF 彗星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>