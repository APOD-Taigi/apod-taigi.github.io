<!doctype html><html lang=en><head><title>仙女座星系 過去 kah 未來 ê 恆星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙女座星系 過去 kah 未來 ê 恆星"><meta property="og:description" content="這張仙女座星系 ê 相片，毋若看會著恆星 tī 佗位，嘛看會著欲出世 ê 恆星會出現 tī 佗位。"><meta property="og:url" content="https://apod.tw/daily/20220523/"><meta property="og:image" content="https://apod.nasa.gov/apod/fap/image/2205/M31_HubbleSpitzerGendler_960.jpg"><link rel=canonical href=https://apod.tw/daily/20220523/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>23. May 2022</p><h1 class=post_title>仙女座星系 過去 kah 未來 ê 恆星</h1><div class=post_body><div class=post_inner><img src=https://apod.nasa.gov/apod/fap/image/2205/M31_HubbleSpitzerGendler_960.jpg alt=/home/runner/work/apod-taigi.github.io/apod-taigi.github.io/content/daily/2022/05/20220523.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220523.html>The Once and Future Stars of Andromeda</a></li><li>影像來源：<a href=https://www.nasa.gov/>NASA</a>, <a href=https://www.nsf.gov/>NSF</a>, <a href=https://www.nao.ac.jp/en/>NOAJ</a>, <a href=https://www.nasa.gov/mission_pages/hubble/main/index.html>Hubble</a>, <a href=https://subarutelescope.org/en/>Subaru</a>, <a href=https://noirlab.edu/public/programs/kitt-peak-national-observatory/nicholas-mayall-4m-telescope/>Mayall</a>, <a href=https://irsa.ipac.caltech.edu/data/DSS/>DSS</a>, <a href=https://www.spitzer.caltech.edu/>Spitzer</a>; 影像處理 kah 版權：<a href=http://www.robgendlerastropics.com/Biography2.html>Robert Gendler</a> & <a href=https://www.rc-astro.com/about.html>Russell Croman</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl4k4w9l000vf01ygbzn8g4b4 height=180 width=500 frameborder=0 scrolling=no></iframe></div><h2 id=漢羅-仙女座星系-過去-kah-未來-ê-恆星>[漢羅] 仙女座星系 過去 kah 未來 ê 恆星</h2><p>這張仙女座星系 ê 相片，毋若看會著恆星 tī 佗位，嘛看會著欲出世 ê 恆星會出現 tī 佗位。
<a href=https://en.wikipedia.org/wiki/Andromeda_Galaxy>仙女座星系</a> M31 是一个 <a href=https://en.wikipedia.org/wiki/Spiral_galaxy>捲螺仔星系</a>。
伊遮爾大閣遮爾媠，離咱干焦 250 萬 <a href=https://spaceplace.nasa.gov/light-year/en/>光年</a> 爾爾。
<a href=http://www.robgendlerastropics.com/M31-Spitzer-New-Mouseover-M.html>這張足心適</a> ê 仙女座星系相片，是 kā 太空觀測 kah 地面觀測 tī 可見光波段以內 kah 以外 ê 影像，疊做這張--ê。
<a href=https://science.nasa.gov/ems/09_visiblelight>可見光</a> 看著--ê，是 M31 內底 ê 恆星。
白色 kah 藍色是 <a href=https://www.nasa.gov/mission_pages/hubble/about>Hubble</a> 太空望遠鏡、<a href=https://subarutelescope.org/en/about/>Subaru</a> 地面望遠鏡、kah <a href=https://en.wikipedia.org/wiki/Nicholas_U._Mayall_Telescope>Mayall</a> 地面望遠鏡 ê 影像資料。
<a href=https://science.nasa.gov/ems/07_infraredwaves>紅外線</a> 看著--ê，是 M31 內底，連鞭欲出世 ê 新恆星。
In 是柑仔色--ê，是 NASA <a href=https://www.spitzer.caltech.edu/mission/mission-overview>Spitzer 太空望遠鏡</a> ê 影像資料。
紅外線會當追蹤大型 <a href=https://apod.tw/daily/20211117/>塗粉帶</a>。
塗粉帶會去予恆星加溫，伊綴 仙女座星系 ê 捲螺仔手骨咧行。
這寡 <a href=https://apod.nasa.gov/apod/ap030706.html>塗粉</a> 是星系內底 大量星際氣體 ê 追蹤劑。
這寡星際氣體，就是未來欲 <a href=https://science.nasa.gov/astrophysics/focus-areas/how-do-stars-form-and-evolve>做新恆星</a> ê 原始材料。
仙女座星系 會 tī 未來 50 億年 ê 時間內，kah 咱 <a href=https://solarsystem.nasa.gov/resources/285/the-milky-way-galaxy/>銀河系</a> <a href=https://apod.nasa.gov/apod/ap120604.html>合併</a> 做一个星系。
Tī 彼進前，這寡新恆星應該會 <a href=https://newtownsquarevet.com/wp-content/uploads/2014/01/Scared-cat.jpg>先做出來</a>，差不多 tī 紲落來幾若億年 ê 時間內。</p><h2 id=poj-sian-lú-chō-seng-hē-kòe-khì-kah-bī-lâi-ê-hêng-chhiⁿ>[POJ] Sian-lú-chō seng-hē kòe-khì kah bī-lâi ê hêng-chhiⁿ</h2><p>Chit tiuⁿ Sian-lú-chō seng-hē ê siòng-phìⁿ, m̄-nā khòaⁿ-ē-tio̍h hêng-chhiⁿ tī to̍h ūi, mā khòaⁿ-ē-tio̍h beh chhut-sì ê hêng-chhiⁿ ē chhut-hiān tī to̍h-ūi.
Sian-lú-chō seng-hē M31 sī chi̍t ê kńg-lê-á seng-hē.
I chiah-nī tōa koh chiah-nī súi, lî lán kan-na 250 bān kng-nî niā-niā.
Chit tiuⁿ chiok sim-sek ê Sian-lú-chō seng-hē siòng-phìⁿ, sī kā thài-khong koan-chhek kah tē-bīn koan-chhek tī khó-kiàn-kng pho-tōaⁿ í-lâi kah í-gōa ê iáⁿ-siōng, tha̍h chò chit tiuⁿ--ê.
Khó-kiàn-kng khòaⁿ--tio̍h--ê, sī M31 lāi-té ê hêng-chhiⁿ.
Pe̍h-sek kah nâ-sek sī Hubble thài-khong bōng-oán-kiàⁿ, Subaru tē-bīn bōng-oán-kiàⁿ, kah Mayall tē-bīn bōng-oán-kiàⁿ ê iáⁿ-siōng chu-liāu.
Âng-gōa-sòaⁿ khòaⁿ--tio̍h--ê, sī M31 lāi-té, liâm-mi beh chhut-sì ê sin hêng-chhiⁿ.
In sī kam-á-sek--ê, sī NASA Spitzer thài-khong bōng-oán-kiàⁿ ê iáⁿ-siōng chu-liāu.
Âng-gōa-sòaⁿ ē-tàng tui-chong tōa-hêng thô͘-hún-tòa.
Thô͘-hún-tòa ē khì hō͘ hêng-chhiⁿ ka-ūn, i tòe Sian-lú-chō seng-hē ê kńg-lê-á chhiú-kut leh kiâⁿ.
Chit-kóa thô͘-hún sī seng-hē lāi-té tōa-liōng seng-chè-khì-thé ê tui-chong-che.
Chit-kóa seng-chè-khì-thé, to̍h sī bī-lâi beh chò sin hêng-chhiⁿ ê goân-sú châi-liāu.
Sian-lú-chō seng-hē ē tī bī-lâi 50 ek nî ê sî-kan lāi, kah lán Gîn-hô-hē ha̍p-pèng chò chi̍t ê seng-hē.
Tī he chìn-chêng, chit-kóa sin hêng-chhiⁿ èng-kai ē seng chò--chhut-lâi, chha-put-to tī sòa--lo̍h-lâi kúi-ā ek nî ê sî-kan lāi.</p><h2 id=kip-sian-lú-tsō-sing-hē-kuè-khì-kah-bī-lâi-ê-hîng-tshinn>[KIP] Sian-lú-tsō sing-hē kuè-khì kah bī-lâi ê hîng-tshinn</h2><p>Tsit tiunn Sian-lú-tsō sing-hē ê siòng-phìnn, m̄-nā khuànn-ē-tio̍h hîng-tshinn tī to̍h uī, mā khuànn-ē-tio̍h beh tshut-sì ê hîng-tshinn ē tshut-hiān tī to̍h-uī.
Sian-lú-tsō sing-hē M̀1 sī tsi̍t ê kńg-lê-á sing-hē.
I tsiah-nī tuā koh tsiah-nī suí, lî lán kan-na 250 bān kng-nî niā-niā.
Tsit tiunn tsiok sim-sik ê Sian-lú-tsō sing-hē siòng-phìnn, sī kā thài-khong kuan-tshik kah tē-bīn kuan-tshik tī khó-kiàn-kng pho-tuānn í-lâi kah í-guā ê iánn-siōng, tha̍h tsò tsit tiunn--ê.
Khó-kiàn-kng khuànn--tio̍h--ê, sī M̀1 lāi-té ê hîng-tshinn.
Pe̍h-sik kah nâ-sik sī Hubble thài-khong bōng-uán-kiànn, Subaru tē-bīn bōng-uán-kiànn, kah Mayall tē-bīn bōng-uán-kiànn ê iánn-siōng tsu-liāu.
Âng-guā-suànn khuànn--tio̍h--ê, sī M̀1 lāi-té, liâm-mi beh tshut-sì ê sin hîng-tshinn.
In sī kam-á-sik--ê, sī NASA Spitzer thài-khong bōng-uán-kiànn ê iánn-siōng tsu-liāu.
Âng-guā-suànn ē-tàng tui-tsong tuā-hîng thôo-hún-tuà.
Thôo-hún-tuà ē khì hōo hîng-tshinn ka-ūn, i tuè Sian-lú-tsō sing-hē ê kńg-lê-á tshiú-kut leh kiânn.
Tsit-kuá thôo-hún sī sing-hē lāi-té tuā-liōng sing-tsè-khì-thé ê tui-tsong-tse.
Tsit-kuá sing-tsè-khì-thé, to̍h sī bī-lâi beh tsò sin hîng-tshinn ê guân-sú tsâi-liāu.
Sian-lú-tsō sing-hē ē tī bī-lâi 50 ik nî ê sî-kan lāi, kah lán Gîn-hô-hē ha̍p-pìng tsò tsi̍t ê sing-hē.
Tī he tsìn-tsîng, tsit-kuá sin hîng-tshinn ìng-kai ē sing tsò--tshut-lâi, tsha-put-to tī suà--lo̍h-lâi kuí-ā ik nî ê sî-kan lāi.</p><h2 id=english-the-once-and-future-stars-of-andromeda>[English] The Once and Future Stars of Andromeda</h2><p>This picture of Andromeda shows not only where stars are now, but where stars will soon be.
Of course, the big, beautiful <a href=https://en.wikipedia.org/wiki/Andromeda_Galaxy>Andromeda Galaxy</a>, M31, is a <a href=https://en.wikipedia.org/wiki/Spiral_galaxy>spiral galaxy</a> -- and a mere 2.5 million <a href=https://spaceplace.nasa.gov/light-year/en/>light-years</a> away.
Both space-based and ground-based observatories have been here combined to produce <a href=http://www.robgendlerastropics.com/M31-Spitzer-New-Mouseover-M.html>this intriguing composite</a> image of Andromeda, at wavelengths both inside and outside normally visible light.
The <a href=https://science.nasa.gov/ems/09_visiblelight>visible light</a> shows where M31's stars are now -- as highlighted in white and blue hues and imaged by the <a href=https://www.nasa.gov/mission_pages/hubble/about>Hubble</a>, <a href=https://subarutelescope.org/en/about/>Subaru</a>, and <a href=https://en.wikipedia.org/wiki/Nicholas_U._Mayall_Telescope>Mayall</a> telescopes.
The <a href=https://science.nasa.gov/ems/07_infraredwaves>infrared light</a> shows where M31's future stars will soon form -- as highlighted in orange hues and imaged by NASA's <a href=https://www.spitzer.caltech.edu/mission/mission-overview>Spitzer Space Telescope</a>.
The infrared light tracks enormous <a href=https://apod.nasa.gov/apod/ap211117.html>lanes of dust</a>, warmed by stars, sweeping along Andromeda's spiral arms.
This <a href=https://apod.nasa.gov/apod/ap030706.html>dust</a> is a tracer of the galaxy's vast interstellar gas -- the raw material for future <a href=https://science.nasa.gov/astrophysics/focus-areas/how-do-stars-form-and-evolve>star formation</a>.
These new stars will likely form over the next hundred million years, surely <a href=https://newtownsquarevet.com/wp-content/uploads/2014/01/Scared-cat.jpg>well before</a> Andromeda <a href=https://apod.nasa.gov/apod/ap120604.html>merges</a> with our <a href=https://solarsystem.nasa.gov/resources/285/the-milky-way-galaxy/>Milky Way Galaxy</a> in about 5 billion years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙女座星系</td><td>Sian-lú-chō seng-hē</td><td>Sian-lú-tsō sing-hē</td><td>仙女座星系</td><td>the Andromeda Galaxy</td></tr><tr><td>M31</td><td>M saⁿ-cha̍p-it</td><td>M sann-tsa̍p-it</td><td>M31</td><td>M31</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arms</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lane</td></tr><tr><td>追蹤劑</td><td>tui-chong-che</td><td>tui-tsong-tse</td><td>追蹤劑</td><td>tracer</td></tr><tr><td>星際氣體</td><td>seng-chè-khì-thé</td><td>sing-tsè-khì-thé</td><td>星際氣體</td><td>interstellar gas</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220522/>昨昏 ê 圖：太陽面頂 ê 大型起跤龍震波</a>
</span><span class=post_next><a href=https://apod.tw/daily/20220524/>明仔載 ê 圖：食月 kah 深空夜景</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>