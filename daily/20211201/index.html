<!doctype html><html lang=en><head><title>有藍色布邊 ê 血月 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="有藍色布邊 ê 血月"><meta property="og:description" content="是啥物物件 tī 月食 ê 邊界產生這个藍色 ê 布邊？這个藍色布邊是真的，毋閣真歹看著。"><meta property="og:url" content="https://apod.tw/daily/20211201/"><meta property="og:image" content="https://apod.nasa.gov/apod/image/2112/BlueRedMoon_Yu_960.jpg"><link rel=canonical href=https://apod.tw/daily/20211201/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. December 2021</p><h1 class=post_title>有藍色布邊 ê 血月</h1><div class=post_body><div class=post_inner><img src=https://apod.nasa.gov/apod/image/2112/BlueRedMoon_Yu_960.jpg alt=/home/runner/work/apod-taigi.github.io/apod-taigi.github.io/content/daily/2021/12/20211201.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211201.html>A Blue-Banded Blood Moon</a></li><li>影像來源：<a href=mailto:darkskyangelyu@gmail.com>Angel Yu</a></li><li>超空間：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckxamy01e2b1c0887f7bfdhaz height=180 width=500 frameborder=0 scrolling=no></iframe></div><h2 id=漢羅-有藍色布邊-ê-血月>[漢羅] 有藍色布邊 ê 血月</h2><p>是啥物物件 tī 月食 ê 邊界產生這个藍色 ê 布邊？
這个藍色布邊是真的，毋閣真歹看著。
這是頂禮拜月食 ê 時陣，tī <a href=https://en.wikipedia.org/wiki/China>中國</a> <a href=https://youtu.be/E5d8KY_LU6Q>鹽城</a> 用 <a href=https://en.wikipedia.org/wiki/High_dynamic_range>HDR</a> 技術翕著 ê 相片。
這已經用數位處理 ê 方式 kā 月娘 ê 光度調整過矣，按呢 <a href=https://apod.nasa.gov/apod/ap201111.html>色彩</a> 會較明顯。
正爿下跤 ê <a href=https://www.universetoday.com/19626/color-of-the-moon/>殕色</a> 是 <a href=https://solarsystem.nasa.gov/moons/earths-moon/in-depth/>月娘</a> 本底 ê 色，是直接反射太陽光 ê 色。
倒爿面頂 ê 月娘無直接去予太陽光照著，因為去予 <a href=https://apod.tw/daily/20211125/>地球 ê 烏影</a> <a href=https://apod.tw/daily/20210525/>閘著</a> 矣。
毋閣太陽光迵過 <a href=https://www.nasa.gov/mission_pages/sunearth/science/atmosphere-layers2.html>地球厚厚 ê 大氣層</a> 了後，雖然有較暗，嘛是有照著月娘。
按呢去照著 ê 月娘是紅色 ê，咱 kā 叫做 <a href=https://www.timeanddate.com/eclipse/blood-moon.html>血月</a>。
這 kah tī 地球看著 ê 紅色日落是仝款 ê 原因。
因為空氣會 kā <a href=https://spaceplace.nasa.gov/blue-sky/en/>大部份 ê 藍光</a> 散射，賰 ê 看著 ê 就是紅色 ê。
這个無四常 ê <a href=https://science.nasa.gov/science-news/science-at-nasa/2014/18sep_lunareclipse>藍色布邊</a> 是別款原因。
這个藍色是太陽光迵過高層 ê 地球大氣，遮 ê <a href=https://www.atoptics.co.uk/highsky/hozon.htm>紅光</a> 去予臭氧吸收去矣，煞賰 <a href=https://www.pbs.org/newshour/science/ozone-challenge-can-see-turquoise-lunar-eclipse>藍光</a>。
明仔載有 <a href=https://www.nasa.gov/content/dec-4-2021-eclipse>日全食</a>，毋閣真不幸，干焦 tī <a href=https://en.wikipedia.org/wiki/Antarctica>地球南極</a> 附近才 <a href=https://apod.nasa.gov/apod/ap170730.html>看有</a>。</p><h2 id=poj-ū-nâ-sek-pò-piⁿ-ê-hoeh-goeh>[POJ] Ū nâ-sek pò͘-piⁿ ê Hoeh-goe̍h</h2><p>Sī siáⁿ-mih mī-kiāⁿ tī Goe̍h-si̍t ê pian-kài sán-seng chit-ê nâ-sek ê pò͘-piⁿ?
Chit-ê nâ-sek pò͘-piⁿ sī chin ê, m̄-koh chin phái khòaⁿ-tio̍h.
Che sī téng-lé-pài Goe̍h-si̍t ê sî-chūn, tī Tiong-kok Iâm-siâⁿ iōng HDR ki-su̍t hip-tio̍h ê siòng-phìⁿ.
Che í-keng iōng só͘-ūi chhú-lí ê hong-sek kā goe̍h-niû ê kng-tō͘ tiâu-chéng kòe ah, án-ni sek-chhái ē khah bêng-hián.
Chiàⁿ-pêng ē-kha ê phú-sek sī goe̍h-niû pún-tē ê se̍k, sī ti̍t-chiap hoán-siā thài-iông-kng ê se̍k.
Tò-pêng bīn-téng ê goe̍h-niû bô ti̍t-chiap khì hō͘ thài-iông-kng chiò--tio̍h, in-ūi khì hō͘ Tē-kiû ê o͘-iáⁿ cha̍h-tio̍h ah.
M̄-koh thài-iông-kng thàng-kòe Tē-kiû kāu-kāu ê tōa-khì-chân liáu-āu, sui-jiân ū khah-àm, mā-sī ū chiò-tio̍h goe̍h-niû.
Án-ni khì chiò--tio̍h ê goe̍h-niû sī âng-sek ê, lán kā kiò-chò Hoeh-goe̍h.
Che kah tī Tē-kiû khòaⁿ--tio̍h ê âng-sek ji̍t-lo̍h sī kāng-khoán ê goân-in.
In-ūi khong-khì ē kā tōa-pō͘-hūn ê nâ-kng sàn-siā, chhun--ê khòaⁿ--tio̍h-ê tō-sī âng-sek ê.
Chit-ê bô sù-siông ê nâ-sek pò͘-piⁿ sī pa̍t-khoán goân-in.
Chit-ê nâ-sek sī thài-iông-kng thàng-kòe ko-chân ê Tē-kiû tōa-khì, chia ê âng-kng khì hō͘ chhàu-ióng khip-siu khì ah, soah chhun nâ-kng.
Miâ-á-chài ū Ji̍t-choân-si̍t, m̄-koh chin put-hēng, kan-na tī Tē-kiû lâm-ke̍k hū-kīn chiah khòaⁿ-ū.</p><h2 id=kip-ū-nâ-sik-pòo-pinn-ê-hueh-gueh>[KIP] Ū nâ-sik pòo-pinn ê Hueh-gue̍h</h2><p>Sī siánn-mih mī-kiānn tī Gue̍h-si̍t ê pian-kài sán-sing tsit-ê nâ-sik ê pòo-pinn?
Tsit-ê nâ-sik pòo-pinn sī tsin ê, m̄-koh tsin phái khuànn-tio̍h.
Tse sī tíng-lé-pài Gue̍h-si̍t ê sî-tsūn, tī Tiong-kok Iâm-siânn iōng HDR ki-su̍t hip-tio̍h ê siòng-phìnn.
Tse í-king iōng sóo-uī tshú-lí ê hong-sik kā gue̍h-niû ê kng-tōo tiâu-tsíng kuè ah, án-ni sik-tshái ē khah bîng-hián.
Tsiànn-pîng ē-kha ê phú-sik sī gue̍h-niû pún-tē ê si̍k, sī ti̍t-tsiap huán-siā thài-iông-kng ê si̍k.
Tò-pîng bīn-tíng ê gue̍h-niû bô ti̍t-tsiap khì hōo thài-iông-kng tsiò--tio̍h, in-uī khì hōo Tē-kiû ê oo-iánn tsa̍h-tio̍h ah.
M̄-koh thài-iông-kng thàng-kuè Tē-kiû kāu-kāu ê tuā-khì-tsân liáu-āu, sui-jiân ū khah-àm, mā-sī ū tsiò-tio̍h gue̍h-niû.
Án-ni khì tsiò--tio̍h ê gue̍h-niû sī âng-sik ê, lán kā kiò-tsò Hueh-gue̍h.
Tse kah tī Tē-kiû khuànn--tio̍h ê âng-sik ji̍t-lo̍h sī kāng-khuán ê guân-in.
In-uī khong-khì ē kā tuā-pōo-hūn ê nâ-kng sàn-siā, tshun--ê khuànn--tio̍h-ê tō-sī âng-sik ê.
Tsit-ê bô sù-siông ê nâ-sik pòo-pinn sī pa̍t-khuán guân-in.
Tsit-ê nâ-sik sī thài-iông-kng thàng-kuè ko-tsân ê Tē-kiû tuā-khì, tsia ê âng-kng khì hōo tshàu-ióng khip-siu khì ah, suah tshun nâ-kng.
Miâ-á-tsài ū Ji̍t-tsuân-si̍t, m̄-koh tsin put-hīng, kan-na tī Tē-kiû lâm-ki̍k hū-kīn tsiah khuànn-ū.</p><h2 id=english-a-blue-banded-blood-moon>[English] A Blue-Banded Blood Moon</h2><p>What causes a blue band to cross the Moon during a lunar eclipse?
The blue band is real but usually quite hard to see.
The featured <a href=https://en.wikipedia.org/wiki/High_dynamic_range>HDR</a> image of last week's lunar eclipse, however -- taken from <a href=https://youtu.be/E5d8KY_LU6Q>Yancheng</a>, <a href=https://en.wikipedia.org/wiki/China>China</a> -- has been digitally processed to equalize the Moon's brightness and exaggerate <a href=https://apod.nasa.gov/apod/ap201111.html>the colors</a>.
The <a href=https://www.universetoday.com/19626/color-of-the-moon/>gray color</a> of the bottom right is <a href=https://solarsystem.nasa.gov/moons/earths-moon/in-depth/>the Moon</a>'s natural color, directly illuminated by sunlight.
The upper left part of the Moon is not directly lit by the Sun since it is <a href=https://apod.nasa.gov/apod/ap210525.html>being eclipsed</a> -- it in the <a href=https://apod.nasa.gov/apod/ap211125.html>Earth's shadow</a>.
It is faintly lit, though, by sunlight that has passed deep through <a href=https://www.nasa.gov/mission_pages/sunearth/science/atmosphere-layers2.html>Earth's atmosphere</a>.
This part of the Moon is red -- and called a <a href=https://www.timeanddate.com/eclipse/blood-moon.html>blood Moon</a> -- for the same reason that Earth's sunsets are red: because air scatters away <a href=https://spaceplace.nasa.gov/blue-sky/en/>more blue</a> light than red.
The unusual <a href=https://science.nasa.gov/science-news/science-at-nasa/2014/18sep_lunareclipse>blue band</a> is different -- its color is created by sunlight that has passed high through Earth's atmosphere, where <a href=https://www.atoptics.co.uk/highsky/hozon.htm>red light</a> is better absorbed by ozone than <a href=https://www.pbs.org/newshour/science/ozone-challenge-can-see-turquoise-lunar-eclipse>blue</a>.
A <a href=https://www.nasa.gov/content/dec-4-2021-eclipse>total eclipse of the Sun</a> will occur tomorrow but, <a href=https://static.onecms.io/wp-content/uploads/sites/20/2018/05/21042210_264995290674140_8840525631411191808_n.jpg>unfortunately</a>, totality be <a href=https://apod.nasa.gov/apod/ap170730.html>visible only</a> near the <a href=https://en.wikipedia.org/wiki/Antarctica>Earth's South Pole</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>血月</td><td>Hoeh-goe̍h</td><td>Hueh-gue̍h</td><td>血月</td><td>Blood Moon</td></tr><tr><td>散射</td><td>sàn-siā</td><td>sàn-siā</td><td>散射</td><td>scatter</td></tr><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>臭氧</td><td>chhàu-ióng</td><td>tshàu-ióng</td><td>臭氧</td><td>ozone</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211130/>昨昏 ê 圖：天王星 kah 伊 ê 衛星做伙振動</a>
</span><span class=post_next><a href=https://apod.tw/daily/20211202/>明仔載 ê 圖：NGC 6822：Barnard 星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>