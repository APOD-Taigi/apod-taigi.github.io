<!doctype html><html lang=en><head><title>探索蝶仔鬚星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="探索蝶仔鬚星系"><meta property="og:description" content="Tī 南方 ê 烏鴉座方向，離咱差不多 6000 萬光年遠 ê 所在，有兩个大星系當咧相挵。這兩个星系編做 NGC 4038 kah NGC 4039。"><meta property="og:url" content="https://apod.tw/daily/20220331/"><meta property="og:image" content="https://apod.nasa.gov/apod/image/2203/Arp244-LRGB1024.jpg"><link rel=canonical href=https://apod.tw/daily/20220331/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. March 2022</p><h1 class=post_title>探索蝶仔鬚星系</h1><div class=post_body><div class=post_inner><img src=https://apod.nasa.gov/apod/image/2203/Arp244-LRGB1024.jpg alt=/home/runner/work/apod-taigi.github.io/apod-taigi.github.io/content/daily/2022/03/20220331.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220331.html>Exploring the Antennae</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/StargazerObservatory/>Dietmar Hager</a>, <a href=http://www.faintgalaxy.com/>Eric Benson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl2j7kjcp03bk01w60xec91hu height=180 width=500 frameborder=0 scrolling=no></iframe></div><h2 id=漢羅-探索蝶仔鬚星系>[漢羅] 探索蝶仔鬚星系</h2><p>Tī 南方 ê <a href=http://hawastsoc.org/deepsky/crv/index.html>烏鴉座</a> 方向，離咱差不多 6000 萬光年遠 ê 所在，有兩个大星系當咧相挵。
這兩个星系編做 <a href=http://spider.seds.org/spider/Misc/n4038-9.html>NGC 4038 kah NGC 4039</a>。
自 in 兩个相挵到今，這个災難已經幾若億年矣。
毋閣 in 內底 ê 恆星，無啥會相挵。
星系 ê 大型 <a href=https://arxiv.org/abs/1909.05240>分子氣體塗粉雲</a>，嘛定定會 tī <a href=https://apod.nasa.gov/apod/ap120604.html>宇宙殘骸 ê 中心附近</a>，驅動 <a href=https://hubblesite.org/contents/media/images/2006/46/1995-Image.html>激烈 ê 恆星形成活動</a>。
這个壯麗 ê 景色有 50 萬光年闊。
咱看會著新 ê 星團 kah 去予 <a href=https://astronomy.swin.edu.au/cosmos/t/Tidal+Tails>引潮力</a> ùi 事故現場擲到足遠 ê 物質。
這張 <a href=https://www.facebook.com/StargazerObservatory/photos/1693801847493206/>遮爾清楚 ê 地面望遠鏡影像</a>，是 kā 2012 年到 2021 年之間翕 ê 相片，揀 88 點鐘久 ê 感光時間 累積--起來 ê 結果。
視野內底閣有較暗 ê 潮汐尾溜 kah 較遠 ê 背景星系。
這个伸長 ê 弧形結構，予這兩个星系看--起來敢若是一對，這規組 to̍h 編做 Arp 244。
咱一般攏 kā 叫做是：蝶仔鬚星系。</p><h2 id=poj-thàm-soh-iah-á-chhiu-seng-hē>[POJ] Thàm-soh Ia̍h-á-chhiu seng-hē</h2><p>Tī lâm-hong ê O͘-a-chō hong-hiòng, lî lán chha-put-to 6000 bān kng-nî hn̄g ê só͘-chāi, ū nn̄g-ê tōa seng-hē tng leh sio lòng.
Chit nn̄g-ê seng-hē pian chò NGC 4038 kah NGC 4039.
Chū in nn̄g-ê sio lòng kàu-taⁿ, chit-ê chai-lān í-keng kúi-ā-ek nî ah.
M̄-koh in lāi-té ê hêng-chhiⁿ, bô saⁿ ē sio lòng.
Seng-hē ê tōa-hêng hun-chú khì-thé thô͘-hún hûn, mā tiāⁿ-tiāⁿ ē tī ú-tiū chân-hâi ê tiong-sim hū-kīn, khu-tōng kek-lia̍t ê hêng-chhiⁿ hêng-sêng oa̍h-tāng.
Chit-ê chòng-lē ê kéng-sek ū 50 bān kng-nî khoah.
Lán khòaⁿ-ē-tio̍h sin ê seng-thoân kah khì hō͘ ín-tiâu-le̍k ùi sū-kò͘ hiān-tiûⁿ tàn kàu chiok hn̄g ê bu̍t-chit.
Chit-tiuⁿ chiah-nī chheng-chhó͘ ê tē-bīn-bōng-oán-kiàⁿ iáⁿ-siōng, sī kā 2012 nî kàu 2021 nî chi-kan hip ê siòng-phìⁿ, kéng 88 tiám-cheng kú ê kám-kng sî-kan lúi-chek--khí-lâi ê kiat-kó.
Sī-iá lāi-té koh ū khah àm ê tiâu-se̍k bóe-liu kah khah-hn̄g ê pōe-kéng-seng-hē.
Chi̍t-ê chhun-tn̂g ê hô͘-hêng kiat-kò͘, hō͘ chit nn̄g-ê seng-hē khòaⁿ--khí-lâi ká-ná sī chi̍t-tùi, che kui-cho͘ to̍h pian chò Arp 244.
Lán it-poaⁿ lóng kā kiò chò sī: Ia̍h-á-chhiu seng-hē.</p><h2 id=kip-thàm-soh-iah-á-tshiu-sing-hē>[KIP] Thàm-soh Ia̍h-á-tshiu sing-hē</h2><p>Tī lâm-hong ê Oo-a-tsō hong-hiòng, lî lán tsha-put-to 6000 bān kng-nî hn̄g ê sóo-tsāi, ū nn̄g-ê tuā sing-hē tng leh sio lòng.
Tsit nn̄g-ê sing-hē pian tsò NGC 4038 kah NGC 4039.
Tsū in nn̄g-ê sio lòng kàu-tann, tsit-ê tsai-lān í-king kuí-ā-ik nî ah.
M̄-koh in lāi-té ê hîng-tshinn, bô sann ē sio lòng.
Sing-hē ê tuā-hîng hun-tsú khì-thé thôo-hún hûn, mā tiānn-tiānn ē tī ú-tiū tsân-hâi ê tiong-sim hū-kīn, khu-tōng kik-lia̍t ê hîng-tshinn hîng-sîng ua̍h-tāng.
Tsit-ê tsòng-lē ê kíng-sik ū 50 bān kng-nî khuah.
Lán khuànn-ē-tio̍h sin ê sing-thuân kah khì hōo ín-tiâu-li̍k uì sū-kòo hiān-tiûnn tàn kàu tsiok hn̄g ê bu̍t-tsit.
Tsit-tiunn tsiah-nī tshing-tshóo ê tē-bīn-bōng-uán-kiànn iánn-siōng, sī kā 2012 nî kàu 2021 nî tsi-kan hip ê siòng-phìnn, kíng 88 tiám-tsing kú ê kám-kng sî-kan luí-tsik--khí-lâi ê kiat-kó.
Sī-iá lāi-té koh ū khah àm ê tiâu-si̍k bué-liu kah khah-hn̄g ê puē-kíng-sing-hē.
Tsi̍t-ê tshun-tn̂g ê hôo-hîng kiat-kòo, hōo tsit nn̄g-ê sing-hē khuànn--khí-lâi ká-ná sī tsi̍t-tuì, tse kui-tsoo to̍h pian tsò Arp 244.
Lán it-puann lóng kā kiò tsò sī: Ia̍h-á-tshiu sing-hē.</p><h2 id=english-exploring-the-antennae>[English] Exploring the Antennae</h2><p>Some 60 million light-years away in the southerly <a href=http://hawastsoc.org/deepsky/crv/index.html>constellation Corvus</a>, two large galaxies are colliding.
Stars in the two galaxies, cataloged as <a href=http://spider.seds.org/spider/Misc/n4038-9.html>NGC 4038 and NGC 4039</a>, very rarely collide in the course of the ponderous cataclysm that lasts for hundreds of millions of years.
But the galaxies' large <a href=https://arxiv.org/abs/1909.05240>clouds of molecular gas and dust</a> often do, triggering <a href=https://hubblesite.org/contents/media/images/2006/46/1995-Image.html>furious episodes of star formation</a> near the center of the <a href=https://apod.nasa.gov/apod/ap120604.html>cosmic wreckage</a>.
Spanning over 500 thousand light-years, this stunning view also reveals new star clusters and matter flung far from the scene of the accident by <a href=https://astronomy.swin.edu.au/cosmos/t/Tidal+Tails>gravitational tidal</a> forces.
The <a href=https://www.facebook.com/StargazerObservatory/photos/1693801847493206/>remarkably sharp ground-based image</a>, an accumulation of 88 hours of exposure captured during 2012-2021, follows the faint tidal tails and distant background galaxies in the field of view.
The suggestive overall visual appearance of the extended arcing structures gives the galaxy pair, also known as Arp 244, its popular name - The Antennae.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>蝶仔鬚星系</td><td>Ia̍h-á-chhiu seng-hē</td><td>Ia̍h-á-tshiu sing-hē</td><td>觸鬚星系</td><td>the Antennae</td></tr><tr><td>烏鴉座</td><td>O͘-a-chō</td><td>Oo-a-tsō</td><td>烏鴉座</td><td>the Corvus</td></tr><tr><td>NGC 4038</td><td>NGC sù-khòng-sam-pat</td><td>NGC sù-khòng-sam-pat</td><td>NGC 4038</td><td>NGC 4038</td></tr><tr><td>NGC 4039</td><td>NGC sù-khòng-sam-kiú</td><td>NGC sù-khòng-sam-kiú</td><td>NGC 4039</td><td>NGC 4039</td></tr><tr><td>恆星形成活動</td><td>hêng-chhiⁿ hêng-sêng oa̍h-tōng</td><td>hîng-tshinn hîng-sîng ua̍h-tōng</td><td>恆星形成活動</td><td>star formation activity</td></tr><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>星系</td><td>seng-hē</td><td>sing-hē</td><td>星系</td><td>galaxies</td></tr><tr><td>引潮力</td><td>ín-tiâu-le̍k</td><td>ín-tiâu-li̍k</td><td>引潮力</td><td>gravitational tidal force</td></tr><tr><td>潮汐尾溜</td><td>tiâu-se̍k bóe-liu</td><td>tiâu-si̍k bué-liu</td><td>潮汐尾</td><td>tidal tails</td></tr><tr><td>視野</td><td>sī-iá</td><td>sī-iá</td><td>視野</td><td>field of view</td></tr><tr><td>地面望遠鏡</td><td>tē-bīn-bōng-oán-kiàⁿ</td><td>tē-bīn-bōng-uán-kiànn</td><td>地面望遠鏡</td><td></td></tr><tr><td>弧形結構</td><td>hô͘-hêng kiat-kò͘</td><td>hôo-hîng kiat-kòo</td><td>弧形結構</td><td>arcing structure</td></tr><tr><td>Arp 244</td><td>Arp jī-sù-sù</td><td>Arp jī-sù-sù</td><td>Arp 244</td><td>Arp 244</td></tr><tr><td>2012 年</td><td>jī-khòng-it-jī nî</td><td>jī-khòng-it-jī nî</td><td>2012 年</td><td>in 2012</td></tr><tr><td>2021 年</td><td>jī-khòng-jī-it nî</td><td>jī-khòng-jī-it nî</td><td>2021 年</td><td>in 2021</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220330/>昨昏 ê 圖：動畫：奇怪 ê 電波箍仔</a>
</span><span class=post_next><a href=https://apod.tw/daily/20220401/>明仔載 ê 圖：比薩敧塔 kah 活跳 ê 日頭</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>