<!doctype html><html lang=en><head><title>Tī 下底 ê 英仙座流星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī 下底 ê 英仙座流星"><meta property="og:description" content="Tī 地球 ê 人通常是攑頭看流星雨。毋閣太空人 Ron Garan tī 2011 年 8 月 13 翕 ê 這張出眾 ê 相片，是 àⁿ-頭看 ê 英仙座流星雨。"><meta property="og:url" content="https://apod.tw/daily/20210808/"><meta property="og:image" content="https://apod.nasa.gov/apod/fap/image/2108/perseid_iss_1080.jpg"><link rel=canonical href=https://apod.tw/daily/20210808/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. August 2021</p><h1 class=post_title>Tī 下底 ê 英仙座流星</h1><div class=post_body><div class=post_inner><img src=https://apod.nasa.gov/apod/fap/image/2108/perseid_iss_1080.jpg alt=/home/runner/work/apod-taigi.github.io/apod-taigi.github.io/content/daily/2021/08/20210808.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210808.html>A Perseid Below</a></li><li>影像來源：<a href=https://www.nasa.gov/>NASA</a> <a href=https://www.nasa.gov/mission_pages/station/expeditions/expedition28/index.html>ISS Expedition 28 Crew</a>, <a href=https://www.nasa.gov/sites/default/files/atoms/files/garan_ronald.pdf>Ron Garan</a></li><li>投稿予 APOD ê 英仙座流星雨相片：<a href="https://www.facebook.com/media/set/?vanity=APOD.Sky&amp;set=a.1543789772391903">2018</a>, <a href="https://www.facebook.com/media/set/?vanity=APOD.Sky&amp;set=a.2051847908252751">2019</a>, <a href="https://www.facebook.com/media/set/?vanity=APOD.Sky&amp;set=a.2859552167482317">2020</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckt1q2md9arj50887oaltwdbh height=180 width=500 frameborder=0 scrolling=no></iframe></div><h2 id=漢羅-tī-下底-ê-英仙座流星>[漢羅] Tī 下底 ê 英仙座流星</h2><p>Tī 地球 ê 人通常是攑頭看流星雨。
毋閣太空人 <a href=https://en.wikipedia.org/wiki/Ronald_J._Garan_Jr.>Ron Garan</a> tī 2011 年 8 月 13 翕 ê 這張 <a href=https://www.nasa.gov/image-feature/watching-meteors-from-the-space-station>出眾 ê 相片</a>，是 àⁿ-頭看 ê 英仙座流星。
Ùi Ron Garan tī 海拔 380 公里懸 ê 踅地 <a href=https://apod.nasa.gov/apod/ap160418.html>國際太空站</a> 面頂 ê <a href=https://apod.nasa.gov/apod/ap001129.html>視角</a> 來看，英仙座流星 ê 光巡是 tī 下底。
In 是 ùi Swift-Tuttle 彗星落落來、<a href=https://spaceplace.nasa.gov/meteor-shower/en/>掃過 ê 塗粉</a>，去予加溫 <a href=https://en.wikipedia.org/wiki/Incandescence>燒出白光</a> ê 結果。
這寡 <a href=http://science.nasa.gov/science-news/science-at-nasa/2011/09aug_perseids2011/>發光 ê 彗星塗粉</a> 粒，用一秒鐘 60 公里緊 ê 速度，迵過地球面頂 100 公里懸、厚厚 ê 大氣層。
Tī 這幅圖內底，<a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>流星閃光</a> to̍h tī 中央倚正爿，tī 地球發光邊界弧 kah 青光 <a href=https://www.nasa.gov/feature/goddard/2018/why-nasa-watches-airglow-the-colors-of-the-upper-atmospheric-wind>氣輝</a> 層 ê 下底，拄仔好 tī 足光 ê <a href=http://www.solstation.com/stars2/arcturus.htm>大角星</a> 下跤。
你有想欲 <a href=https://youtu.be/-_VeXBhQh08>攑頭看</a> 流星雨無？
<a href=https://media.istockphoto.com/photos/astonished-funny-dog-with-big-eyes-picture-id480540092>你足好運 ê</a>！
2021 年 <a href=https://en.wikipedia.org/wiki/Perseids>英仙座流星雨</a> 變上濟 ê 時陣，to̍h tī 這禮拜。
<a href=https://blogs.nasa.gov/Watch_the_Skies/2021/07/30/the-perseids-are-on-the-rise/>今年</a> to̍h 算是 <a href=https://apod.nasa.gov/apod/ap200810.html>足暗 ê 流星</a>，嘛會當 tī 晴和 ê 夜空下，踮烏暗 ê 所在看著。
因為月娘無-tī--lih。</p><h2 id=poj-tī-ē-té-ê-eng-sian-chō-liû-chhiⁿ>[POJ] Tī ē-té ê Eng-sian-chō liû-chhiⁿ</h2><p>Tī Tē-kiû ê lâng thong-siông sī gia̍h-thâu khòaⁿ liû-chhiⁿ-hō͘.
M̄-koh thài-khong-jîn Ron Garan tī jī-khòng-it-it nî poeh goe̍h cha̍p-saⁿ hip--ê chit-tiuⁿ chhut-chiòng ê siòng-phìⁿ, sī àⁿ-thâu khòaⁿ ê Eng-sian-chō liû-chhiⁿ.
Ùi Ron Garan tī hái-poa̍t saⁿ-pah-poeh-cha̍p kong-lí koân ê se̍h-tē Kok-chè-thài-khong-chām bīn-téng ê sī-kak lâi khòaⁿ, Eng-sian-chō liû-chhiⁿ ê kng-sûn sī tī ē-té.
In sī ùi Swift-Tuttle hūi-chhiⁿ lak-lo̍h-lâi, sàu--kòe ê thô͘-hún, khì hō͘ ka-ūn sio-chhut pe̍h-kng ê kiat-kó.
Chit-kóa hoat-kng ê hūi-chhiⁿ thô͘-hún-lia̍p, iōng chi̍t-bió-cheng la̍k-cha̍p kong-lí kín ê sok-tō͘, thàng-kòe Tē-kiû bīn-téng chi̍t-pah kong-lí koân, kāu-kāu ê tōa-khì-chân.
Tī chit-pak-tô͘ lāi-té, liû-chhiⁿ siám-kng to̍h tī tiong-ng óa chiàⁿ-pêng, tī Tē-kiû hoat-kng pian-kài-hô͘ kah chheⁿ-kng khì-hui ê ē-té, tú-á-hó tī chiok-kng ê Tōa-kak-chhiⁿ ē-kha.
Lí ū siūⁿ-beh gia̍h-thâu khòaⁿ liû-chhiⁿ-hō͘ bô?
Lí chiok hó-ūn ê!
jī-khòng-jī-it nî Eng-sian-chō liû-chhiⁿ-hō͘ piàn siōng-chōe ê sî-chūn, to̍h tī chit-lé-pài.
Kin-nî to̍h-sǹg-sī chiok-àm ê liû-chhiⁿ, mā ē-tàng tī chêng-hô ê iā-khong hā, tiám o͘-àm ê só͘-chāi khòaⁿ-tio̍h.
In-ūi goe̍h-niû bô-tī--lih.</p><h2 id=kip-tī-ē-té-ê-ing-sian-tsō-liû-tshinn>[KIP] Tī ē-té ê Ing-sian-tsō liû-tshinn</h2><p>Tī Tē-kiû ê lâng thong-siông sī gia̍h-thâu khuànn liû-tshinn-hōo.
M̄-koh thài-khong-jîn Ron Garan tī jī-khòng-it-it nî pueh gue̍h tsa̍p-sann hip--ê tsit-tiunn tshut-tsiòng ê siòng-phìnn, sī ànn-thâu khuànn ê Ing-sian-tsō liû-tshinn.
Uì Ron Garan tī hái-pua̍t sann-pah-pueh-tsa̍p kong-lí kuân ê se̍h-tē Kok-tsè-thài-khong-tsām bīn-tíng ê sī-kak lâi khuànn, Ing-sian-tsō liû-tshinn ê kng-sûn sī tī ē-té.
In sī uì Swift-Tuttle huī-tshinn lak-lo̍h-lâi, sàu--kuè ê thôo-hún, khì hōo ka-ūn sio-tshut pe̍h-kng ê kiat-kó.
Tsit-kuá huat-kng ê huī-tshinn thôo-hún-lia̍p, iōng tsi̍t-bió-tsing la̍k-tsa̍p kong-lí kín ê sok-tōo, thàng-kuè Tē-kiû bīn-tíng tsi̍t-pah kong-lí kuân, kāu-kāu ê tuā-khì-tsân.
Tī tsit-pak-tôo lāi-té, liû-tshinn siám-kng to̍h tī tiong-ng uá tsiànn-pîng, tī Tē-kiû huat-kng pian-kài-hôo kah tshenn-kng khì-hui ê ē-té, tú-á-hó tī tsiok-kng ê Tuā-kak-tshinn ē-kha.
Lí ū siūnn-beh gia̍h-thâu khuànn liû-tshinn-hōo bô?
Lí tsiok hó-ūn ê!
jī-khòng-jī-it nî Ing-sian-tsō liû-tshinn-hōo piàn siōng-tsuē ê sî-tsūn, to̍h tī tsit-lé-pài.
Kin-nî to̍h-sǹg-sī tsiok-àm ê liû-tshinn, mā ē-tàng tī tsîng-hô ê iā-khong hā, tiám oo-àm ê sóo-tsāi khuànn-tio̍h.
In-uī gue̍h-niû bô-tī--lih.</p><h2 id=english-a-perseid-below>[English] A Perseid Below</h2><p>Earthlings typically watch meteor showers by looking up.
But this <a href=https://www.nasa.gov/image-feature/watching-meteors-from-the-space-station>remarkable view</a>, captured on August 13, 2011 by astronaut <a href=https://en.wikipedia.org/wiki/Ronald_J._Garan_Jr.>Ron Garan</a>, caught a Perseid meteor by looking down.
From Garan's <a href=https://apod.nasa.gov/apod/ap001129.html>perspective</a> onboard the <a href=https://apod.nasa.gov/apod/ap160418.html>International Space Station</a> orbiting at an altitude of about 380 kilometers, the Perseid meteors streak below, <a href=https://spaceplace.nasa.gov/meteor-shower/en/>swept up dust</a> left from comet Swift-Tuttle heated to <a href=https://en.wikipedia.org/wiki/Incandescence>incandescence</a>.
The <a href=http://science.nasa.gov/science-news/science-at-nasa/2011/09aug_perseids2011/>glowing comet dust</a> grains are traveling at about 60 kilometers per <em>second</em> through the denser atmosphere around 100 kilometers above Earth's surface.
In this case, the foreshortened <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>meteor flash</a> is right of frame center, below the curving limb of the Earth and a layer of greenish <a href=https://www.nasa.gov/feature/goddard/2018/why-nasa-watches-airglow-the-colors-of-the-upper-atmospheric-wind>airglow</a>, just below bright star <a href=http://www.solstation.com/stars2/arcturus.htm>Arcturus</a>.
Want to <a href=https://youtu.be/-_VeXBhQh08>look up</a> at a meteor shower?
<a href=https://media.istockphoto.com/photos/astonished-funny-dog-with-big-eyes-picture-id480540092>You're in luck</a>, as the 2021 <a href=https://en.wikipedia.org/wiki/Perseids>Perseids meteor shower</a> peaks this week.
<a href=https://blogs.nasa.gov/Watch_the_Skies/2021/07/30/the-perseids-are-on-the-rise/>This year</a>, even relatively <a href=https://apod.nasa.gov/apod/ap200810.html>faint meteors</a> should be visible through clear skies from a dark location as the bright Moon will mostly absent.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseid</td></tr><tr><td>流星雨</td><td>liû-chhiⁿ-hō͘</td><td>liû-tshinn-hōo</td><td>流星雨</td><td>meteor showers</td></tr><tr><td>海拔</td><td>hái-poa̍t</td><td>hái-pua̍t</td><td>海拔</td><td>altitude</td></tr><tr><td>國際太空站</td><td>Kok-chè-thài-khong-chām</td><td>Kok-tsè-thài-khong-tsām</td><td>國際太空站</td><td>International Space Station</td></tr><tr><td>大角星</td><td>Tōa-kak-chhiⁿ</td><td>Tuā-kak-tshinn</td><td>大角星</td><td>Arcturus</td></tr><tr><td>氣輝</td><td>khì-hui</td><td>khì-hui</td><td>氣輝</td><td>airglow</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210807/>昨昏 ê 圖：Jezero 隕石坑：3D ê 山龍</a>
</span><span class=post_next><a href=https://apod.tw/daily/20210809/>明仔載 ê 圖：英仙座 kah 無去 ê 流星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>