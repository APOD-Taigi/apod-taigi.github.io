<!doctype html><html lang=en><head><title>Ngc 1499：加州星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 1499：加州星雲"><meta property="og:description" content="太空中敢有 Calafia 女王 ê 神話島嶼？"><meta property="og:url" content="https://apod.tw/daily/20250310/"><meta property="og:image" content="https://apod.nasa.gov/apod/image/2503/California_Mendez_960.jpg"><link rel=canonical href=https://apod.tw/daily/20250310/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. March 2025</p><h1 class=post_title>NGC 1499：加州星雲</h1><div class=post_body><div class=post_inner><img src=https://apod.nasa.gov/apod/image/2503/California_Mendez_960.jpg alt=/home/runner/work/apod-taigi.github.io/apod-taigi.github.io/content/daily/2025/03/20250310.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250310.html>NGC 1499: The California Nebula</a></li><li>影像來源 kah 版權：<a href=https://www.instagram.com/toni_fabiani/>Toni Fabiani Mendez</a></li><li>探索你的宇宙：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/cmgy08yh900fb01rr4jw7cdcx height=180 width=500 frameborder=0 scrolling=no></iframe></div><h2 id=漢羅-ngc-1499加州星雲>[漢羅] NGC 1499：加州星雲</h2><p>太空中敢有 <a href=https://en.wikipedia.org/wiki/Calafia>Calafia 女王</a> ê 神話島嶼？
可能無，毋過這團太空分子雲 ê 外形，kah 美國加州是有成。
咱 ê <a href=https://apod.nasa.gov/apod/ap140506.html>太陽</a> 就 tī 銀河系 ê <a href=http://www.atlasoftheuniverse.com/5000lys.html>獵戶座捲螺仔手骨</a> 頂懸，離 <a href=https://en.wikipedia.org/wiki/California_Nebula>加州星雲</a> 才 1000光年遠爾爾。
伊嘛叫做 <a href=https://spider.seds.org/spider/Misc/n1499.html>NGC 1499</a>，是一个典型 ê 發射星雲，差不多有 100 <a href=https://starchild.gsfc.nasa.gov/docs/StarChild/questions/question19.html>光年</a> 長。
Tī <a href=https://www.instagram.com/p/C0xJ8JdpPrb/>這張影像</a> 內底，加州星雲上顯目 ê 紅光，是 ùi <a href=https://periodic.lanl.gov/1.shtml>水素</a> 原子重新 kah <a href=https://apod.nasa.gov/apod/lib/lament.html>phàng 見</a> ê 電子複合，發出 ê 光。
這个 phàng 見 ê 電子，是去予 高能恆星光 kā <a href=https://energyeducation.ca/wiki/images/3/3d/IONIZATION.png>電離</a>，才走去--ê。
發出 <a href=https://science.nasa.gov/ems/10_ultravioletwaves>高能恆星光</a>、kā 大部份 星雲氣體 <a href=https://spaceplace.nasa.gov/ion-balloons/en/>電離</a> ê，應該是 tī 星雲 ê 正爿彼粒較光、高溫、藍色 ê <a href=https://en.wikipedia.org/wiki/Xi_Persei>英仙座 ξ</a>。
加州星雲是天文攝影師愛翕 ê 目標。
Tī 烏暗夜空中，用闊幅望遠鏡 tī <a href=https://en.wikipedia.org/wiki/Perseus_%28constellation%29>英仙座</a> 方向、<a href=https://apod.nasa.gov/apod/ap220405.html>昴宿星團</a> 附近就 <a href=https://apod.nasa.gov/apod/ap090411.html>揣會著伊</a>。</p><h2 id=poj-ngc-1499-ka-chiu-seng-hûn>[POJ] NGC 1499: Ka-chiu Seng-hûn</h2><p>Thài-khong-tiong kám-ū Calafia lú-ông ê sîn-ōe tó-sū?
Khó-lêng bô, m̄-koh chit thoân thài-khong hun-chú-hûn ê gōa-hêng, kah Bí-kok Ka-chiu sī ū sêng.
Lán ê Thài-iông to̍h tī Gîn-hô-hē ê La̍h-hō͘-chō kńg-lê-á chhiú-kut téng-koân, lī Ka-chiu Seng-hûn chiah 1000 kng-nî hn̄g niā-niā.
I mā kiò-chò NGC 1499, sī chi̍t-ê tián-hêng ê hoat-siā seng-hûn, chha-put-to ū 100 kng-nî tn̂g.
Tī chit-tiuⁿ iáⁿ-siōng lāi-té, Ka-chiu Seng-hûn siōng hiáⁿ-ba̍k ê âng-kng, sī ùi chúi-sò͘ goân-chú tiông-sin kah phàng-kìⁿ ê tiān-chú ho̍k-ha̍p, hoat--chhut ê kng.
Chit-ê phàng-kìⁿ ê tiān-chú, sī khì hō͘ ko-lêng hêng-chheⁿ-kng kā tiān-lî, chiah cháu--khì--ê.
Hoat-chhut ko-lêng hêng-chheⁿ-kng, kā tōa-pō͘-hūn seng-hûn khì-thé tiān-lî--ê, eng-kai sī tī seng-hûn ê chiàⁿ-pêng hit-lia̍p khah kng, ko-un, nâ-sek ê Eng-sian-chō ξ.
Ka-chiu Seng-hûn sī thian-bûn liap-iáⁿ-su ài hip ê bo̍k-piau.
Tī o͘-àm iā-khong tiong, iōng khoah-pak bōng-oán-kiàⁿ tī Eng-sian-chō hong-hiòng, Báu-siù Seng-thoân hù-kīn to̍h chhōe ē tio̍h i.</p><h2 id=kip-ngc-1499-ka-tsiu-sing-hûn>[KIP] NGC 1499: Ka-tsiu Sing-hûn</h2><p>Thài-khong-tiong kám-ū Calafia lú-ông ê sîn-uē tó-sū?
Khó-lîng bô, m̄-koh tsit thuân thài-khong hun-tsú-hûn ê guā-hîng, kah Bí-kok Ka-tsiu sī ū sîng.
Lán ê Thài-iông to̍h tī Gîn-hô-hē ê La̍h-hōo-tsō kńg-lê-á tshiú-kut tíng-kuân, lī Ka-tsiu Sing-hûn tsiah 1000 kng-nî hn̄g niā-niā.
I mā kiò-tsò NGC 1499, sī tsi̍t-ê tián-hîng ê huat-siā sing-hûn, tsha-put-to ū 100 kng-nî tn̂g.
Tī tsit-tiunn iánn-siōng lāi-té, Ka-tsiu Sing-hûn siōng hiánn-ba̍k ê âng-kng, sī uì tsuí-sòo guân-tsú tiông-sin kah phàng-kìnn ê tiān-tsú ho̍k-ha̍p, huat--tshut ê kng.
Tsit-ê phàng-kìnn ê tiān-tsú, sī khì hōo ko-lîng hîng-tshenn-kng kā tiān-lî, tsiah tsáu--khì--ê.
Huat-tshut ko-lîng hîng-tshenn-kng, kā tuā-pōo-hūn sing-hûn khì-thé tiān-lî--ê, ing-kai sī tī sing-hûn ê tsiànn-pîng hit-lia̍p khah kng, ko-un, nâ-sik ê Ing-sian-tsō ξ.
Ka-tsiu Sing-hûn sī thian-bûn liap-iánn-su ài hip ê bo̍k-piau.
Tī oo-àm iā-khong tiong, iōng khuah-pak bōng-uán-kiànn tī Ing-sian-tsō hong-hiòng, Báu-siù Sing-thuân hù-kīn to̍h tshuē ē tio̍h i.</p><h2 id=english-ngc-1499-the-california-nebula>[English] NGC 1499: The California Nebula</h2><p>Could <a href=https://en.wikipedia.org/wiki/Calafia>Queen Calafia</a>'s mythical island exist in space?
Perhaps not, but by chance the outline of this molecular space cloud echoes the outline of the state of <a href=https://en.wikipedia.org/wiki/California>California</a>, USA.
Our <a href=https://apod.nasa.gov/apod/ap140506.html>Sun</a> has its home within the Milky Way's <a href=http://www.atlasoftheuniverse.com/5000lys.html>Orion Arm</a>, only about 1,000 light-years from the <a href=https://en.wikipedia.org/wiki/California_Nebula>California Nebula</a>.
Also known as <a href=https://spider.seds.org/spider/Misc/n1499.html>NGC 1499</a>, the classic emission nebula is around 100 <a href=https://starchild.gsfc.nasa.gov/docs/StarChild/questions/question19.html>light-year</a>s long.
On the <a href=https://www.instagram.com/p/C0xJ8JdpPrb/>featured image</a>, the most prominent glow of the California Nebula is the red light characteristic of <a href=https://periodic.lanl.gov/1.shtml>hydrogen</a> atoms recombining with <a href=https://apod.nasa.gov/apod/lib/lament.html>long lost</a> electrons, stripped away <a href=https://energyeducation.ca/wiki/images/3/3d/IONIZATION.png>ionized</a> by energetic starlight.
The star most likely providing the <a href=https://science.nasa.gov/ems/10_ultravioletwaves>energetic starlight</a> that <a href=https://spaceplace.nasa.gov/ion-balloons/en/>ionizes</a> much of the nebular gas is the bright, hot, bluish <a href=https://en.wikipedia.org/wiki/Xi_Persei>Xi Persei</a> just to the right of the nebula.
A regular target for astrophotographers, the California Nebula <a href=https://apod.nasa.gov/apod/ap090411.html>can be spotted</a> with a wide-field telescope under a dark sky toward the constellation of <a href=https://en.wikipedia.org/wiki/Perseus_%28constellation%29>Perseus</a>, not far from the <a href=https://apod.nasa.gov/apod/ap220405.html>Pleiades</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 1499</td><td>NGC it-sù-kiú-kiú</td><td>NGC it-sù-kiú-kiú</td><td>NGC 1499</td><td>NGC 1499</td></tr><tr><td>加州星雲</td><td>Ka-chiu Seng-hûn</td><td>Ka-tsiu Sing-hûn</td><td>加州星雲</td><td>California Nebula</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>獵戶座捲螺仔手骨</td><td>La̍h-hō͘-chō kńg-lê-á chhiú-kut</td><td>La̍h-hōo-tsô kńg-lê-á tshiú-kut</td><td>獵戶座臂</td><td>Orion Arm</td></tr><tr><td>發射星雲</td><td>hoat-siā seng-hûn</td><td>huat-siā sing-hûn</td><td>發射星雲</td><td>emission nebula</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>復合</td><td>ho̍k-ha̍p</td><td>ho̍k-ha̍p</td><td>復合</td><td>recombine</td></tr><tr><td>英仙座 ξ</td><td>Eng-sian-chō ksi</td><td>Ing-sian-tsō ksi</td><td>英仙座 ξ</td><td>Xi Persei</td></tr><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseus</td></tr><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250307/>昨昏 ê 圖：行星形星雲 Abell 7</a>
</span><span class=post_next><a href=https://apod.tw/daily/20250315/>明仔載 ê 圖：Tololo 山頂 ê 月全食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>