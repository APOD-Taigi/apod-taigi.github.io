<!doctype html><html lang=en><head><title>仙王座 ê 宇宙動物園 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙王座 ê 宇宙動物園"><meta property="og:description" content="Tī 北方星座 仙王座 方向 12 度視野闊 ê 視野內底，有星際氣體 kah 烏暗塗粉雲 相濫發光 ê 大片發射星雲 IC 1396 kah Sh2-129。"><meta property="og:url" content="https://apod.tw/daily/20230817/"><meta property="og:image" content="https://apod.nasa.gov/apod/image/2308/ElephantTrunkBatSquidSeahorse1024.jpg"><link rel=canonical href=https://apod.tw/daily/20230817/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>17. August 2023</p><h1 class=post_title>仙王座 ê 宇宙動物園</h1><div class=post_body><div class=post_inner><img src=https://apod.nasa.gov/apod/image/2308/ElephantTrunkBatSquidSeahorse1024.jpg alt=/home/runner/work/apod-taigi.github.io/apod-taigi.github.io/content/daily/2023/08/20230817.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230817.html>A Cosmic Zoo in Cepheus</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/yann_sainty/>Yann Sainty</a></li><li>投稿到 APOD：<a href="https://www.facebook.com/media/set/?set=a.278469731548278&amp;type=3">2023 英仙座流星雨</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clms04psg009001unggl8g10w height=180 width=500 frameborder=0 scrolling=no></iframe></div><h2 id=漢羅-仙王座-ê-宇宙動物園>[漢羅] 仙王座 ê 宇宙動物園</h2><p>Tī 北方星座 <a href=https://en.wikipedia.org/wiki/Cepheus_(constellation)>仙王座</a> 方向 <a href=https://www.astrobin.com/g6612z/>12 度闊 ê 視野</a> 內底，有星際氣體 kah 烏暗塗粉雲 相濫發光 ê 大片發射星雲 IC 1396 kah Sh2-129。
相片倒爿彼个幾若百光年闊、3000 光年遠 ê 星雲，是 去予中央恆星 <a href=https://apod.nasa.gov/apod/ap120805.html>IC 1396</a> 激發--ê。
這个星雲有趣味 ê 烏暗形體，包括 tī 中央正爿下底 彼个 彎彎曲曲 ê 烏暗雲，<a href=https://apod.nasa.gov/apod/ap190816.html>象管星雲</a>。
伊有幾若十光年長，是恆星形成 ê 原始材料，咱這馬知影講 這內底有 <a href=https://www.jpl.nasa.gov/images/multi-wavelength-views-of-protostars-in-ic-1396>原恆星</a>。
正爿 ê Sh2-129 chhāi tī 差不多遠 ê 距離，伊內底較光 ê 雲丸 kah 向後壁去--ê 發射雲脊，予伊提著 <a href=https://apod.nasa.gov/apod/ap201007.html>飛行夜婆星雲</a> 這个名。
最近才 tī 飛行夜婆星雲內底 揣著--ê，是 發出小可仔藍光 ê Ou4，<a href=https://apod.nasa.gov/apod/ap140718.html>大花枝星雲</a>，拄仔好替 這个皇家宇宙動物園 添丁。
相片正爿下底邊仔閣有 一个 因為 伊 ê 烏暗外形 才號名做 <a href=https://apod.nasa.gov/apod/ap230420.html>海馬星雲</a>，伊 ê 編號是 Barnard 150。</p><h2 id=poj-sian-ông-chō-ê-ú-tiū-tōng-but-hng>[POJ] Sian-ông-chō ê Ú-tiū Tōng-bu̍t-hn̂g</h2><p>Tī pak-hong seng-chō Sian-ông-chō hong-hiòng 12 tō͘ khoah ê sī-iá lāi-té, ū seng-chè khì-thé kah o͘-àm thô͘-hún-hûn sio-lām hoat-kng ê tōa-phiàn hoat-siā seng-hûn IC 1396 kah Sh2-129.
Siòng-phìⁿ tò-pêng hit-ê kúi-nā pah kng-nî khoah, 3000 kng-nî hn̄g ê seng-hûn, sī khì hō͘ tiong-ng hêng-chhiⁿ IC 1396 kek-hoat--ê.
Chit-ê seng-hûn ū chhù-bī ê o͘-àm hêng-thé, pau-koat tī tiong-ng chiàⁿ-pêng ē-té hit-ê oan-oan-khiau-khiau ê o͘-àm-hûn, Chhiūⁿ-kńg seng-hûn.
I ū kúi-nā-cha̍p kng-nî tn̂g, sī hêng-chhiⁿ hêng-sêng ê goân-sú châi-liāu, lán chit-má chai-iáⁿ kóng che lāi-té ū goân-hêng-chhiⁿ.
Chiàⁿ-pêng ê Sh2-129 chhāi tī chha-put-to hn̄g ê kū-lī, i lāi-té khah kng ê hûn-oân kah hiòng āu-piah khì--ê hoat-siā hûn-chit, hō͘ i the̍h-tio̍h Hui-hêng Iā-pô seng-hûn chit-ê miâ.
Chòe-kīn chiah tī Hui-hêng Iā-pô seng-hûn lāi-té chhōe-tio̍h--ê, sī hoat-chhut sió-khóa-á nâ-kng ê Ou4, Tōa-hoe-ki seng-hûn, tú-á-hó thè chit-ê hông-ka ú-tiū tōng-bu̍t-hn̂g thiam-teng.
Siòng-phìⁿ chiàⁿ-pêng ē-té piⁿ-á koh-ū chi̍t-ê in-ūi i ê o͘-àm gōa-hêng chiah hō-miâ chò Hái-bé seng-hûn, i ê pian-hō sī Barnard 150.</p><h2 id=kip-sian-ông-tsō-ê-ú-tiū-tōng-but-hng>[KIP] Sian-ông-tsō ê Ú-tiū Tōng-bu̍t-hn̂g</h2><p>Tī pak-hong sing-tsō Sian-ông-tsō hong-hiòng 12 tōo khuah ê sī-iá lāi-té, ū sing-tsè khì-thé kah oo-àm thôo-hún-hûn sio-lām huat-kng ê tuā-phiàn huat-siā sing-hûn IC 1396 kah Sh2-129.
Siòng-phìnn tò-pîng hit-ê kuí-nā pah kng-nî khuah, 3000 kng-nî hn̄g ê sing-hûn, sī khì hōo tiong-ng hîng-tshinn IC 1396 kik-huat--ê.
Tsit-ê sing-hûn ū tshù-bī ê oo-àm hîng-thé, pau-kuat tī tiong-ng tsiànn-pîng ē-té hit-ê uan-uan-khiau-khiau ê oo-àm-hûn, Tshiūnn-kńg sing-hûn.
I ū kuí-nā-tsa̍p kng-nî tn̂g, sī hîng-tshinn hîng-sîng ê guân-sú tsâi-liāu, lán tsit-má tsai-iánn kóng tse lāi-té ū guân-hîng-tshinn.
Tsiànn-pîng ê Sh2-129 tshāi tī tsha-put-to hn̄g ê kū-lī, i lāi-té khah kng ê hûn-uân kah hiòng āu-piah khì--ê huat-siā hûn-tsit, hōo i the̍h-tio̍h Hui-hîng Iā-pô sing-hûn tsit-ê miâ.
Tsuè-kīn tsiah tī Hui-hîng Iā-pô sing-hûn lāi-té tshuē-tio̍h--ê, sī huat-tshut sió-khuá-á nâ-kng ê Ou4, Tuā-hue-ki sing-hûn, tú-á-hó thè tsit-ê hông-ka ú-tiū tōng-bu̍t-hn̂g thiam-ting.
Siòng-phìnn tsiànn-pîng ē-té pinn-á koh-ū tsi̍t-ê in-uī i ê oo-àm guā-hîng tsiah hō-miâ tsò Hái-bé sing-hûn, i ê pian-hō sī Barnard 150.</p><h2 id=english-a-cosmic-zoo-in-cepheus>[English] A Cosmic Zoo in Cepheus</h2><p>Sprawling emission nebulae IC 1396 and Sh2-129 mix glowing interstellar gas and dark dust clouds in this nearly <a href=https://www.astrobin.com/g6612z/>12 degree wide field</a> of view toward the northern constellation <a href=https://en.wikipedia.org/wiki/Cepheus_(constellation)>Cepheus the King</a>.
Energized by its central star <a href=https://apod.nasa.gov/apod/ap120805.html>IC 1396</a> (left), is hundreds of light-years across and some 3,000 light-years distant.
The nebula's intriguing dark shapes include a winding dark cloud popularly known as the <a href=https://apod.nasa.gov/apod/ap190816.html>Elephant's Trunk</a> below and right of center.
Tens of light-years long, it holds the raw material for star formation and is known to hide <a href=https://www.jpl.nasa.gov/images/multi-wavelength-views-of-protostars-in-ic-1396>protostars</a> within.
Located a similar distance from planet Earth, the bright knots and swept back ridges of emission of Sh2-129 on the right suggest its popular name, the <a href=https://apod.nasa.gov/apod/ap201007.html>Flying Bat Nebula</a>.
Within the Flying Bat, the most recently recognized addition to this royal cosmic zoo is the faint bluish emission from Ou4, the <a href=https://apod.nasa.gov/apod/ap140718.html>Giant Squid Nebula</a>.
Near the lower right edge of the frame, the suggestive dark marking on the sky cataloged as Barnard 150 is also known as the <a href=https://apod.nasa.gov/apod/ap230420.html>dark Seahorse Nebula</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>發射星雲</td><td>hoat-siā seng-hûn</td><td>huat-siā sing-hûn</td><td>發射星雲</td><td>emission nebula</td></tr><tr><td>星際氣體</td><td>seng-chè khì-thé</td><td>sing-tsè khì-thé</td><td>星際氣體</td><td>interstellar gas</td></tr><tr><td>烏暗塗粉雲</td><td>o͘-àm thô͘-hún-hûn</td><td>oo-àm thôo-hún-hûn</td><td>暗塵埃雲</td><td>dark dust clouds</td></tr><tr><td>象管星雲</td><td>Chhiūⁿ-kńg seng-hûn</td><td>Tshiūnn-kńg sing-hûn</td><td>象鼻星雲</td><td>Elephant's Trunk</td></tr><tr><td>原恆星</td><td>goân-hêng-chheⁿ</td><td>guân-hîng-tshenn</td><td>原恆星</td><td>protostar</td></tr><tr><td>飛行夜婆星雲</td><td>Hui-hêng Iā-pô seng-hûn</td><td>Hui-hîng Iā-pô sing-hûn</td><td>飛行蝙蝠星雲</td><td>Flying Bat Nebula</td></tr><tr><td>大花枝星雲</td><td>Tōa-hoe-ki seng-hûn</td><td>Tuā-hue-ki sing-hûn</td><td>巨烏賊星雲</td><td>Giant Squid Nebula</td></tr><tr><td>海馬星雲</td><td>Hái-bé seng-hûn</td><td>Hái-bé sing-hûn</td><td>海馬星雲</td><td>Seahorse Nebula</td></tr><tr><td>發射雲脊</td><td>hoat-siā hûn-chit</td><td>huat-siā hûn-tsit</td><td>發射雲脊</td><td>ridges of emission</td></tr><tr><td>激發</td><td>kek-hoat</td><td>kik-huat</td><td>激發</td><td>energized by</td></tr><tr><td>IC 1396</td><td>IC it sam kiú lio̍k</td><td>IC it sam kiú lio̍k</td><td>IC 1396</td><td>IC 1396</td></tr><tr><td>Sh2-129</td><td>Sh-two it jī kiú</td><td>Sh-two it jī kiú</td><td>Sh2-129</td><td>Sh2-129</td></tr><tr><td>Barnard 150</td><td>Barnard it ngó͘ khòng</td><td>Barnard it ngóo khòng</td><td>Barnard 150</td><td>Barnard 150</td></tr><tr><td>Ou4</td><td>Ou sù</td><td>Ou sù</td><td>Ou4</td><td>Ou4</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230816/>昨昏 ê 圖：Arp 93：宇宙級 ê 攬牢牢</a>
</span><span class=post_next><a href=https://apod.tw/daily/20230818/>明仔載 ê 圖：冥王星 ê 北部</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>