<!doctype html><html lang=en><head><title>Ic 4628：九節蝦星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="IC 4628：九節蝦星雲"><meta property="og:description" content="Tī 心宿二 ê 南方，厚星雲 ê 天蠍座尾溜，有一个發射星雲 IC 4628。"><meta property="og:url" content="https://apod.tw/daily/20230726/"><meta property="og:image" content="https://apod.nasa.gov/apod/image/2307/Prawn_Stern_960.jpg"><link rel=canonical href=https://apod.tw/daily/20230726/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. July 2023</p><h1 class=post_title>IC 4628：九節蝦星雲</h1><div class=post_body><div class=post_inner><img src=https://apod.nasa.gov/apod/image/2307/Prawn_Stern_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230726.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230720.html>IC 4628: The Prawn Nebula</a></li><li>影像來源 kah 版權：<a href=https://www.instagram.com/messierchaser/>Daniel Stern</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clltkr2lb01ww01u22ma2g1d2 height=180 width=500 frameborder=0 scrolling=no></iframe></div><h2 id=漢羅-ic-4628九節蝦星雲>[漢羅] IC 4628：九節蝦星雲</h2><p>Tī <a href=https://apod.nasa.gov/apod/astropix.htmlap060714.html>心宿二</a> ê 南方，厚星雲 ê <a href=https://www.eso.org/public/images/eso1340d/>天蠍座</a> 尾溜，有一个 <a href=https://en.wikipedia.org/wiki/Emission_nebula>發射星雲</a> IC 4628。
這个星雲就 tī 幾若百萬粒 高溫、<a href=https://science.nasa.gov/astrophysics/focus-areas/how-do-stars-form-and-evolve>大質量</a> 少年恆星邊仔。
看袂著 ê <a href=https://science.nasa.gov/ems/10_ultravioletwaves>紫外光</a> <a href=http://en.wikipedia.org/wiki/H_II_region>kā 星雲照甲</a> kā 原子內底 ê 電子激發出來。
電子落尾會 kah 原子重新組合，產生 <a href=https://science.nasa.gov/ems/09_visiblelight>看會著</a> ê 星雲光，這主要是發生 tī 水素原子 ê 反應，會發出紅色 ê 發射線。
照估計 ê 距離 6000 光年來算，<a href=https://www.eso.org/public/videos/eso1535a/>這區</a> 差不多有 250 <a href=https://spaceplace.nasa.gov/light-year/en/>光年</a> 闊，按呢是超過 3 粒月娘 tī <a href=https://apod.nasa.gov/apod/astropix.htmlap130801.html>天頂</a> ê 範圍。
這个星雲嘛去予澳洲天文學家 <a href=https://en.wikipedia.org/wiki/Colin_Gum>Colin Stanley Gum</a> kā <a href=https://apod.nasa.gov/apod/astropix.htmlap060519.html>編做</a> Gum 56，毋過愛食海產 ê 天文愛好者 tùi 這个宇宙雲 較知影 ê 名 可能是 <a href=https://en.wikipedia.org/wiki/Prawn>九節蝦</a> <a href=https://en.wikipedia.org/wiki/Prawn_Nebula>星雲</a>。
這張 <a href=https://www.instagram.com/p/Cui2J5BOftH/>優雅 ê 彩色影像</a> 是 4 月 ê 時陣 tī <a href=https://en.wikipedia.org/wiki/Chile>智利</a> ê <a href=https://youtu.be/NKXFq0LBPgU>Rio Hurtado</a> 開幾若暗 ê 時間翕--ê 新 ê 天文相片。</p><h2 id=poj-ic-4628-káu-chat-hê-seng-hûn>[POJ] IC 4628: Káu-chat-hê seng-hûn</h2><p>Tī Sim-siù-jī ê lâm-hong, kāu seng-hûn ê Thian-giat-chō bóe-liu, ū chi̍t-ê hoat-siā-seng-hûn IC 4628.
Chit-ê seng-hûn to̍h tī kúi-nā pah-bān lia̍p ko-un, tōa chit-liōng siàu-liân hêng-chhiⁿ piⁿ-á.
Khòaⁿ bē-tio̍h ê chí-gōa-kng kā seng-hûn chiò kah kā goân-chú lāi-té ê tiān-chú kek-hoat chhut--lâi.
Tiān-chú lo̍h-bóe ē kah goân-chú tiông-sin cho͘-ha̍p, sán-seng khòaⁿ-ē-tio̍h ê seng-hûn kng, che chú-iàu sī hoat-seng tī chúi-sò͘ goân-chú ê hoán-èng, ē hoat-chhut âng-sek ê hoat-siā sòaⁿ.
Chiàu kó͘-kè ê kū-lī 6000 kng-nî lâi sǹg, chit-khu chha-put-to ū 250 kng-nî khoah, án-ne sī chhiau-kòe 3 lia̍p goe̍h-niû tī thiⁿ-téng ê hoān-ûi.
Chit-ê seng-hûn mā khì hō͘ Ò-chiu thian-bûn ha̍k-ka Colin Stanley Gum kā pian-chò Gum 56, m̄-koh ài-chia̍h hái-sán ê thian-bûn ài-hóⁿ-chiá tùi chit-ê ú-tiū-hûn khah chai-iáⁿ ê miâ khó-lêng sī Káu-chat-hê seng-hûn.
Chit-tiuⁿ iu-ngá ê chhái-sek iáⁿ-siōng sī 4 goe̍h ê sî-chūn tī Tì-lī ê Rio Hurtado khai kúi-nā àm ê sî-kan hip--ê sin ê thian-bûn siòng-phìⁿ.</p><h2 id=kip-ic-4628-káu-tsat-hê-sing-hûn>[KIP] IC 4628: Káu-tsat-hê sing-hûn</h2><p>Tī Sim-siù-jī ê lâm-hong, kāu sing-hûn ê Thian-giat-tsō bué-liu, ū tsi̍t-ê huat-siā-sing-hûn IC 4628.
Tsit-ê sing-hûn to̍h tī kuí-nā pah-bān lia̍p ko-un, tuā tsit-liōng siàu-liân hîng-tshinn pinn-á.
Khuànn bē-tio̍h ê tsí-guā-kng kā sing-hûn tsiò kah kā guân-tsú lāi-té ê tiān-tsú kik-huat tshut--lâi.
Tiān-tsú lo̍h-bué ē kah guân-tsú tiông-sin tsoo-ha̍p, sán-sing khuànn-ē-tio̍h ê sing-hûn kng, tse tsú-iàu sī huat-sing tī tsuí-sòo guân-tsú ê huán-ìng, ē huat-tshut âng-sik ê huat-siā suànn.
Tsiàu kóo-kè ê kū-lī 6000 kng-nî lâi sǹg, tsit-khu tsha-put-to ū 250 kng-nî khuah, án-ne sī tshiau-kuè 3 lia̍p gue̍h-niû tī thinn-tíng ê huān-uî.
Tsit-ê sing-hûn mā khì hōo Ò-tsiu thian-bûn ha̍k-ka Colin Stanley Gum kā pian-tsò Gum 56, m̄-koh ài-tsia̍h hái-sán ê thian-bûn ài-hónn-tsiá tuì tsit-ê ú-tiū-hûn khah tsai-iánn ê miâ khó-lîng sī Káu-tsat-hê sing-hûn.
Tsit-tiunn iu-ngá ê tshái-sik iánn-siōng sī 4 gue̍h ê sî-tsūn tī Tì-lī ê Rio Hurtado khai kuí-nā àm ê sî-kan hip--ê sin ê thian-bûn siòng-phìnn.</p><h2 id=english-ic-4628-the-prawn-nebula>[English] IC 4628: The Prawn Nebula</h2><p>South of <a href=https://apod.nasa.gov/apod/astropix.htmlap060714.html>Antares</a>, in the tail of the nebula-rich constellation <a href=https://www.eso.org/public/images/eso1340d/>Scorpius</a>, lies <a href=https://en.wikipedia.org/wiki/Emission_nebula>emission nebula</a> IC 4628.
Nearby hot, <a href=https://science.nasa.gov/astrophysics/focus-areas/how-do-stars-form-and-evolve>massive stars</a>, millions of years young, <a href=http://en.wikipedia.org/wiki/H_II_region>irradiate the nebula</a> with invisible <a href=https://science.nasa.gov/ems/10_ultravioletwaves>ultraviolet</a> light, stripping electrons from atoms.
The electrons eventually recombine with the atoms to produce the <a href=https://science.nasa.gov/ems/09_visiblelight>visible</a> nebular glow, dominated by the red emission of hydrogen.
At an estimated distance of 6,000 light-years, the <a href=https://www.eso.org/public/videos/eso1535a/>region shown</a> is about 250 <a href=https://spaceplace.nasa.gov/light-year/en/>light-year</a>s across, spanning over three full moons <a href=https://apod.nasa.gov/apod/astropix.htmlap130801.html>on the sky</a>.
The nebula is also <a href=https://apod.nasa.gov/apod/astropix.htmlap060519.html>cataloged as</a> Gum 56 for Australian astronomer <a href=https://en.wikipedia.org/wiki/Colin_Gum>Colin Stanley Gum</a>, but seafood-loving deep sky-enthusiasts might know this cosmic cloud as the <a href=https://en.wikipedia.org/wiki/Prawn>Prawn</a> <a href=https://en.wikipedia.org/wiki/Prawn_Nebula>Nebula</a>).
The <a href=https://www.instagram.com/p/Cui2J5BOftH/>graceful color image</a> is a new astronomical composition taken over several nights in April from <a href=https://youtu.be/NKXFq0LBPgU>Rio Hurtado</a>, <a href=https://en.wikipedia.org/wiki/Chile>Chile</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>IC 4628</td><td>IC sù-lio̍k-jī-pat</td><td>IC sù-lio̍k-jī-pat</td><td>IC 4628</td><td>IC 4628</td></tr><tr><td>斑節蝦星雲</td><td>Pan-chat-hê seng-hûn</td><td>Pan-tsat-hê sing-hûn</td><td>斑節蝦星雲</td><td>Prawn Nebula</td></tr><tr><td>九節蝦星雲</td><td>Káu-chat-hê seng-hûn</td><td>Káu-tsat-hê sing-hûn</td><td>斑節蝦星雲</td><td>Prawn Nebula</td></tr><tr><td>雷公蝦星雲</td><td>Lûi-kong-hê seng-hûn</td><td>Lûi-kong-hê sing-hûn</td><td>斑節蝦星雲</td><td>Prawn Nebula</td></tr><tr><td>明蝦星雲</td><td>Bêng-hê seng-hûn</td><td>Bîng-hê sing-hûn</td><td>斑節蝦星雲</td><td>Prawn Nebula</td></tr><tr><td>龜蝦星雲</td><td>Ku-hê seng-hûn</td><td>Ku-hê sing-hûn</td><td>斑節蝦星雲</td><td>Prawn Nebula</td></tr><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr><tr><td>天蠍座</td><td>Thian-giat-chō</td><td>Thian-giat-tsō</td><td>天蠍座</td><td>Scorpius</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebula</td></tr><tr><td>紫外光</td><td>chí-gōa-kng</td><td>tsí-guā-kng</td><td>紫外光</td><td>ultraviolet</td></tr><tr><td>原子</td><td>goân-chú</td><td>guân-tsú</td><td>原子</td><td>atoms</td></tr><tr><td>電子</td><td>tiān-chú</td><td>tiān-tsú</td><td>電子</td><td>electrons</td></tr><tr><td>重新組合</td><td>tiông-sin cho͘-ha̍p</td><td>tiông-sin tsoo-ha̍p</td><td>重新組合</td><td>recombine</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>Gum 56</td><td>Gum gō͘-cha̍p-la̍k</td><td>Gum gōo-tsa̍p-la̍k</td><td>Gum 56</td><td>Gum 56</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230725/>昨昏 ê 圖：鴟鴞星雲 kah 發出 X 光 ê 高溫恆星</a>
</span><span class=post_next><a href=https://apod.tw/daily/20230727/>明仔載 ê 圖：波江座內底 ê 星系對</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>