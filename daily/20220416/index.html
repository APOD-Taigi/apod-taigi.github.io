<!doctype html><html lang=en><head><title>獵戶座 kah 松仔 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="獵戶座 kah 松仔"><meta property="og:description" content="Kā kha-mé-lah 固定 tī 三跤馬面頂，翕幾若張短時間感光 ê 相片了後，kā 這寡相片按照 恆星 ê 位置對齊，才提著這張美麗 ê 夜空相片。"><meta property="og:url" content="https://apod.tw/daily/20220416/"><meta property="og:image" content="https://apod.nasa.gov/apod/fap/image/2204/orionpines_1k.jpg"><link rel=canonical href=https://apod.tw/daily/20220416/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. April 2022</p><h1 class=post_title>獵戶座 kah 松仔</h1><div class=post_body><div class=post_inner><img src=https://apod.nasa.gov/apod/fap/image/2204/orionpines_1k.jpg alt=/home/runner/work/apod-taigi.github.io/apod-taigi.github.io/content/daily/2022/04/20220416.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220416.html>Orion Pines</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.twanight.org/casado>Juan Carlos Casado</a> (<a href=https://www.flickr.com/photos/starryearth/albums/>Starry Earth</a>, <a href=https://www.twanight.org>TWAN</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl3udmdna09uw0109bi1v7wnc height=180 width=500 frameborder=0 scrolling=no></iframe></div><h2 id=漢羅-獵戶座-kah-松仔>[漢羅] 獵戶座 kah 松仔</h2><p>Kā kha-mé-lah 固定 tī 三跤馬面頂，翕幾若張短時間感光 ê 相片了後，kā 這寡相片按照 恆星 ê 位置對齊，才提著這張美麗 ê 夜空相片。
這張相片是 tī 西班牙東北角 ê Albany`a 田庄 <a href=https://www.darksky.org/our-work/conservation/idsp/parks/albanya/>翕 ê</a>。
Tī 這張天星滿滿 ê 夜空相片中央，是獵戶座內底彼三粒足光 ê 恆星。
獵戶座皮帶 <a href=https://apod.nasa.gov/apod/ap171123.html>上東爿（倒爿）彼粒是 參宿一</a>。
伊 to̍h chhāi tī 霧霧光光 ê <a href=https://apod.tw/daily/20210412/>火舌星雲</a> kah 彼个有烏暗外形、有名 ê <a href=https://apod.nasa.gov/apod/ap081126.html>馬頭星雲</a> ê 邊仔。
咱用目睭直接看，就看會著 tī 獵戶座皮帶 彼三粒星 下底 ê <a href=https://www.nasa.gov/image-feature/a-peek-inside-the-orion-nebula>獵戶座大星雲</a>。
這是離咱 ê 美麗地球 上近 ê 大型恆星托兒所，干焦 1500 光年遠爾爾。
咱會當 tī 相片內底看著暗暗彎彎 ê <a href=https://arxiv.org/abs/1103.2789>Barnard 環</a>，伊看起來是 kā 獵戶座較光 ê 恆星 kah 星雲 <a href=https://apod.nasa.gov/apod/ap190821.html>箍 tī 內底</a>。
這是這是北方 ê 春天，所以咱熟似 ê <a href=https://apod.nasa.gov/apod/ap201225.html>北方寒天</a> 星座，這馬欲落去矣。
獵戶座 ê 正爿下跤是西爿 ê 地平線，<a href=https://apod.nasa.gov/apod/ap200919.html>遐附近</a> 有一粒足光 ê 藍巨星 參宿七，去磕著松仔 ê 樹椏。</p><h2 id=poj-lah-hō-chō-kah-chhêng-á>[POJ] La̍h-hō͘-chō kah Chhêng-á</h2><p>Kā kha-mé-lah kò͘-tēng tī saⁿ-kha-bé bīn-téng, hip kúi-ā-tiuⁿ té sî-kan kám-kng ê siòng-phìⁿ liáu-āu, kā chit-kóa siòng-phìⁿ àn-chiàu hêng-chhiⁿ ê ūi-tì tùi-chê, chiah the̍h-tio̍h chit-tiuⁿ bí-lē ê iā-khong siòng-phìⁿ.
Chit-tiuⁿ siòng-phìⁿ sī tī Se-pan-gâ tang-pak-kak ê Albany`a chhân-chng hip ê.
Tī chit-tiuⁿ thiⁿ-chhiⁿ móa-móa ê iā-khong siòng-phìⁿ tiong-ng, sī La̍h-hō͘-chō lāi-té hit saⁿ-lia̍p chiok kng ê hêng-chhiⁿ.
La̍h-hō͘-chō phôe-tòa siōng tang-pêng (tò-pêng) hit-lia̍p sī Chham-siù-it.
I to̍h chhāi tī bū-bū kng-kng ê Hóe-chi̍h-seng-hûn kah hit-ê ū o͘-àm gōa-hêng, ū-miâ Bé-thâu-seng-hûn ê piⁿ-á.
Lán iōng ba̍k-chiu ti̍t-chiap khòaⁿ, tō khòaⁿ-ē-tio̍h tī La̍h-hō͘-chō phôe-tòa hit saⁿ-lia̍p ē-té ê La̍h-hō͘-chō tōa-seng-hûn.
Che sī lî lán ê bí-lē Tē-kiû siōng kīn ê tōa-hêng hêng-chhiⁿ thok-jî-só͘, kan-na 1500 kng-nî niā-niā.
Lán ē-tàng tī siòng-phìⁿ lāi-té khòaⁿ-tio̍h àm-àm oan-oan ê Barnard khoân, i khòaⁿ--khí-lâi sī kā La̍h-hō͘-chō khah kng ê hêng-chhiⁿ kah seng-hûn kho͘ tī lāi-té.
Che sī pak-hong ê chhun-thiⁿ, só͘-í lán se̍k-sāi ê pak-hong seng-chō, chit-má beh lo̍h--khì ah.
La̍h-hō͘-chō ê chiàⁿ-pêng ē-kha sī sai-pêng ê tē-pêng-sòaⁿ, hiah hū-kīn ū chi̍t-lia̍p chiok kng ê nâ-kū-chhiⁿ Chham-siù-chhit, khì kha̍p-tio̍h chhêng-á ê chhiū-oe.</p><h2 id=kip-lah-hōo-tsō-kah-tshîng-á>[KIP] La̍h-hōo-tsō kah Tshîng-á</h2><p>Kā kha-mé-lah kòo-tīng tī sann-kha-bé bīn-tíng, hip kuí-ā-tiunn té sî-kan kám-kng ê siòng-phìnn liáu-āu, kā tsit-kuá siòng-phìnn àn-tsiàu hîng-tshinn ê uī-tì tuì-tsê, tsiah the̍h-tio̍h tsit-tiunn bí-lē ê iā-khong siòng-phìnn.
Tsit-tiunn siòng-phìnn sī tī Se-pan-gâ tang-pak-kak ê Albany`a tshân-tsng hip ê.
Tī tsit-tiunn thinn-tshinn muá-muá ê iā-khong siòng-phìnn tiong-ng, sī La̍h-hōo-tsō lāi-té hit sann-lia̍p tsiok kng ê hîng-tshinn.
La̍h-hōo-tsō phuê-tuà siōng tang-pîng (tò-pîng) hit-lia̍p sī Tsham-siù-it.
I to̍h tshāi tī bū-bū kng-kng ê Hué-tsi̍h-sing-hûn kah hit-ê ū oo-àm guā-hîng, ū-miâ Bé-thâu-sing-hûn ê pinn-á.
Lán iōng ba̍k-tsiu ti̍t-tsiap khuànn, tō khuànn-ē-tio̍h tī La̍h-hōo-tsō phuê-tuà hit sann-lia̍p ē-té ê La̍h-hōo-tsō tuā-sing-hûn.
Tse sī lî lán ê bí-lē Tē-kiû siōng kīn ê tuā-hîng hîng-tshinn thok-jî-sóo, kan-na 1500 kng-nî niā-niā.
Lán ē-tàng tī siòng-phìnn lāi-té khuànn-tio̍h àm-àm uan-uan ê Barnard khuân, i khuànn--khí-lâi sī kā La̍h-hōo-tsō khah kng ê hîng-tshinn kah sing-hûn khoo tī lāi-té.
Tse sī pak-hong ê tshun-thinn, sóo-í lán si̍k-sāi ê pak-hong sing-tsō, tsit-má beh lo̍h--khì ah.
La̍h-hōo-tsō ê tsiànn-pîng ē-kha sī sai-pîng ê tē-pîng-suànn, hiah hū-kīn ū tsi̍t-lia̍p tsiok kng ê nâ-kū-tshinn Tsham-siù-tshit, khì kha̍p-tio̍h tshîng-á ê tshiū-ue.</p><h2 id=english-orion-pines>[English] Orion Pines</h2><p>Taken with a camera fixed to a tripod, many short exposures were aligned with the stars to unveil this beautiful, dark night sky.
<a href=https://www.darksky.org/our-work/conservation/idsp/parks/albanya/>Captured near</a> the rural village of Albany`a at the northeastern corner of Spain, the three stars of Orion's belt stretch across top center in the starry frame.
<a href=https://apod.nasa.gov/apod/ap171123.html>Alnitak, the easternmost</a> (left) of the belt stars is seen next to the more diffuse glow of the <a href=https://apod.nasa.gov/apod/ap210412.html>Flame Nebula</a> and the dark notch of the famous <a href=https://apod.nasa.gov/apod/ap081126.html>Horsehead</a>.
Easily visible to the naked-eye <a href=https://www.nasa.gov/image-feature/a-peek-inside-the-orion-nebula>The Great Nebula of Orion</a> is below the belt stars.
A mere 1,500 light-years distant, it is the closest large stellar nursery to our fair planet.
Best seen in photographs, the broad and faint arc of <a href=https://arxiv.org/abs/1103.2789>Barnard's Loop</a> seems to <a href=https://apod.nasa.gov/apod/ap190821.html>embrace Orion's</a> brighter stars and nebulae though.
In the northern spring the familiar <a href=https://apod.nasa.gov/apod/ap201225.html>northern winter</a> constellation is setting.
Near the western horizon toward lower right Orion's <a href=https://apod.nasa.gov/apod/ap200919.html>apparently</a> bright blue supergiant Rigel just touches the branches of a pine tree.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>松仔</td><td>chhêng-á</td><td>tshîng-á</td><td>松仔</td><td>pine tree</td></tr><tr><td>三跤馬</td><td>saⁿ-kha-bé</td><td>sann-kha-bé</td><td>角架</td><td>tripod</td></tr><tr><td>獵戶座皮帶</td><td>La̍h-hō͘-chō phôe-tòa</td><td>La̍h-hōo-tsō phuê-tuà</td><td>獵戶座腰帶</td><td>Orion's belt</td></tr><tr><td>火舌星雲</td><td>Hóe-chi̍h-seng-hûn</td><td>Hué-tsi̍h-sing-hûn</td><td>火焰星雲</td><td>Flame Nebula</td></tr><tr><td>馬頭星雲</td><td>Bé-thâu-seng-hûn</td><td>Bé-thâu-sing-hûn</td><td>馬頭星雲</td><td>Horsehead Nebula</td></tr><tr><td>Barnard 環</td><td>Barnard khoân</td><td>Barnard khuân</td><td>巴納德環</td><td>Barnard's Loop</td></tr><tr><td>獵戶座大星雲</td><td>La̍h-hō͘-chō tōa-seng-hûn</td><td>La̍h-hōo-tsō tuā-sing-hûn</td><td>獵戶座大星雲</td><td>The Great Nebula of Orion</td></tr><tr><td>恆星托兒所</td><td>hêng-chhiⁿ thok-jî-só͘</td><td>hîng-tshinn thok-jî-sóo</td><td>恆星托兒所</td><td>stellar nursery</td></tr><tr><td>參宿一</td><td>Chham-siù-it</td><td>Tsham-siù-it</td><td>參宿一</td><td>Alnitak</td></tr><tr><td>藍巨星</td><td>nâ-kū-chhiⁿ</td><td>nâ-kū-tshinn</td><td>藍巨星</td><td>blue supergiant</td></tr><tr><td>參宿七</td><td>Chham-siù-chhit</td><td>Tsham-siù-tshit</td><td>參宿七</td><td>Rigel</td></tr><tr><td>樹椏</td><td>chhiū-oe</td><td>tshiū-ue</td><td>樹枝</td><td>branches</td></tr><tr><td>1500 光年</td><td>chi̍t-chheng-gō͘-pah kng-nî</td><td>tsi̍t-tshing-gōo-pah kng-nî</td><td>1500 光年</td><td>1500 light-year</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220415/>昨昏 ê 圖：火星面頂 ê 岩石：鱷魚的尻脊骿</a>
</span><span class=post_next><a href=https://apod.tw/daily/20220417/>明仔載 ê 圖：往回地球</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>