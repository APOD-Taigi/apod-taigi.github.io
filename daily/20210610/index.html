<!doctype html><html lang=en><head><title>圓形 ê 日暈 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="圓形 ê 日暈"><meta property="og:description" content="你敢有想欲看著 kā 太陽箍牢 ê 環？Tī 全世界 ê 日時欲看著這个景色，攏是真簡單 ê 代誌。"><meta property="og:url" content="https://apod.tw/daily/20210610/"><meta property="og:image" content="https://apod.nasa.gov/apod/fap/image/2106/Vincenzo_Mirabella_20210529_134459.jpg"><link rel=canonical href=https://apod.tw/daily/20210610/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. June 2021</p><h1 class=post_title>圓形 ê 日暈</h1><div class=post_body><div class=post_inner><img src=https://apod.nasa.gov/apod/fap/image/2106/Vincenzo_Mirabella_20210529_134459.jpg alt=/home/runner/work/apod-taigi.github.io/apod-taigi.github.io/content/daily/2021/06/20210610.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210610.html>Circular Sun Halo</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.coelum.com/photo-coelum/astroimagers/mirab>Vincenzo Mirabella</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqzf1d5n2q350804n7a8l7zy height=180 width=500 frameborder=0 scrolling=no></iframe></div><h2 id=漢羅-圓形-ê-日暈>[漢羅] 圓形 ê 日暈</h2><p>你敢有想欲看著 kā 日頭箍牢 ê 環？
Tī 全世界 ê 日時欲看著這个景色，攏是 <a href=http://www.atoptics.co.uk/halo/checkl.htm>真簡單 ê 代誌。</a>
這是薄懸卷雲內底 無仝方向排列 ê 冰晶 產生 ê 22 度闊 ê 圓形日暈，是比虹較捷看著。
這張影像是 5 月 29 tī 意大利 羅馬 附近，用智慧型手機仔 <a href=http://www.atoptics.co.uk/halo/photo.htm>翕 ê</a>。
你若是較細膩 <a href=http://www.atoptics.co.uk/halo/circular.htm>kā 日頭閘 leh</a>，差不多用一个指頭仔尾，按呢你 to̍h 會當看著 平常時看會著 ê 日暈環。
這个日暈 ê 特徵角度，差不多愛 kā 你 ê 手骨伸長，指頭仔拍開，ùi 大頭拇 kah 尾指 ê 角度欲仝。
若是欲看 <a href=https://apod.nasa.gov/apod/ap200615.html>火環日食</a>，是有較困難。
<a href=https://www.nasa.gov/content/june-10-2021-eclipse>今仔日（6月10號）</a>拄仔好會當看著這个特殊 ê 環形日食，嘛叫做 <a href="https://www.facebook.com/pg/APOD.Sky/photos/?tab=album&amp;album_id=2706549852782550">火環</a>。
你若是徛 tī 月球產生 ê 狹細烏影帶內底，to̍h 有法度看著。
這个烏影帶迒過加拿大、格陵蘭、北極、kah 露西亞東爿。
毋閣日偏食會當 tī <a href=https://en.wikipedia.org/wiki/Solar_eclipse_of_June_10,_2021>較闊 ê 範圍</a> 看著，包括亞洲北爿、歐洲、kah 美國 ê 一部份。</p><h2 id=poj-îⁿ-hêng-ê-jit-ng>[POJ] Îⁿ-hêng ê Ji̍t-n̄g</h2><p>Lí kám ū siūⁿ-beh khòaⁿ-tio̍h kā ji̍t-thâu kho͘-tiâu ê khoân?
Tī choân-sè-kài ê ji̍t-sî beh khòaⁿ-tio̍h chit-ê kéng-sek, lóng sī chin kán-tan ê tāi-chì.
Che sī po̍h koân kńg-hûn lāi-té bô-kâng hong-hiòng pâi-lia̍t ê peng-chiⁿ sán-seng ê jī-cha̍p-jī tō͘ khoah ê îⁿ-hêng ji̍t-n̄g, sī pí khēng khah chia̍p khòaⁿ-tio̍h.
Chit-tiuⁿ iáⁿ-siōng sī gō͘-goe̍h jī-káu tī I-thá-lī Lô-má hū-kīn, iōng tì-hūi-hêng chhiú-ki-á hip--ê.
Lí nā-sī khah sè-lī kā ji̍t-thâu cha̍h-leh, chha-put-to iōng chi̍t-ê chéng-thâu-á-bóe, án-ne lí to̍h ē-tàng khòaⁿ-tio̍h pêng-siông-sî khòaⁿ-ē-tio̍h ê ji̍t-n̄g-khoân.
Chit-ê ji̍t-n̄g ê te̍k-teng kak-tō͘, chha-put-to ài kā lī ê chhiú-kut chhun-tn̂g, chéng-thâu-á phah-khui, ùi tōa-thâu-bó kah bóe-cháiⁿ ê kak-tō͘ beh kâng.
Nā-sī beh khòaⁿ hóe-khoân ji̍t-si̍t, sī ū khah khùn-lân.
Kin-á-ji̍t (la̍k goe̍h cha̍p hō) tú-á-hó ē-tàng khòaⁿ-tio̍h chit-ê te̍k-sû ê khoân-hêng ji̍t-si̍t, mā kiò-chò Hóe-khoân.
Lí nā-sī khiā tī Goe̍h-kiû sán-seng ê e̍h-sè o͘-iáⁿ-tōa lāi-té, to̍h ū-hoat-tō͘ khòaⁿ-tio̍h.
Chit-ê o͘-iáⁿ-tòa ē hāⁿ kòe Kha-ná-tà, Keh-lêng-lân, pak-ke̍k, kah Lō͘-se-a tang-pêng.
M̄-koh ji̍t-phian-si̍t ē-tàng tī khah khoah ê hoān-ûi khòaⁿ-tio̍h, pau-koat A-chiu pak-pêng, Au-chiu, kah Bí-kok ê chi̍t-pō͘-hūn.</p><h2 id=kip-înn-hîng-ê-jit-ng>[KIP] Înn-hîng ê Ji̍t-n̄g</h2><p>Lí kám ū siūnn-beh khuànn-tio̍h kā ji̍t-thâu khoo-tiâu ê khuân?
Tī tsuân-sè-kài ê ji̍t-sî beh khuànn-tio̍h tsit-ê kíng-sik, lóng sī tsin kán-tan ê tāi-tsì.
Tse sī po̍h kuân kńg-hûn lāi-té bô-kâng hong-hiòng pâi-lia̍t ê ping-tsinn sán-sing ê jī-tsa̍p-jī tōo khuah ê înn-hîng ji̍t-n̄g, sī pí khīng khah tsia̍p khuànn-tio̍h.
Tsit-tiunn iánn-siōng sī gōo-gue̍h jī-káu tī I-thá-lī Lô-má hū-kīn, iōng tì-huī-hîng tshiú-ki-á hip--ê.
Lí nā-sī khah sè-lī kā ji̍t-thâu tsa̍h-leh, tsha-put-to iōng tsi̍t-ê tsíng-thâu-á-bué, án-ne lí to̍h ē-tàng khuànn-tio̍h pîng-siông-sî khuànn-ē-tio̍h ê ji̍t-n̄g-khuân.
Tsit-ê ji̍t-n̄g ê ti̍k-ting kak-tōo, tsha-put-to ài kā lī ê tshiú-kut tshun-tn̂g, tsíng-thâu-á phah-khui, uì tuā-thâu-bó kah bué-tsáinn ê kak-tōo beh kâng.
Nā-sī beh khuànn hué-khuân ji̍t-si̍t, sī ū khah khùn-lân.
Kin-á-ji̍t (la̍k gue̍h tsa̍p hō) tú-á-hó ē-tàng khuànn-tio̍h tsit-ê ti̍k-sû ê khuân-hîng ji̍t-si̍t, mā kiò-tsò Hué-khuân.
Lí nā-sī khiā tī Gue̍h-kiû sán-sing ê e̍h-sè oo-iánn-tuā lāi-té, to̍h ū-huat-tōo khuànn-tio̍h.
Tsit-ê oo-iánn-tuà ē hānn kuè Kha-ná-tà, Keh-lîng-lân, pak-ki̍k, kah Lōo-se-a tang-pîng.
M̄-koh ji̍t-phian-si̍t ē-tàng tī khah khuah ê huān-uî khuànn-tio̍h, pau-kuat A-tsiu pak-pîng, Au-tsiu, kah Bí-kok ê tsi̍t-pōo-hūn.</p><h2 id=english-circular-sun-halo>[English] Circular Sun Halo</h2><p>Want to see a ring around the Sun? <a href=http://www.atoptics.co.uk/halo/checkl.htm>It's easy to do</a> in daytime skies around the world.
Created by randomly oriented ice crystals in thin high cirrus clouds, circular 22 degree halos are visible much more often than rainbows.
This one was captured by smart phone <a href=http://www.atoptics.co.uk/halo/photo.htm>photography</a> on May 29 near Rome, Italy.
Carefully <a href=http://www.atoptics.co.uk/halo/circular.htm>blocking the Sun</a>, for example with a finger tip, is usually all that it takes to reveal the common bright halo ring.
The halo's characteristic angular radius is about equal to the span of your hand, thumb to little finger, at the end of your outstretched arm.
Want to see a <a href=https://apod.nasa.gov/apod/ap200615.html>ring of fire eclipse</a>? That's harder.
The spectacular annular phase of <a href=https://www.nasa.gov/content/june-10-2021-eclipse>today's (June 10) solar eclipse</a>, known as a <a href="https://www.facebook.com/pg/APOD.Sky/photos/?tab=album&amp;album_id=2706549852782550">ring of fire</a>, is briefly visible only if you're standing along the Moon's narrow shadow track that passes over parts of northern Canada, Greenland, the Arctic, and eastern Russia.
The solar eclipse is partial though, when seen <a href=https://en.wikipedia.org/wiki/Solar_eclipse_of_June_10,_2021>from broader regions</a>, including northern Asia, Europe, and parts of the US.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日暈</td><td>Ji̍t-n̄g</td><td>Ji̍t-n̄g</td><td>日暈</td><td>halo</td></tr><tr><td>薄懸卷雲</td><td>po̍h koân kńg-hûn</td><td>po̍h kuân kńg-hûn</td><td>薄高卷雲</td><td>thin high cirrus cloud</td></tr><tr><td>冰晶</td><td>peng-chiⁿ</td><td>ping-tsinn</td><td>冰晶</td><td>ice crystal</td></tr><tr><td>虹</td><td>khēng</td><td>khīng</td><td>彩虹</td><td>rainbow</td></tr><tr><td>特徵角度</td><td>te̍k-teng kak-tō͘</td><td>ti̍k-ting kak-tōo</td><td>特徵角度</td><td>characteristic angular radius</td></tr><tr><td>指頭仔</td><td>chéng-thâu-á</td><td>tsíng-thâu-á</td><td>手指</td><td>finger tip</td></tr><tr><td>大頭拇</td><td>tōa-thâu-bó</td><td>tuā-thâu-bó</td><td>大拇指</td><td>thumb</td></tr><tr><td>尾指</td><td>bóe-cháiⁿ</td><td>bué-tsáinn</td><td>小指</td><td>little finger</td></tr><tr><td>火環日食</td><td>hóe-khoân ji̍t-si̍t</td><td>hué-khuân ji̍t-si̍t</td><td>火環日食</td><td>ring of fire eclipse</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210609/>昨昏 ê 圖：月全食 ê 月華</a>
</span><span class=post_next><a href=https://apod.tw/daily/20210611/>明仔載 ê 圖：飛過日食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>