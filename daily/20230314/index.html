<!doctype html><html lang=en><head><title>W5：靈魂星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="W5：靈魂星雲"><meta property="og:description" content="咱會當 tī 仙后座方向揣著一个叫做靈魂星雲 ê 大型恆星形成區。"><meta property="og:url" content="https://apod.tw/daily/20230314/"><meta property="og:image" content="https://apod.nasa.gov/apod/fap/image/2303/Soul_Jimenez_1080.jpg"><link rel=canonical href=https://apod.tw/daily/20230314/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. March 2023</p><h1 class=post_title>W5：靈魂星雲</h1><div class=post_body><div class=post_inner><img src=https://apod.nasa.gov/apod/fap/image/2303/Soul_Jimenez_1080.jpg alt=/home/runner/work/apod-taigi.github.io/apod-taigi.github.io/content/daily/2023/03/20230314.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230314.html>W5: The Soul Nebula</a></li><li>影像來源 kah 版權：<a href=https://www.instagram.com/astrometbcn/>José Jiménez</a> (Astromet)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clgi9g5g300fz01x4d6xdgs7c height=180 width=500 frameborder=0 scrolling=no></iframe></div><h2 id=漢羅-w5靈魂星雲>[漢羅] W5：靈魂星雲</h2><p><a href=https://en.wikipedia.org/wiki/Aethiopia>Aethopia</a> 女王 ê 靈魂內底當咧形成恆星。
講較詳細咧，咱會當 tī <a href=https://en.wikipedia.org/wiki/Cassiopeia_%28constellation%29>仙后座</a> 方向揣著一个叫做 <a href=https://en.wikipedia.org/wiki/Soul_Nebula>靈魂星雲</a> ê 大型恆星形成區。
遮講--著 ê 仙后是希臘神話內底，tī 古早時代統治 <a href=https://en.wikipedia.org/wiki/Nile_Delta>尼羅河水頭</a> <a href=http://en.wikipedia.org/wiki/Ethiopia_%28mythology%29>地區</a> ê 國王 <a href=https://en.wikipedia.org/wiki/Cassiopeia_(mother_of_Andromeda)>in 兜彼个虛華 ê 某</a>。
<a href=https://apod.nasa.gov/apod/ap181128.html>靈魂星雲</a> 嘛叫做 Westerhout 5 (W5)，伊內底有幾若个開放 <a href="http://asterisk.apod.com/viewtopic.php?f=24&amp;t=18009">星團</a>、去予宇宙 <a href=https://apod.nasa.gov/apod/ap030706.html>塗粉</a> 閘暗--去 ê 雲脊 kah <a href=https://apod.nasa.gov/apod/ap221020.html>雲柱</a>、kah 少年大質量 <a href=https://science.nasa.gov/astrophysics/focus-areas/how-do-stars-form-and-evolve>恆星</a> ê 恆星風 吹--出來 ê 大型氣泡。
<a href=https://apod.nasa.gov/apod/ap171004.html>靈魂星雲</a> 就 tī 6500 <a href=https://spaceplace.nasa.gov/light-year/>光年</a> 遠 ê 所在，大細差不多有 100 光年闊，定定 kah 伊 ê <a href=https://cats.com/wp-content/uploads/2016/07/2-Cat-and-Dogfriendships2.jpg>厝邊</a> 天體 <a href=https://apod.nasa.gov/apod/ap220214.html>心臟星雲</a> (IC 1805) <a href=https://apod.nasa.gov/apod/ap100601.html>做伙翕</a>。
<a href=https://www.instagram.com/p/CENQecpq7aY/>這張影像</a> 是無仝色光感光 ê 合成影像：紅色是 <a href="https://www.youtube.com/watch?v=nLuOM9aOWvk">水素</a> 氣體 ê 發射光、黃色是 <a href=https://en.wikipedia.org/wiki/Sulfur>硫磺</a> 氣體 ê 發射光、藍色是 <a href=https://periodic.lanl.gov/8.shtml>酸素</a> 氣體 ê 發射光。</p><h2 id=poj-w5-lêng-hûn-seng-hûn>[POJ] W5: Lêng-hûn-seng-hûn</h2><p>Aethopia lú-ông ê lêng-hûn lāi-té tn̂g leh hêng-sêng hêng-chheⁿ.
Kóng khah siông-sè leh, lán ē-tàng tī Sian-hiō-chō hong-hiòng chhōe-tio̍h chit ê kiò-chò Lêng-hûn-seng-hûn ê tōa-hêng hêng-chheⁿ hêng-sêng-khu.
Chia kóng--tio̍h ê Sian-hiō-chō sī Hi-la̍h sîn-ōe lāi-té, tī kó͘-chá sî-tāi thóng-tī Nî-lô-hô chúi-thâu tē-khu ê kok-ông in tau hit-ê hi-hoa ê bó͘.
Lêng-hûn-seng-hûn mā kiò-chò Westerhout 5 (W5), i lāi-té ū kúi-ā ê khai-hòng-seng-thoân, khì hō͘ ú-tiū thô͘-hún cha̍h àm--khì ê hûn-chit kah hûn-thiāu, kah siàu-liân tōa-chit-liōng hêng-chheⁿ ê hêng-chheⁿ-hong chhoe--chhut-lâi ê tōa-hêng khì-phàu.
Lêng-hûn-seng-hûn to̍h tī 6500 kng-nî hn̄g ê só͘-chāi, tōa-sè chha-put-to ū 100 kng-nî khoah, tiāⁿ-tiāⁿ kah i ê chhù-piⁿ thian-thé Sim-chōng-seng-hûn (IC 1805) chò-hóe hip.
Chit tiuⁿ iáⁿ-siōng sī bô-kâng sek-kng kám-kng ê ha̍p-sêng iáⁿ-siōng: âng-sek sī chúi-sò͘ khì-thé ê hoat-siā kng, n̂g-sek sī liû-hông khì-thé ê hoat-siā kng, nâ-sek sī sàng-sò͘ khì-thé ê hoat-siā kng.</p><h2 id=kip-w5-lîng-hûn-sing-hûn>[KIP] W5: Lîng-hûn-sing-hûn</h2><p>Aethopia lú-ông ê lîng-hûn lāi-té tn̂g leh hîng-sîng hîng-tshenn.
Kóng khah siông-sè leh, lán ē-tàng tī Sian-hiō-tsō hong-hiòng tshuē-tio̍h tsit ê kiò-tsò Lîng-hûn-sing-hûn ê tuā-hîng hîng-tshenn hîng-sîng-khu.
Tsia kóng--tio̍h ê Sian-hiō-tsō sī Hi-la̍h sîn-uē lāi-té, tī kóo-tsá sî-tāi thóng-tī Nî-lô-hô tsuí-thâu tē-khu ê kok-ông in tau hit-ê hi-hua ê bóo.
Lîng-hûn-sing-hûn mā kiò-tsò Westerhout 5 (W5), i lāi-té ū kuí-ā ê khai-hòng-sing-thuân, khì hōo ú-tiū thôo-hún tsa̍h àm--khì ê hûn-tsit kah hûn-thiāu, kah siàu-liân tuā-tsit-liōng hîng-tshenn ê hîng-tshenn-hong tshue--tshut-lâi ê tuā-hîng khì-phàu.
Lîng-hûn-sing-hûn to̍h tī 6500 kng-nî hn̄g ê sóo-tsāi, tuā-sè tsha-put-to ū 100 kng-nî khuah, tiānn-tiānn kah i ê tshù-pinn thian-thé Sim-tsōng-sing-hûn (IC 1805) tsò-hué hip.
Tsit tiunn iánn-siōng sī bô-kâng sik-kng kám-kng ê ha̍p-sîng iánn-siōng: âng-sik sī tsuí-sòo khì-thé ê huat-siā kng, n̂g-sik sī liû-hông khì-thé ê huat-siā kng, nâ-sik sī sàng-sòo khì-thé ê huat-siā kng.</p><h2 id=english-w5-the-soul-nebula>[English] W5: The Soul Nebula</h2><p>Stars are forming in the Soul of the Queen of <a href=https://en.wikipedia.org/wiki/Aethiopia>Aethopia</a>.
More specifically, a large star forming region called the <a href=https://en.wikipedia.org/wiki/Soul_Nebula>Soul Nebula</a> can be found in the direction of the <a href=https://en.wikipedia.org/wiki/Cassiopeia_%28constellation%29>constellation Cassiopeia</a>, whom Greek mythology credits as the <a href=https://en.wikipedia.org/wiki/Cassiopeia_(mother_of_Andromeda)>vain wife</a> of a King who long ago ruled <a href=http://en.wikipedia.org/wiki/Ethiopia_%28mythology%29>lands</a> surrounding the <a href=https://en.wikipedia.org/wiki/Nile_Delta>upper Nile</a> river.
Also known as Westerhout 5 (W5), the <a href=https://apod.nasa.gov/apod/ap181128.html>Soul Nebula</a> houses several open <a href="http://asterisk.apod.com/viewtopic.php?f=24&amp;t=18009">clusters of stars</a>, ridges and <a href=https://apod.nasa.gov/apod/ap221020.html>pillars</a> darkened by cosmic <a href=https://apod.nasa.gov/apod/ap030706.html>dust</a>, and huge evacuated bubbles formed by the winds of young massive <a href=https://science.nasa.gov/astrophysics/focus-areas/how-do-stars-form-and-evolve>stars</a>.
Located about 6,500 light years away, the <a href=https://apod.nasa.gov/apod/ap171004.html>Soul Nebula</a> spans about 100 <a href=https://spaceplace.nasa.gov/light-year/>light years</a> and is usually <a href=https://apod.nasa.gov/apod/ap100601.html>imaged next to</a> its celestial <a href=https://cats.com/wp-content/uploads/2016/07/2-Cat-and-Dogfriendships2.jpg>neighbor</a> the <a href=https://apod.nasa.gov/apod/ap220214.html>Heart Nebula</a> (IC 1805).
The <a href=https://www.instagram.com/p/CENQecpq7aY/>featured image</a> is a composite of exposures made in different colors: red as emitted by <a href="https://www.youtube.com/watch?v=nLuOM9aOWvk">hydrogen</a> gas, yellow as emitted by <a href=https://en.wikipedia.org/wiki/Sulfur>sulfur</a>, and blue as emitted by <a href=https://periodic.lanl.gov/8.shtml>oxygen</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>靈魂星雲</td><td>Lêng-hûn-seng-hûn</td><td>Lîng-hûn-sing-hûn</td><td>靈魂星雲</td><td>Soul Nebula</td></tr><tr><td>仙后座</td><td>Sian-hiō-chō</td><td>Sian-hiō-tsō</td><td>仙后座</td><td>Cassiopeia</td></tr><tr><td>水頭</td><td>chúi-thâu</td><td>tsuí-thâu</td><td>上游</td><td>upper river</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star forming region</td></tr><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open clusters of stars</td></tr><tr><td>雲脊</td><td>hûn-chit</td><td>hûn-tsit</td><td>雲脊</td><td>ridges</td></tr><tr><td>雲柱</td><td>hûn-thiāu</td><td>hûn-thiāu</td><td>雲柱</td><td>pillars</td></tr><tr><td>大質量恆星</td><td>tōa-chit-liōng hêng-chheⁿ</td><td>tuā-tsit-liōng hîng-tshenn</td><td>大質量恆星</td><td>massive stars</td></tr><tr><td>恆星風</td><td>hêng-chheⁿ-hong</td><td>hîng-tshenn-hong</td><td>恆星風</td><td>stellar wind</td></tr><tr><td>心臟星雲</td><td>Sim-chōng-seng-hûn</td><td>Sim-tsōng-sing-hûn</td><td>心臟星雲</td><td>Heart Nebula</td></tr><tr><td>IC 1805</td><td>IC it-pat-khòng-ngó͘</td><td>IC it-pat-khòng-ngóo</td><td>IC 1805</td><td>IC 1805</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>硫磺</td><td>liû-hông</td><td>liû-hông</td><td>硫磺</td><td>sulfur</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230313/>昨昏 ê 圖：虹 kah 樹仔</a>
</span><span class=post_next><a href=https://apod.tw/daily/20230315/>明仔載 ê 圖：Tī 德國天頂 ê 木金合相</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>