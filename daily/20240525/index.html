<!doctype html><html lang=en><head><title>太空中看著 ê manicouagan 隕石坑 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太空中看著 ê Manicouagan 隕石坑"><meta property="og:description" content="4 月 11 這工，國際太空站 第 59 號 探險隊 tī 加拿大 魁北克省 天頂 400 公里懸 ê 所在，翕著足大港 ê St. Lawrence 河 kah 足趣味 ê 圓箍仔形湖。"><meta property="og:url" content="https://apod.tw/daily/20240525/"><meta property="og:image" content="https://apod.nasa.gov/apod/image/2405/iss059e019043_1024.jpg"><link rel=canonical href=https://apod.tw/daily/20240525/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. May 2024</p><h1 class=post_title>太空中看著 ê Manicouagan 隕石坑</h1><div class=post_body><div class=post_inner><img src=https://apod.nasa.gov/apod/image/2405/iss059e019043_1024.jpg alt=/home/runner/work/apod-taigi.github.io/apod-taigi.github.io/content/daily/2024/05/20240525.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240525.html>Manicouagan Impact Crater from Space</a></li><li>影像來源：<a href=https://www.nasa.gov/>NASA</a>, 國際太空站 <a href=https://www.nasa.gov/mission/expedition-59/>Expedition 59</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clxgcht5n072101xq6ju151vy height=180 width=500 frameborder=0 scrolling=no></iframe></div><h2 id=漢羅-太空中看著-ê-manicouagan-隕石坑>[漢羅] 太空中看著 ê Manicouagan 隕石坑</h2><p>4 月 11 這工，國際太空站 <a href=https://www.flickr.com/photos/nasa2explore/albums/72157684823968065/>第 59 號 探險隊</a> tī 加拿大 魁北克省 天頂 400 公里懸 ê 所在，翕著足大港 ê St. Lawrence 河 kah 足趣味 ê 圓箍仔形湖。
中央正爿有一个 <a href=https://en.wikipedia.org/wiki/Manicouagan_Reservoir>現代化 ê 水庫</a>，就 tī 這个直徑 100 公里大、古早時代就有，毋閣去予侵蝕留落來 ê 隕石坑內底。
<a href=https://apod.nasa.gov/apod/ap180529.html>Tī 軌道頂懸</a> 看這个古早時代就有 ê 隕石坑是足清楚--ê。
這表示講，地球定定受著 <a href=https://apod.nasa.gov/apod/ap130812.html>太空石頭</a> ê 威脅。
Manicouagan 隕石坑已經有 2 億外年 ê 歷史矣。
伊可能是去予直徑 5 公里大 ê 石頭挵出來--ê。
目前咱猶袂揣著會 tī 紲落來 100 冬內 挵著地球 ê 小行星。
<a href=https://science.nasa.gov/planetary-defense-news/>NASA 行星防禦協調辦公室</a> 逐個月攏會 <a href=https://science.nasa.gov/science-research/planetary-science/planetary-defense/near-earth-asteroids/>公佈新 ê 資料</a>，包括 近地天體 最近 ê 特寫相片，kah 其他可能會挵著地球 ê 彗星 抑是 小行星。</p><h2 id=poj-thài-khong-tiong-khòaⁿ--tioh-ê-manicouagan-ún-sek-kheⁿ>[POJ] Thài-khong-tiong khòaⁿ--tio̍h ê Manicouagan ún-se̍k-kheⁿ</h2><p>4 goe̍h 11 chit kang, Kok-chè Thài-khong-chām tē 59 hō thàm-hiám-tūi tī Ka-ná-tāi Khoe-pak-khek séng thiⁿ-téng 400 kong-lí koân ê só͘-chāi, hip-tio̍h chiok tōa-káng ê St. Lawrence hô kah chiok chhù-bī ê îⁿ-kho͘-á-hêng ô͘.
Tiong-ng chiàⁿ-pêng ū chi̍t-ê hiān-tāi-hòa ê chúi-khò͘, to̍h tī chit-ê ti̍t-kèng 100 kong-lí tōa, kó͘-chá sî-tāi tō ū, m̄-koh khì hō͘ chhim-sit lâu--lo̍h-lâi ê ún-se̍k-kheⁿ lāi-té.
Tī kúi-tō téng-koân khòaⁿ chit-ê kó͘-chá sî-tāi tō ū ê ún-se̍k-kheⁿ sī chiok chheng-chhó--ê.
Che piáu-sī kóng, Tē-kiû tiāⁿ-tiāⁿ siū-tio̍h thài-khong chio̍h-thâu ê ui-hia̍p.
Manicouagan ún-se̍k-kheⁿ í-keng ū 2 ek gōa nî ê le̍k-sú--ah.
I khó-lêng sī khì hō͘ ti̍t-kèng 5 kong-lí tōa ê chio̍h-thâu lòng--chhut-lâi--ê.
Bo̍k-chêng lán iáu-bē chhōe-tio̍h ē tī sòa--lo̍h-lâi 100 tang lāi lòng-tio̍h Tē-kiû ê sió-kiâⁿ-chheⁿ.
NASA Kiâⁿ-chheⁿ Hông-gū Hia̍p-tiau Pān-kong-sek ta̍k kò goe̍h lóng ē kong-pò͘ sin ê chu-liāu, pau-koat kīn-tē thian-thé chòe-kīn ê te̍k-siá siòng-phìⁿ, kah kî-thaⁿ khó-lêng ē lòng-tio̍h Tē-kiû ê hūi-chheⁿ ia̍h-sī sió-kiâⁿ-chheⁿ.</p><h2 id=kip-thài-khong-tiong-khuànn--tioh-ê-manicouagan-ún-sik-khenn>[KIP] Thài-khong-tiong khuànn--tio̍h ê Manicouagan ún-si̍k-khenn</h2><p>4 gue̍h 11 tsit kang, Kok-tsè Thài-khong-tsām tē 59 hō thàm-hiám-tuī tī Ka-ná-tāi Khue-pak-khik síng thinn-tíng 400 kong-lí kuân ê sóo-tsāi, hip-tio̍h tsiok tuā-káng ê St. Lawrence hô kah tsiok tshù-bī ê înn-khoo-á-hîng ôo.
Tiong-ng tsiànn-pîng ū tsi̍t-ê hiān-tāi-huà ê tsuí-khòo, to̍h tī tsit-ê ti̍t-kìng 100 kong-lí tuā, kóo-tsá sî-tāi tō ū, m̄-koh khì hōo tshim-sit lâu--lo̍h-lâi ê ún-se̍k-khenn lāi-té.
Tī kuí-tō tíng-kuân khuànn tsit-ê kóo-tsá sî-tāi tō ū ê ún-se̍k-khenn sī tsiok tshing-tshó--ê.
Tse piáu-sī kóng, Tē-kiû tiānn-tiānn siū-tio̍h thài-khong tsio̍h-thâu ê ui-hia̍p.
Manicouagan ún-se̍k-khenn í-king ū 2 ik guā nî ê li̍k-sú--ah.
I khó-lîng sī khì hōo ti̍t-kìng 5 kong-lí tuā ê tsio̍h-thâu lòng--tshut-lâi--ê.
Bo̍k-tsîng lán iáu-bē tshuē-tio̍h ē tī suà--lo̍h-lâi 100 tang lāi lòng-tio̍h Tē-kiû ê sió-kiânn-tshenn.
NASA Kiânn-tshenn Hông-gū Hia̍p-tiau Pān-kong-sik ta̍k kò gue̍h lóng ē kong-pòo sin ê tsu-liāu, pau-kuat kīn-tē thian-thé tsuè-kīn ê ti̍k-siá siòng-phìnn, kah kî-thann khó-lîng ē lòng-tio̍h Tē-kiû ê huī-tshenn ia̍h-sī sió-kiânn-tshenn.</p><h2 id=english-manicouagan-impact-crater-from-space>[English] Manicouagan Impact Crater from Space</h2><p>Orbiting 400 kilometers above Quebec, Canada, planet Earth, the International Space Station <a href=https://www.flickr.com/photos/nasa2explore/albums/72157684823968065/>Expedition 59 crew captured</a> this snapshot of the broad St. Lawrence River and curiously circular Lake Manicouagan on April 11.
Right of center, the ring-shaped lake is a <a href=https://en.wikipedia.org/wiki/Manicouagan_Reservoir>modern reservoir</a> within the eroded remnant of an ancient 100 kilometer diameter impact crater.
The ancient crater is very <a href=https://apod.nasa.gov/apod/ap180529.html>conspicuous from orbit</a>, a visible reminder that Earth is vulnerable to <a href=https://apod.nasa.gov/apod/ap130812.html>rocks from space</a>.
Over 200 million years old, the Manicouagan crater was likely caused by the impact of a rocky body about 5 kilometers in diameter.
<em>Currently, there is no known asteroid with a significant probability of impacting Earth in the next century.</em> Each month, <a href=https://science.nasa.gov/planetary-defense-news/>NASA’s Planetary Defense</a> Coordination Office <a href=https://science.nasa.gov/science-research/planetary-science/planetary-defense/near-earth-asteroids/>releases an update</a> featuring the most recent figures on near-Earth object close approaches, and other facts about comets and asteroids that could pose a potential impact hazard with Earth.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>國際太空站</td><td>Kok-chè Thài-khong-chām</td><td>Kok-tsè Thài-khong-tsām</td><td>國際太空站</td><td>International Space Station</td></tr><tr><td>隕石坑</td><td>ún-se̍k-kheⁿ</td><td>ún-si̍k-khenn</td><td>隕石坑</td><td>impact crater</td></tr><tr><td>彗星</td><td>hūi-chheⁿ</td><td>huī-tshenn</td><td>彗星</td><td>comets</td></tr><tr><td>小行星</td><td>sió-kiâⁿ-chheⁿ</td><td>sió-kiânn-tshenn</td><td>小行星</td><td>asteroids</td></tr><tr><td>NASA 行星防禦協調辦公室</td><td>NASA Kiâⁿ-chheⁿ Hông-gū Hia̍p-tiau Pān-kong-sek</td><td>NASA Kiânn-tshenn Hông-gū Hia̍p-tiau Pān-kong-sik</td><td>NASA 行星防禦協調辦公室</td><td>NASA’s Planetary Defense Coordination Office</td></tr><tr><td>探險隊</td><td>thàm-hiám-tūi</td><td>thàm-hiám-tuī</td><td>探險隊</td><td>expedition</td></tr><tr><td>近地天體</td><td>kīn-tē thian-thé</td><td>kīn-tē thian-thé</td><td>近地天體</td><td>near-Earth object (NEO)</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240524/>昨昏 ê 圖：Euclid 太空望遠鏡 翕著 ê M78</a>
</span><span class=post_next><a href=https://apod.tw/daily/20240526/>明仔載 ê 圖：爆發 ê 日珥</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>