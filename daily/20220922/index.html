<!doctype html><html lang=en><head><title>Ngc 7331 ê 特寫 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 7331 ê 特寫"><meta property="og:description" content="大閣媠 ê 捲螺仔星系 NGC 7331 定定去 hŏng 提來 kah 咱 ê 銀河做比較。"><meta property="og:url" content="https://apod.tw/daily/20220922/"><meta property="og:image" content="https://apod.nasa.gov/apod/image/2209/potw1805bc_ngc7331.jpg"><link rel=canonical href=https://apod.tw/daily/20220922/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. September 2022</p><h1 class=post_title>NGC 7331 ê 特寫</h1><div class=post_body><div class=post_inner><img src=https://apod.nasa.gov/apod/image/2209/potw1805bc_ngc7331.jpg alt=/home/runner/work/apod-taigi.github.io/apod-taigi.github.io/content/daily/2022/09/20220922.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220922.html>NGC 7331 Close Up</a></li><li>影像來源 kah <a href=https://creativecommons.org/licenses/by/4.0/>許可</a>：ESA/Hubble & NASA/D. Milisavljevic (Purdue University)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clfleayw4019r01x0e8nbcv77 height=180 width=500 frameborder=0 scrolling=no></iframe></div><h2 id=漢羅-ngc-7331-ê-特寫>[漢羅] NGC 7331 ê 特寫</h2><p>大閣媠 ê 捲螺仔星系 <a href=http://messier.seds.org/xtra/ngc/n7331.html>NGC 7331</a> 定定去 hŏng 提來 kah 咱 ê <a href=https://apod.nasa.gov/apod/ap080606.html>銀河</a> 做比較。
NGC 7331 離咱差不多有 5000 萬光年遠，就 chhāi tī 北天星座 <a href=http://hawastsoc.org/deepsky/peg/index.html>飛馬座</a> 遐。
伊早期去 hŏng 認為是一个 <a href=http://www.messier.seds.org/xtra/Bios/rosse.html>捲螺仔星雲</a>，雖罔講伊嘛足光--ê，毋閣伊煞無去予編入去 18 世紀彼个 <a href=http://messier.seds.org/xtra/history/m-cat.html>有名</a> ê Charles Messier 星表內底。
因為這个星系盤 <a href=https://apod.nasa.gov/apod/ap040701.html>趨 tùi</a> 咱 ê 視線方向，所以咱若是用望遠鏡長時間感光，翕出來 ê 影像定定會 hŏng 感受著宇宙是有偌深。
這張 <a href=http://spacetelescope.org/images/potw1805a/>Hubble 太空望遠鏡 ê 特寫相片</a>，有 4 萬光年遐爾闊。
這个星系實在是有夠壯觀 ê 啦！
伊 ê 捲螺仔手骨內底，有烏暗閘光 ê 塗粉帶、藍光閃閃 ê 大質量少年星團、kah 紅光爍爍 ê 活跳恆星形成區。
星系中央發黃光 ê 區域，有足濟較老、較冷 ê 恆星。
捲螺仔星系 NGC 7331 <a href=https://svs.gsfc.nasa.gov/11149>kah 咱 ê 銀河仝款</a>，tī 伊 ê 中心有一粒超大質量烏洞。</p><h2 id=poj-ngc-7331-ê-tek-siá>[POJ] NGC 7331 ê te̍k-siá</h2><p>Tōa koh súi ê kńg-lê-á seng-hē NGC 7331 tiāⁿ-tiāⁿ khì hŏng the̍h-lâi kah lán ê Gîn-hô chò pí-kàu.
NGC 7331 lī lán chha-put-to ū 5000 bān kng-nî hn̄g, to̍h chhāi tī pak-thian seng-chō Hui-má-chō hiah.
I chá-kî khì hŏng jīn-ûi sī chi̍t-ê kńg-lê-á seng-hûn, sui-bóng kóng i mā chiok kng--ê, m̄-koh i soah bô khì hō͘ pian ji̍p-khì 18 sè-kí hit-ê ū-miâ ê Charles Messier seng-pió lāi-té.
In-ūi chit-ê seng-hē-pôaⁿ chhu tùi lán ê sī-sòaⁿ hong-hiòng, só͘-í lán nā-sī iōng bōng-oán-kiàⁿ tn̂g-sî-kan kám-kng, hip--chhut-lâi ê iáⁿ-siōng tiāⁿ-tiāⁿ ē hŏng kám-siū tio̍h ú-tiū sī ū gōa chhim.
Chit-tiuⁿ Hubble Thài-khong-bōng-oán-kiàⁿ ê te̍k-siá siòng-phìⁿ, ū 4 bān kng-nî hiah-nī khoah.
Chit-ê seng-hē si̍t-chāi sī ū-kàu chòng-koan ê la̍h!
I ê kńg-lê-á chhiú-kut lāi-té, ū o͘-àm cha̍h-kng ê thô͘-hún-tòa, nâ-kng siám-siám ê tōa-chit-liōng siàu-liân seng-thoân, kah âng-kng sih-sih ê oa̍h-thiàu hêng-chhiⁿ hêng-sêng-khu.
Seng-hē tiong-ng hoat n̂g-kng ê khu-he̍k, ū chiok-chōe khah lāu, khah léng ê hêng-chhiⁿ.
Kńg-lê-á seng-hē NGC 7331 kah lán ê Gîn-hô kāng-khoán, tī i ê tiong-sim ū chi̍t-lia̍p chhiau-tōa chit-liōng o͘-tōng.</p><h2 id=kip-ngc-7331-ê-tik-siá>[KIP] NGC 7331 ê ti̍k-siá</h2><p>Tuā koh suí ê kńg-lê-á sing-hē NGC 7331 tiānn-tiānn khì hŏng the̍h-lâi kah lán ê Gîn-hô tsò pí-kàu.
NGC 7331 lī lán tsha-put-to ū 5000 bān kng-nî hn̄g, to̍h tshāi tī pak-thian sing-tsō Hui-má-tsō hiah.
I tsá-kî khì hŏng jīn-uî sī tsi̍t-ê kńg-lê-á sing-hûn, sui-bóng kóng i mā tsiok kng--ê, m̄-koh i suah bô khì hōo pian ji̍p-khì 18 sè-kí hit-ê ū-miâ ê Charles Messier sing-pió lāi-té.
In-uī tsit-ê sing-hē-puânn tshu tuì lán ê sī-suànn hong-hiòng, sóo-í lán nā-sī iōng bōng-uán-kiànn tn̂g-sî-kan kám-kng, hip--tshut-lâi ê iánn-siōng tiānn-tiānn ē hŏng kám-siū tio̍h ú-tiū sī ū guā tshim.
Tsit-tiunn Hubble Thài-khong-bōng-uán-kiànn ê ti̍k-siá siòng-phìnn, ū 4 bān kng-nî hiah-nī khuah.
Tsit-ê sing-hē si̍t-tsāi sī ū-kàu tsòng-kuan ê la̍h!
I ê kńg-lê-á tshiú-kut lāi-té, ū oo-àm tsa̍h-kng ê thôo-hún-tuà, nâ-kng siám-siám ê tuā-tsit-liōng siàu-liân sing-thuân, kah âng-kng sih-sih ê ua̍h-thiàu hîng-tshinn hîng-sîng-khu.
Sing-hē tiong-ng huat n̂g-kng ê khu-hi̍k, ū tsiok-tsuē khah lāu, khah líng ê hîng-tshinn.
Kńg-lê-á sing-hē NGC 7331 kah lán ê Gîn-hô kāng-khuán, tī i ê tiong-sim ū tsi̍t-lia̍p tshiau-tuā tsit-liōng oo-tōng.</p><h2 id=english-ngc-7331-close-up>[English] NGC 7331 Close Up</h2><p>Big, beautiful spiral galaxy <a href=http://messier.seds.org/xtra/ngc/n7331.html>NGC 7331</a> is often touted as an analog to our own <a href=https://apod.nasa.gov/apod/ap080606.html>Milky Way</a>.
About 50 million light-years distant in the northern constellation <a href=http://hawastsoc.org/deepsky/peg/index.html>Pegasus</a>, NGC 7331 was recognized early on as <a href=http://www.messier.seds.org/xtra/Bios/rosse.html>a spiral nebula</a> and is actually one of the brighter galaxies <em>not</em> included in Charles Messier's <a href=http://messier.seds.org/xtra/history/m-cat.html>famous</a> 18th century catalog.
Since the galaxy's disk <a href=https://apod.nasa.gov/apod/ap040701.html>is inclined</a> to our line-of-sight, long telescopic exposures often result in an image that evokes a strong sense of depth.
This <a href=http://spacetelescope.org/images/potw1805a/>Hubble Space Telescope close-up</a> spans some 40,000 light-years.
The galaxy's magnificent spiral arms feature dark obscuring dust lanes, bright bluish clusters of massive young stars, and the telltale reddish glow of active star forming regions.
The bright yellowish central regions harbor populations of older, cooler stars.
<a href=https://svs.gsfc.nasa.gov/11149>Like the Milky Way</a>, a supermassive black hole lies at the core of spiral galaxy NGC 7331.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔星雲</td><td>kńg-lê-á seng-hûn</td><td>kńg-lê-á sing-hûn</td><td>螺旋星雲</td><td>spiral nebula</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、懸臂</td><td>spiral arm</td></tr><tr><td>NGC 7331</td><td>NGC chhit-sam-sam-it</td><td>NGC tshit-sam-sam-it</td><td>NGC 7331</td><td>NGC 7331</td></tr><tr><td>銀河</td><td>Gîn-hô</td><td>Gîn-hô</td><td>銀河</td><td>Milky Way</td></tr><tr><td>飛馬座</td><td>Hui-má-chō</td><td>Hui-má-tsō</td><td>飛馬座</td><td>Pegasus</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic disk</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lane</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star formation region</td></tr><tr><td>Hubble 太空望遠鏡</td><td>Hubble Thài-khong-bōng-oán-kiàⁿ</td><td>Hubble Thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>星團</td><td>seng-thoân</td><td>sing-thuân</td><td>星團</td><td>cluster of stars</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220921/>昨昏 ê 圖：Hubble 翕--ê 馬頭星雲 ê 紅外線影像</a>
</span><span class=post_next><a href=https://apod.tw/daily/20220923/>明仔載 ê 圖：有環 ê 冰巨行星 海王星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>