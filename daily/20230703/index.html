<!doctype html><html lang=en><head><title>Akatsuki 號 太空船 翕 ê 金星 ê 紫外光影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Akatsuki 號 太空船 翕--ê 金星 ê 紫外光影像"><meta property="og:description" content="是按怎金星 kah 地球遮爾無仝？為著欲揣出這个答案，日本進前發射 ê 機器人太空船 Akatsuki 號 tī 2015 年底飛入去金星軌道。"><meta property="og:url" content="https://apod.tw/daily/20230703/"><meta property="og:image" content="https://apod.nasa.gov/apod/image/2307/VenusUv_akatsuki_1024.jpg"><link rel=canonical href=https://apod.tw/daily/20230703/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. July 2023</p><h1 class=post_title>Akatsuki 號 太空船 翕--ê 金星 ê 紫外光影像</h1><div class=post_body><div class=post_inner><img src=https://apod.nasa.gov/apod/image/2307/VenusUv_akatsuki_1024.jpg alt=/home/runner/work/apod-taigi.github.io/apod-taigi.github.io/content/daily/2023/07/20230703.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230703.html>Venus in Ultraviolet from Akatsuki</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://global.jaxa.jp/>JAXA</a>, <a href=https://global.jaxa.jp/projects/sas/planet_c/>Planet-C Project Team</a>; <a href=https://en.wikipedia.org/wiki/Hat_tip>h/t</a>: <a href=https://www.flickr.com/photos/mhozsarac/>Mehmet Hakan Özsaraç</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clkvewc60005i01w7crad53be height=180 width=500 frameborder=0 scrolling=no></iframe></div><h2 id=漢羅-akatsuki-號太空船-翕--ê-金星-ê-紫外光影像>[漢羅] Akatsuki 號太空船 翕--ê 金星 ê 紫外光影像</h2><p>是按怎金星 kah 地球遮爾無仝？
為著欲揣出這个答案，<a href=https://en.wikipedia.org/wiki/Japan>日本</a> 進前發射 ê 機器人太空船 <a href=http://global.jaxa.jp/article/2016/interview/vol95/index.html>Akatsuki</a> 號 tī 2015 年底 <a href=http://global.jaxa.jp/press/2015/02/20150206_akatsuki.html>飛入去金星軌道</a>。
伊進前有 5 年 ê 時間是無照計畫 tī 內<a href=http://solarsystem.nasa.gov/planets/>太陽系</a> 內底賴賴趖。
就算 <a href=https://en.wikipedia.org/wiki/Akatsuki_(spacecraft)>Akatsuki</a> ê 性命長度已經超過本底 ê 計畫，毋過因為太空船 kah 儀器攏運作甲好勢好勢，所以大部份 ê 任務總算是 <a href=http://spaceflightnow.com/2016/05/17/japanese-orbiter-officially-begins-science-mission-at-venus/>有繼續完成</a>。
<a href="https://www.youtube.com/watch?v=GsDj-KJe65s">Akatsuki</a> ê 儀器嘛叫做 <a href=http://solarsystem.nasa.gov/planets/venus/indepth>金星</a> 氣候軌道衛星，是 leh 調查咱 ê 姊妹仔行星 金星 頂懸 <a href=http://www.gapphotos.com/images/WebPreview/0100/0100358.jpg>一寡咱猶無了解 ê 代誌</a>，包括火山是毋是猶活跳跳、實密 ê 大氣內底是毋是會產生爍爁、風速是按怎會超過火星自轉 ê 速度 <a href=http://phys.org/news/2010-05-theory-superrotation-venus.html>遐爾濟</a>。
<a href=https://akatsuki.isas.jaxa.jp/en/gallery/data/001105.html>這張影像</a> 是 <a href=http://solarsystem.nasa.gov/missions/akatsuki>Akatsuki</a> ê UVI kha-mé-lah 翕--ê。
咱看會著日時彼爿 ê <a href=https://solarsystem.nasa.gov/planets/venus/overview/>金星</a> 有 行星尺度 ê <a href=https://apod.nasa.gov/apod/ap200915.html>V-形雲</a>。
影像內底有三款無仝色 ê <a href=https://science.nasa.gov/ems/10_ultravioletwaves>紫外光</a>，閣有淺藍色 ê 二酸化硫，伊 ê 量是有變較少。
分析 Akatsuki ê 影像 kah 資料了後，除了 <a href=https://en.wikipedia.org/wiki/Akatsuki_(spacecraft)#Science>一寡發現以外</a>，閣知影講金星有親像 <a href=https://en.wikipedia.org/wiki/Jet_stream>地球高速氣流</a> 仝款 ê <a href=https://global.jaxa.jp/projects/sat/planet_c/topics.html#topics10633>赤道噴流</a>。</p><h2 id=poj-akatsuki-hō-thài-khong-chûn-hip--ê-kim-chheⁿ-ê-chí-gōa-kng-iáⁿ-siōng>[POJ] Akatsuki hō Thài-khong-chûn hip--ê Kim-chheⁿ ê Chí-gōa-kng iáⁿ-siōng</h2><p>Sī-án-chóaⁿ Kim-chheⁿ kah tē-kiû chiah-nī bô-kâng?
Ūi-tio̍h beh chhōe-chhut chit-ê tap-àn, Ji̍t-pún chìn-chêng hoat-siā ê ki-khì-lâng thài-khong-chûn Akatsuki hō tī 2015 nî-té poe ji̍p-khì Kim-chheⁿ kúi-tō.
I chìn-chêng ū 5 nî ê sî-kan sī bô chiàu kè-ōe tī Lōe Thài-iông-hē lāi-té lōa-lōa-sô.
Tō-sǹg Akatsuki ê sìⁿ-miā tn̂g-tō͘ í-keng chhiau-kòe pún-té ê kè-ōe, m̄-koh in-ūi thài-khong-chûn kah gî-khì lóng ūn-chok kah hó-sè-hó-sè, só͘-í tōa-pō͘-hūn ê jīm-bū chóng-sǹg sī ū kè-sio̍k oân-sêng.
Akatsuki ê gî-khì mā kiò-chò Kim-chheⁿ Khì-hāu Kúi-tō-ūi-chheⁿ, sī leh tiâu-cha lán ê chí-mōe-á kiâⁿ-chhiⁿ Kim-chheⁿ téng-koân chi̍t-kóa lán iáu bô liáu-kái ê tāi-chì, pau-koat hóe-soaⁿ sī-m̄-sī iáu oa̍h-thiàu-thiàu, cha̍t-ba̍t ê tāi-khì lāi-té sī-m̄-sī ē sán-seng sih-nah, hong-sok sī-án-chóaⁿ ē chhiau-kòe Hóe-chheⁿ chū-choán ê sok-tō͘ hiah-nī chē.
Chit-tiuⁿ iáⁿ-siōng sī Akatsuki ê UVI kha-mé-lah hip--ê.
Lán khòaⁿ-ē-tio̍h ji̍t-sî hit-pêng ê Kim-chheⁿ ū kiâⁿ-chhiⁿ chhioh-tō͘ ê V-hêng hûn.
Iáⁿ-siōng lāi-té ū saⁿ-khoán bô-kâng-sek ê chí-gōa-kng, koh-ū chhián-nâ-sek ê jī-sng-hòa-liû, i ê liōng sī ū piàn khah chió.
Hun-sek Akatsuki ê iáⁿ-siōng kah chu-liāu liáu-āu, tû-liáu chi̍t-kóa hoat-hiān í-gōa, koh chai-iáⁿ kóng Kim-chheⁿ ū chhin-chhiūⁿ Tē-kiû ko-sok-khì-liû kāng-khoán ê chhek-tō khì-liû.</p><h2 id=kip-akatsuki-hō-thài-khong-tsûn-hip--ê-kim-tshenn-ê-tsí-guā-kng-iánn-siōng>[KIP] Akatsuki hō Thài-khong-tsûn hip--ê Kim-tshenn ê Tsí-guā-kng iánn-siōng</h2><p>Sī-án-tsuánn Kim-tshenn kah tē-kiû tsiah-nī bô-kâng?
Uī-tio̍h beh tshuē-tshut tsit-ê tap-àn, Ji̍t-pún tsìn-tsîng huat-siā ê ki-khì-lâng thài-khong-tsûn Akatsuki hō tī 2015 nî-té pue ji̍p-khì Kim-tshenn kuí-tō.
I tsìn-tsîng ū 5 nî ê sî-kan sī bô tsiàu kè-uē tī Luē Thài-iông-hē lāi-té luā-luā-sô.
Tō-sǹg Akatsuki ê sìnn-miā tn̂g-tōo í-king tshiau-kuè pún-té ê kè-uē, m̄-koh in-uī thài-khong-tsûn kah gî-khì lóng ūn-tsok kah hó-sè-hó-sè, sóo-í tuā-pōo-hūn ê jīm-bū tsóng-sǹg sī ū kè-sio̍k uân-sîng.
Akatsuki ê gî-khì mā kiò-tsò Kim-tshenn Khì-hāu Kuí-tō-uī-tshenn, sī leh tiâu-tsa lán ê tsí-muē-á kîann-tshinn Kim-tshenn tíng-kuân tsi̍t-kuá lán iáu bô liáu-kái ê tāi-tsì, pau-kuat hué-suann sī-m̄-sī iáu ua̍h-thiàu-thiàu, tsa̍t-ba̍t ê tāi-khì lāi-té sī-m̄-sī ē sán-sing sih-nah, hong-sok sī-án-tsuánn ē tshiau-kuè Hué-tshenn tsū-tsuán ê sok-tōo hiah-nī tsē.
Tsit-tiunn iánn-siōng sī Akatsuki ê UVI kha-mé-lah hip--ê.
Lán khuànn-ē-tio̍h ji̍t-sî hit-pîng ê Kim-tshenn ū kîann-tshinn tshioh-tōo ê V-hîng hûn.
Iánn-siōng lāi-té ū sann-khuán bô-kâng-sik ê tsí-guā-kng, koh-ū tshián-nâ-sik ê jī-sng-huà-liû, i ê liōng sī ū piàn khah tsió.
Hun-sik Akatsuki ê iánn-siōng kah tsu-liāu liáu-āu, tû-liáu tsi̍t-kuá huat-hiān í-guā, koh tsai-iánn kóng Kim-tshenn ū tshin-tshiūnn Tē-kiû ko-sok-khì-liû kāng-khuán ê tshik-tō khì-liû.</p><h2 id=english-venus-in-ultraviolet-from-akatsuki>[English] Venus in Ultraviolet from Akatsuki</h2><p>Why is Venus so different from Earth?
To help find out, <a href=https://en.wikipedia.org/wiki/Japan>Japan</a> launched the robotic <a href=http://global.jaxa.jp/article/2016/interview/vol95/index.html>Akatsuki</a> spacecraft which <a href=http://global.jaxa.jp/press/2015/02/20150206_akatsuki.html>entered orbit</a> around Venus late in 2015 after an unplanned five-year adventure around the inner <a href=http://solarsystem.nasa.gov/planets/>Solar System</a>.
Even though <a href=https://en.wikipedia.org/wiki/Akatsuki_(spacecraft)>Akatsuki</a> was past its original planned lifetime, the spacecraft and instruments were operating so well that much of its original mission was <a href=http://spaceflightnow.com/2016/05/17/japanese-orbiter-officially-begins-science-mission-at-venus/>reinstated</a>.
Also known as the <a href=http://solarsystem.nasa.gov/planets/venus/indepth>Venus</a> Climate Orbiter, <a href="https://www.youtube.com/watch?v=GsDj-KJe65s">Akatsuki's</a> instruments <a href=http://www.gapphotos.com/images/WebPreview/0100/0100358.jpg>investigated unknowns</a> about Earth's sister planet, including whether <a href=https://apod.nasa.gov/apod/ap950928.html>volcanoes</a> are still active, whether lightning occurs in the dense atmosphere, and why wind speeds <a href=http://phys.org/news/2010-05-theory-superrotation-venus.html>greatly exceed</a> the planet's rotation speed.
In the <a href=https://akatsuki.isas.jaxa.jp/en/gallery/data/001105.html>featured image</a> taken by <a href=http://solarsystem.nasa.gov/missions/akatsuki>Akatsuki</a>'s UVI camera, the day-side of <a href=https://solarsystem.nasa.gov/planets/venus/overview/>Venus</a> is seen shown with planet-scale <a href=https://apod.nasa.gov/apod/ap200915.html>V-shaped</a> cloud pattern.
The image displays three <a href=https://science.nasa.gov/ems/10_ultravioletwaves>ultraviolet</a> colors and indicates a dip in the relative abundance of <a href=https://en.wikipedia.org/wiki/Sulfur_dioxide>sulfur dioxide</a> shown in faint blue.
Analyses of <a href=https://darts.jaxa.jp/planet/project/akatsuki/>Akatsuki images</a> and data has shown, among <a href=https://en.wikipedia.org/wiki/Akatsuki_(spacecraft)#Science>other discoveries</a>, that Venus has <a href=https://global.jaxa.jp/projects/sat/planet_c/topics.html#topics10633>equatorial jet</a> similar to <a href=https://en.wikipedia.org/wiki/Jet_stream>Earth's jet stream</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Akatsuki 號太空船</td><td>Akatsuki hō thài-khong-chûn</td><td>Akatsuki hō thài-khong-tsûn</td><td>破曉號號太空船</td><td>Akatsuki spacecraft</td></tr><tr><td>金星</td><td>Kim-chheⁿ</td><td>Kim-tshenn</td><td>金星</td><td>Venus</td></tr><tr><td>紫外光</td><td>chí-gōa-kng</td><td>tsí-guā-kng</td><td>紫外光</td><td>ultraviolet</td></tr><tr><td>內太陽系</td><td>Lōe Thài-iông-hē</td><td>Luē Thài-iông-hē</td><td>內太陽系</td><td>Inner Solar System</td></tr><tr><td>金星氣候軌道衛星</td><td>Kim-chheⁿ Khì-hāu Kúi-tō-ūi-chhiⁿ</td><td>Kim-tshenn Khì-hāu Kuí-tō-uī-tshinn</td><td>金星氣候軌道衛星</td><td>Venus Climate Orbiter</td></tr><tr><td>二酸化硫</td><td>jī-sng-hòa-liû</td><td>jī-sng-huà-liû</td><td>二氧化硫</td><td>sulfur dioxide</td></tr><tr><td>赤道噴流</td><td>chhek-tō phùn-liû</td><td>tshik-tō-phùn-liû</td><td>赤道噴流</td><td>equatorial jet</td></tr><tr><td>高速氣流</td><td>ko-sok-khì-liû</td><td>ko-sok-khì-liû</td><td>高速氣流</td><td>jet stream</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230702/>昨昏 ê 圖：銀河 kah 南極洲天頂 ê 極光</a>
</span><span class=post_next><a href=https://apod.tw/daily/20230704/>明仔載 ê 圖：冰島 ê 水沖 kah 天頂 ê 極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>