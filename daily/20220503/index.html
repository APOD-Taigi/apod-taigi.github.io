<!doctype html><html lang=en><head><title>水星 ê 鈉尾 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="水星 ê 鈉尾"><meta property="og:description" content="彼毋是彗星喔！ Tī 昴宿星團 下跤翕粒，是水星。"><meta property="og:url" content="https://apod.tw/daily/20220503/"><meta property="og:image" content="https://apod.nasa.gov/apod/fap/image/2205/MercuryTailPleiades_Voltmer_960_annotated.jpg"><link rel=canonical href=https://apod.tw/daily/20220503/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. May 2022</p><h1 class=post_title>水星 ê 鈉尾</h1><div class=post_body><div class=post_inner><img src=https://apod.nasa.gov/apod/fap/image/2205/MercuryTailPleiades_Voltmer_960_annotated.jpg alt=/home/runner/work/apod-taigi.github.io/apod-taigi.github.io/content/daily/2022/05/20220503.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220503.html>Mercury's Sodium Tail</a></li><li>影像來源 kah 版權：<a href=https://www.voltmer.de/about/>Sebastian Voltmer</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl3lswjft013401vredjnf6nw height=180 width=500 frameborder=0 scrolling=no></iframe></div><h2 id=漢羅-水星-ê-鈉尾>[漢羅] 水星 ê 鈉尾</h2><p>彼毋是彗星喔！
Tī <a href=https://apod.tw/daily/20211124/>昴宿星團</a> 下跤翕粒，是水星。
對 <a href=https://solarsystem.nasa.gov/planets/mercury/overview/>太陽系上內底翕粒行星</a> 長時間感光，會看著一个料想外 ê 物件：一條尾溜。
<a href=https://apod.nasa.gov/apod/ap170723.html>水星</a> 薄薄 ê <a href=https://en.wikipedia.org/wiki/Atmosphere_of_Mercury>大氣層</a> 內底有少量 ê <a href=https://en.wikipedia.org/wiki/Sodium>鈉元素</a>，會去予太陽光激發發光。
太陽光嘛會共 <a href=https://apod.nasa.gov/apod/ap110616.html>水星表面</a> ê 分子放出來，捒去較遠 ê 所在。
尤其是 ùi <a href="https://youtu.be/dmcfsEEogxs?t=49">鈉元素</a> 發出 ê 黃光，是有較光。
這張深空相片是頂禮拜 tī <a href=https://en.wikipedia.org/wiki/Spain>西班牙</a> La Palma 翕 ê，咱看會著水星 kah 伊 ê <a href=https://www.psi.edu/news/cover-pages/2018/mercurys-sodium-tail>鈉尾</a>。
毋閣這是有鬥濾光片翕 ê，會予發出鈉元素 ê <a href="https://www.youtube.com/watch?v=7u3rRy97m9Y">黃光</a> 透過來。
頭一擺 <a href=https://ui.adsabs.harvard.edu/abs/1986GeoRL..13..423I/abstract>預測</a> 水星有尾溜是 tī 1980 年代，頭一擺去 hŏng <a href=https://ui.adsabs.harvard.edu/abs/2001mses.conf...77P/abstract>揣著</a> 是 tī 2001 年。
有一隻 ùi 2011 到 2015 年 踅水星咧行 ê <a href=https://www.nasa.gov/>NASA</a> <a href=https://www.nasa.gov/mission_pages/messenger/main/index.html>信使號機器人太空船</a>，對水星 <a href=https://www.nasa.gov/image-feature/mercurys-sodium-tail>做足濟觀測</a>，提著足濟尾溜 ê 細節。
是講，一般咱講著 <a href=https://i.pinimg.com/originals/04/16/2e/04162ebbb47b9421cfceedf0908482d2.jpg>尾溜</a>，攏是咧講 <a href=https://apod.tw/daily/20220112/>彗星</a> ê 尾溜較濟。</p><h2 id=poj-chúi-chhiⁿ-ê-lap-bóe>[POJ] Chúi-chhiⁿ ê La̍p-bóe</h2><p>He m̄-sī hui-chhiⁿ o͘h!
Tī Báu-siù-seng-thoân ē-kha hip lia̍p, sī Chúi-chhiⁿ.
Tùi Thài-iông-hē siōng lāi-té hip lia̍p kiâⁿ-chhiⁿ tn̂g sî-kan kám-kng, ē khòaⁿ-tio̍h chi̍t ê liāu-sióng gōa ê mi̍h-kiāⁿ: chi̍t tiâu bóe-liu.
Chúi-chhiⁿ po̍h-po̍h ê tōa-khì-chân lāi-té ū chió-liōng ê la̍p goân-sò͘, ē khì hō͘ thài-iông-kng kek-hoat hoat-kng.
Thài-iông-kng mā ē kā Chúi-chhiⁿ piáu-bīn ê hun-chú pàng--chhut-lâi, sak khì khah hn̄g ê só͘-chāi.
Iû-kî sī ùi la̍p goân-sò͘ hoat-chhut ê n̄g-kng, sī ū khah kng.
Chit tiuⁿ chhim-khong siòng-phìⁿ sī téng lé-pài tī Se-pan-gâ La Palma hip ê, lán khòaⁿ-ē-tio̍h Chúi-chhiⁿ kah i ê la̍p-bóe.
M̄-koh che sī ū tàu lū-kng-phìⁿ hip ê, ē hō͘ hoat-chhut la̍p goân-sò͘ ê n̂g-kng thàu--kòe-lâi.
Thâu chi̍t pái ū-chhek Chúi-chhiⁿ ū bóe-liu sī tī 1980 nî-tāi, thâu chi̍t pái khì hŏng chhōe-tio̍h sī tī 2001 nî.
Ū chi̍t chiah ùi 2011 kàu 2015 nî se̍h Chúi-chhiⁿ leh kiâⁿ ê NASA Sìn-sú-hō ke-khì-lâng thài-khong-chûn, tùi Chúi-chhiⁿ chò chiok-chōe koan-chhek, the̍h tio̍h chiok chōe bóe-liu ê sè-chiat.
Sī kóng, it-poaⁿ lán kóng tio̍h bóe-liu, lóng sī leh kóng hui-chhiⁿ ê bóe-liu khah chōe.</p><h2 id=kip-tsuí-tshinn-ê-lap-bué>[KIP] Tsuí-tshinn ê La̍p-bué</h2><p>He m̄-sī hui-tshinn ooh!
Tī Báu-siù-sing-thuân ē-kha hip lia̍p, sī Tsuí-tshinn.
Tuì Thài-iông-hē siōng lāi-té hip lia̍p kiânn-tshinn tn̂g sî-kan kám-kng, ē khuànn-tio̍h tsi̍t ê liāu-sióng guā ê mi̍h-kiānn: tsi̍t tiâu bué-liu.
Tsuí-tshinn po̍h-po̍h ê tuā-khì-tsân lāi-té ū tsió-liōng ê la̍p guân-sòo, ē khì hōo thài-iông-kng kik-huat huat-kng.
Thài-iông-kng mā ē kā Tsuí-tshinn piáu-bīn ê hun-tsú pàng--tshut-lâi, sak khì khah hn̄g ê sóo-tsāi.
Iû-kî sī uì la̍p guân-sòo huat-tshut ê n̄g-kng, sī ū khah kng.
Tsit tiunn tshim-khong siòng-phìnn sī tíng lé-pài tī Se-pan-gâ La Palma hip ê, lán khuànn-ē-tio̍h Tsuí-tshinn kah i ê la̍p-bué.
M̄-koh tse sī ū tàu lū-kng-phìnn hip ê, ē hōo huat-tshut la̍p guân-sòo ê n̂g-kng thàu--kuè-lâi.
Thâu tsi̍t pái ū-tshik Tsuí-tshinn ū bué-liu sī tī 1980 nî-tāi, thâu tsi̍t pái khì hŏng tshuē-tio̍h sī tī 2001 nî.
Ū tsi̍t tsiah uì 2011 kàu 2015 nî se̍h Tsuí-tshinn leh kiânn ê NASA Sìn-sú-hō ke-khì-lâng thài-khong-tsûn, tuì Tsuí-tshinn tsò tsiok-tsuē kuan-tshik, the̍h tio̍h tsiok tsuē bué-liu ê sè-tsiat.
Sī kóng, it-puann lán kóng tio̍h bué-liu, lóng sī leh kóng hui-tshinn ê bué-liu khah tsuē.</p><h2 id=english-mercurys-sodium-tail>[English] Mercury's Sodium Tail</h2><p>That's no comet.
Below the <a href=https://apod.nasa.gov/apod/ap211124.html>Pleiades star cluster</a> is actually a planet: Mercury.
Long exposures of our <a href=https://solarsystem.nasa.gov/planets/mercury/overview/>Solar System's innermost planet</a> may reveal something unexpected: a tail.
<a href=https://apod.nasa.gov/apod/ap170723.html>Mercury</a>'s thin <a href=https://en.wikipedia.org/wiki/Atmosphere_of_Mercury>atmosphere</a> contains small amounts of <a href=https://en.wikipedia.org/wiki/Sodium>sodium</a> that glow when excited by light from the Sun.
Sunlight also liberates these molecules from <a href=https://apod.nasa.gov/apod/ap110616.html>Mercury's surface</a> and pushes them away.
The yellow glow from <a href="https://youtu.be/dmcfsEEogxs?t=49">sodium</a>, in particular, is relatively bright.
Pictured, Mercury and its <a href=https://www.psi.edu/news/cover-pages/2018/mercurys-sodium-tail>sodium tail</a> are visible in a deep image taken last week from La Palma, <a href=https://en.wikipedia.org/wiki/Spain>Spain</a> through a filter that primarily transmits <a href="https://www.youtube.com/watch?v=7u3rRy97m9Y">yellow light</a> emitted by sodium.
First <a href=https://ui.adsabs.harvard.edu/abs/1986GeoRL..13..423I/abstract>predicted</a> in the 1980s, Mercury's tail was first <a href=https://ui.adsabs.harvard.edu/abs/2001mses.conf...77P/abstract>discovered</a> in 2001.
Many tail details were revealed in <a href=https://www.nasa.gov/image-feature/mercurys-sodium-tail>multiple observations</a> by <a href=https://www.nasa.gov/>NASA</a>'s robotic <a href=https://www.nasa.gov/mission_pages/messenger/main/index.html>MESSENGER spacecraft</a> that orbited Mercury between 2011 and 2015.
<a href=https://i.pinimg.com/originals/04/16/2e/04162ebbb47b9421cfceedf0908482d2.jpg>Tails</a>, of course, are usually associated with <a href=https://apod.nasa.gov/apod/ap220112.html>comets</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>水星</td><td>Chúi-chhiⁿ</td><td>Tsuí-tshinn</td><td>水星</td><td>Mercury</td></tr><tr><td>鈉</td><td>la̍p</td><td>la̍p</td><td>鈉</td><td>Sodium</td></tr><tr><td>鈉尾</td><td>la̍p-bóe</td><td>la̍p-bué</td><td>鈉尾</td><td>sodium tail</td></tr><tr><td>昴宿星團</td><td>Báu-siù-seng-thoân</td><td>Báu-siù-sing-thuân</td><td>昴宿星團</td><td>Pleiades star cluster</td></tr><tr><td>信使號太空船</td><td>Sìn-sú-hō thài-khong-chûn</td><td>Sìn-sú-hō thài-khong-tsûn</td><td>信使號太空船</td><td>MESSENGER spacecraft</td></tr><tr><td>濾光片</td><td>lū-kng-phìⁿ</td><td>lū-kng-phìnn</td><td>濾光片</td><td>filter</td></tr><tr><td>彗星</td><td>hui-chhiⁿ</td><td>hui-tshinn</td><td>彗星</td><td>comet</td></tr><tr><td>1980 年代</td><td>i̍t-kiú-pat-khòng nî-tāi</td><td>i̍t-kiú-pat-khòng nî-tāi</td><td>1980 年代</td><td>in the 1980s</td></tr><tr><td>2001 年</td><td>jī-khòng-khòng-it nî</td><td>jī-khòng-khòng-it nî</td><td>2001 年</td><td>in 2001</td></tr><tr><td>2011 年</td><td>jī-khòng-it-it nî</td><td>jī-khòng-it-it nî</td><td>2011 年</td><td>in 2011</td></tr><tr><td>2015 年</td><td>jī-khòng-it-ngó͘ nî</td><td>jī-khòng-it-ngóo nî</td><td>2015 年</td><td>in 2015</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220502/>昨昏 ê 圖：阿根廷 ê 日偏食</a>
</span><span class=post_next><a href=https://apod.tw/daily/20220504/>明仔載 ê 圖：埃及金字塔 kah 天頂 ê 行星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>