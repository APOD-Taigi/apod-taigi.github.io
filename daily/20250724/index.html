<!doctype html><html lang=en><head><title>土衛六 titan ê 烏影 凌土星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="土衛六 Titan ê 烏影 凌土星"><meta property="og:description" content="土星環面對咱 ê 角度逐年攏會無仝，差不多每 15 冬一个週期。今年ê 角度看起來就親像土星環消失去矣。"><meta property="og:url" content="https://apod.tw/daily/20250724/"><meta property="og:image" content="https://apod.nasa.gov/apod/image/2507/SaturnJuly18_2025TitanShadowTransit1024.png"><link rel=canonical href=https://apod.tw/daily/20250724/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. July 2025</p><h1 class=post_title>土衛六 Titan ê 烏影 凌土星</h1><div class=post_body><div class=post_inner><img src=https://apod.nasa.gov/apod/image/2507/SaturnJuly18_2025TitanShadowTransit1024.png alt=/home/runner/work/apod-taigi.github.io/apod-taigi.github.io/content/daily/2025/07/20250724.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250724.html>Titan Shadow Transit</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>: Volodymyr Andrienko</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/cmi8z10um01zg01xo4q4e3s6h height=180 width=500 frameborder=0 scrolling=no></iframe></div><h2 id=漢羅-土衛六-titan-ê-烏影-凌土星>[漢羅] 土衛六 Titan ê 烏影 凌土星</h2><p>土星環面對咱 ê 角度逐年攏會無仝，差不多每 15 冬一个週期。
今年 ê 角度看起來就親像土星環消失去矣。
這个足光足媠 ê 土星環系統，若是愈來愈狹、愈來愈暗，地球頂懸 ê 人就愈來愈無法度看著伊。
毋過，這嘛予咱一个好機會，會當觀察土星 ê 衛星 ùi 伊面頭前行過，看伊 ê 烏影是按怎閘著這粒有環、足光 ê 氣體巨行星。
這个現象，就叫做 凌土星。
是講，土星上大粒 ê 衛星 土衛六 Titan，是上好觀察 ê 對象。
佇這張 7 月 18 翕--ê 望遠鏡相片內底，Titan 是 tī 相片 ê 倒爿頂懸。
伊 ê 烏影就投影 tī 土星環 頂懸 彼粒烏烏 ê 圓點。
事實上，這馬是 Titan ê 烏影 凌土星 ê 季節，每 16 工就會出現一擺。
Titan 上尾一擺 ê 烏影 凌土星 會發生 tī 10 月 6 號。
毋過，若是用望遠鏡看，Titan 本身猶會繼續 每 16 工 ùi 土星面頭前行過，一直到 2026 年 1 月 25 為止。</p><h2 id=poj-thó-ōe-lak-titan-ê-o-iáⁿ-lêng-thó-chheⁿ>[POJ] Thó͘-ōe-la̍k Titan ê O͘-iáⁿ lêng Thó͘-chheⁿ</h2><p>Thó͘-chheⁿ-khoân bīn-tùi lán ê kak-tō͘ ta̍k-nî lóng ē bô-kâng, chha-put-to múi 15 tang chi̍t-ê chiu-kî.
Kin-nî ê kak-tō͘ khòaⁿ-khí-lâi tō chhin-chhiūⁿ Thó͘-chheⁿ-khoân siau-sit khì-ah.
Chit-ê chiok kng chiok súi ê Thó͘-chheⁿ-khoân hē-thóng, nā-sī lú-lâi-lú e̍h, lú-lâi-lú àm, Tē-kiû téng-koân ê lâng tō lú-lâi-lú bô-hoat-tō͘ khòaⁿ-tio̍h i.
M̄-koh, che mā hō͘ lán chi̍t-ê hó ki-hōe, ē-tàng koan-chhat Thó͘-chheⁿ ê ōe-chheⁿ ùi i bīn-thâu-chêng kiâⁿ-kòe, khòaⁿ i ê o͘-iáⁿ sī-án-chóaⁿ cha̍h-tio̍h chit lia̍p ū khoân, chiok kng ê khì-thé kū-kiâⁿ-chheⁿ.
Chit-ê hiān-siōng, tō kiò-chò lêng Thó͘-chheⁿ.
Sī-kóng, Thó͘-chheⁿ siōng tōa-lia̍p ê ūi-chheⁿ Thó͘-ōe-la̍k Titan, sī siōng-hó koan-chhat ê tùi-siōng.
Tī chit-tiuⁿ 7 goe̍h 18 hip--ê bōng-oán-kiàⁿ siòng-phìⁿ lāi-té, Titan sī tī siòng-phìⁿ ê tò-pêng téng-koân.
I ê o͘-iáⁿ tō tâu-iáⁿ tī Thó͘-chheⁿ-khoân téng-koân hit lia̍p o͘-o͘ ê îⁿ tiám.
Sū-si̍t-siōng, chit-má sī Titan ê o͘-iáⁿ lêng Thó͘-chheⁿ ê kùi-cheh, múi 16 kang tō ē chhut-hiān chi̍t-pái.
Titan siōng-bóe chi̍t-pái ê o͘-iáⁿ lêng Thó͘-chheⁿ ē hoat-seng tī 10 goe̍h 6 hō.
M̄-koh, nā-sī iōng bōng-oán-kiàⁿ khòaⁿ, Titan pún-sin iáu ē kè-sio̍k múi 16 kang ùi Thó͘-chheⁿ bīn-thâu-chêng kiâⁿ-kòe, it-ti̍t kàu 2026 nî 1 goe̍h 25 ûi-chí.</p><h2 id=kip-thóo-uē-lak-titan-ê-oo-iánn-lîng-thóo-tshenn>[KIP] Thóo-uē-la̍k Titan ê Oo-iánn lîng Thóo-tshenn</h2><p>Thóo-tshenn-khuân bīn-tuì lán ê kak-tōo ta̍k-nî lóng ē bô-kâng, tsha-put-to muí 15 tang tsi̍t-ê tsiu-kî.
Kin-nî ê kak-tōo khuànn-khí-lâi tō tshin-tshiūnn Thóo-tshenn-khuân siau-sit khì-ah.
Tsit-ê tsiok kng tsiok suí ê Thóo-tshenn-khuân hē-thóng, nā-sī lú-lâi-lú e̍h, lú-lâi-lú àm, Tē-kiû tíng-kuân ê lâng tō lú-lâi-lú bô-huat-tōo khuànn-tio̍h i.
M̄-koh, tse mā hōo lán tsi̍t-ê hó ki-huē, ē-tàng kuan-tshat Thóo-tshenn ê uē-tshenn uì i bīn-thâu-tsîng kiânn-kuè, khuànn i ê oo-iánn sī-án-tsuánn tsa̍h-tio̍h tsit lia̍p ū khuân, tsiok kng ê khì-thé kū-kiânn-tshenn.
Tsit-ê hiān-siōng, tō kiò-tsò lîng Thóo-tshenn.
Sī-kóng, Thóo-tshenn siōng tuā-lia̍p ê uī-tshenn Thóo-uē-la̍k Titan, sī siōng-hó kuan-tshat ê tuì-siōng.
Tī tsit-tiunn 7 gue̍h 18 hip--ê bōng-uán-kiànn siòng-phìnn lāi-té, Titan sī tī siòng-phìnn ê tò-pîng tíng-kuân.
I ê oo-iánn tō tâu-iánn tī Thóo-tshenn-khuân tíng-kuân hit lia̍p oo-oo ê înn tiám.
Sū-si̍t-siōng, tsit-má sī Titan ê oo-iánn lîng Thóo-tshenn ê kuì-tseh, muí 16 kang tō ē tshut-hiān tsi̍t-pái.
Titan siōng-bué tsi̍t-pái ê oo-iánn lîng Thóo-tshenn ē huat-sing tī 10 gue̍h 6 hō.
M̄-koh, nā-sī iōng bōng-uán-kiànn khuànn, Titan pún-sin iáu ē kè-sio̍k muí 16 kang uì Thóo-tshenn bīn-thâu-tsîng kiânn-kuè, it-ti̍t kàu 2026 nî 1 gue̍h 25 uî-tsí.</p><h2 id=english-titan-shadow-transit>[English] Titan Shadow Transit</h2><p><a href=https://apod.nasa.gov/apod/ap090319.html>Every 15 years or so</a>, Saturn's rings are tilted edge-on to our line of sight.
As the bright, beautiful ring system grows narrower and fainter it becomes increasingly difficult to see for denizens of <a href=https://apod.nasa.gov/apod/ap241123.html>planet Earth</a>.
But it does provide the opportunity to watch transits of Saturn's moons and their dark shadows across the ringed gas giant's still bright disk.
Of course Saturn's largest <a href=https://science.nasa.gov/saturn/moons/titan/>moon Titan</a> is the easiest to spot in transit.
In this telescopic snapshot from July 18, <a href=https://science.nasa.gov/missions/webb/webbs-titan-forecast-partly-cloudy-with-occasional-methane-showers/>Titan itself</a> is at the upper left, casting a round dark shadow on Saturn's banded <a href=https://apod.nasa.gov/apod/ap170916.html>cloudtops</a> above the narrow rings.
In fact <a href=https://skyandtelescope.org/astronomy-news/observing-news/titan-shadow-transit-season-underway/>Titan's transit season</a> is in full swing now with shadow transits every 16 days corresponding to the moon's orbital period.
Its final shadow transit will be on October 6, though Titan's pale disk will continue to cross in front of Saturn as seen from telescopes on planet Earth every 16 days through January 25, 2026.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>土衛六 Titan</td><td>Thó͘-ōe-la̍k Titan</td><td>Thóo-uē-la̍k Titan</td><td>土衛六 泰坦</td><td>Titan</td></tr><tr><td>泰坦</td><td>Thài-thán</td><td>Thài-thán</td><td>泰坦</td><td>Titan</td></tr><tr><td>凌土星</td><td>lêng Thó͘-chheⁿ</td><td>lîng Thóo-tshenn</td><td>凌土星</td><td>Transit Saturn</td></tr><tr><td>土星環</td><td>Thó͘-chheⁿ-khoân</td><td>Thóo-tshenn-khuân</td><td>土星環</td><td>Saturn's Rings</td></tr><tr><td>氣體巨行星</td><td>khì-thé kū-kiâⁿ-chheⁿ</td><td>khì-thé kū-kiânn-tshenn</td><td>氣體巨行星</td><td>gas giant</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250723/>昨昏 ê 圖：Cape San Blas 天頂 ê 火球</a>
</span><span class=post_next><a href=https://apod.tw/daily/20250725/>明仔載 ê 圖：累積十二年 ê 天鵝座 Kappa 流星雨</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>