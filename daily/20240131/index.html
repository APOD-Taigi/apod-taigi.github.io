<!doctype html><html lang=en><head><title>Tī kha mé lah 視野內底 咧 peh 升 ê 獵戶座 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī kha-mé-lah 視野內底 咧 peh 升 ê 獵戶座"><meta property="og:description" content="獵戶座 peh 起來 ê 時陣，tī kha-mé-lah 內底看起來會是按怎？"><meta property="og:url" content="https://apod.tw/daily/20240131/"><meta property="og:image" content="https://apod.nasa.gov/apod/image/2401/OrionRisingB_Slipko_960_annotated.jpg"><link rel=canonical href=https://apod.tw/daily/20240131/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. January 2024</p><h1 class=post_title>Tī kha-mé-lah 視野內底 咧 peh 升 ê 獵戶座</h1><div class=post_body><div class=post_inner><img src=https://apod.nasa.gov/apod/image/2401/OrionRisingB_Slipko_960_annotated.jpg alt=/home/runner/work/apod-taigi.github.io/apod-taigi.github.io/content/daily/2024/01/20240131.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240131.html>Camera Orion Rising</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/marcinslipko_photo/>Marcin Ślipko</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clvb5bcqw01cc01sqcstq0wik height=180 width=500 frameborder=0 scrolling=no></iframe></div><h2 id=漢羅-tī-kha-mé-lah-視野內底-咧-peh-升-ê-獵戶座>[漢羅] Tī kha-mé-lah 視野內底 咧 peh 升 ê 獵戶座</h2><p>獵戶座 peh 起來 ê 時陣，tī kha-mé-lah 內底看起來會是按怎？
逐年這个時陣，咱會當 tī 日落了後 ê 東南方看著這个 <a href=https://universe.nasa.gov/news/147/discovering-the-universe-through-the-constellation-orion/>有名 ê 星座</a>。
<a href=https://apod.nasa.gov/apod/ap030207.html>獵戶座上好認--ê</a>，就是伊皮帶頂懸彼 3 粒星。
Tī <a href=https://science.nasa.gov/earth/facts/>地球</a> 大部份所在看著 ê <a href=https://apod.nasa.gov/apod/ap171123.html>這 3 粒星，總是 ùi 側面</a> <a href=https://apod.nasa.gov/apod/ap201225.html>peh 起來</a>。
這張夜空暗暝 ê 相片，有包括獵戶座 tī 內底，伊就 ùi <a href=https://en.wikipedia.org/wiki/Poland>波蘭</a> kah <a href=https://en.wikipedia.org/wiki/Czech_Republic>捷克共和國</a> 交界 ê <a href=https://pl.wikipedia.org/wiki/%C5%9Anie%C5%BCka>Śnieżka</a> <a href=https://youtu.be/i9W_ek8b61I>山</a> 後壁 peh 起來。
這張長時間感光 ê 相片內底 有足濟暗暗 ê 天體，包括 <a href=https://apod.nasa.gov/apod/ap210629.html>獵戶座</a> kah <a href=https://apod.nasa.gov/apod/ap211103.html>火焰</a> 星雲，這 2 个攏去予 <a href=https://en.wikipedia.org/wiki/Barnard%27s_Loop>Barnard 環</a> 包 tī 內底。
<a href=https://www.instagram.com/p/C2FpvawMzw9/>這張</a> 闊幅 <a href=https://apod.nasa.gov/apod/ap180321.html>kha-mé-lah 組合影像</a> 閣有翕著夜空中 幾若个標誌性 ê 天體，包括影像頂懸 ê 藍色 <a href=https://en.wikipedia.org/wiki/Pleiades>昴宿星團</a> kah 獵戶座倒爿 ê 紅色 <a href=https://apod.nasa.gov/apod/ap210214.html>玫瑰星雲</a>。
視野內底 <a href=https://w0.peakpx.com/wallpaper/264/469/HD-wallpaper-cat-stars-glasses-sky-animal-sea-summer-funny-face-pink-pisica.jpg>有名 ê 恆星</a> 有，南河三、<a href=https://universe.nasa.gov/news/237/what-is-betelgeuse-inside-the-strange-volatile-star/>參宿四</a>、<a href=https://apod.nasa.gov/apod/ap220124.html>參宿七</a> kah <a href=https://skyandtelescope.org/astronomy-news/meet-aldebaran-the-bulls-eye/>畢宿五</a>。
Tī 未來幾若個月內，獵戶座 會 tī <a href=https://apod.nasa.gov/apod/ap231025.html>日落</a> 了後出現 tī 天頂愈來愈懸 ê 所在。</p><h2 id=poj-tī-kha-mé-lah-sī-iá-lāi-té-leh-peh-seng-ê-lah-hō-chō>[POJ] Tī kha-mé-lah sī-iá lāi-té leh peh-seng ê La̍h-hō͘-chō</h2><p>La̍h-hō͘-chō peh-khí-lâi ê sî-chūn, tī kha-mé-lah lāi-té khòaⁿ--khí-lâi ē sī-án-chóaⁿ?
Ta̍k-nî chit-ê sî-chūn, lán ē-tàng tī ji̍t-lo̍h liáu-āu ê tang-lâm-hong khòaⁿ-tio̍h chit-ê ū-miâ ê seng-chō.
La̍h-hō͘-chō siōng-hó jīn--ê, tio̍h-sī i phôe-tòa téng-koân hit 3 lia̍p chheⁿ.
Tī Tē-kiû tōa-pō͘-hūn só͘-chāi khòaⁿ-tio̍h ê che 3 lia̍p chheⁿ, chóng-sī ùi chhek-bīn peh--khí-lâi.
Chit-tiuⁿ iā-khong àm-mê ê siòng-phìⁿ, ū pau-koat La̍h-hō͘-chō tī lāi-té, i to̍h ùi Pho-lân kah Chia̍t-khek Kiōng-hô-kok kau-kài ê Śnieżka soaⁿ āu-piah peh--khí-lâi.
Chit-tiuⁿ tn̂g sî-kan kám-kng ê siòng-phìⁿ lāi-té ū chiok chē àm-àm ê thian-thé, pau-koat La̍h-hō͘-chō kah Hóe-iām Seng-hûn, chit 2 ê lóng khì hō͘ Barnard khoân pau tī lāi-té.
Chit-tiuⁿ khoah-pak kha-mé-lah cho͘-ha̍p iáⁿ-siōng koh-ū hip-tio̍h iā-khong tiong kúi-nā ê piau-chì sèng ê thian-thé, pau-koat iáⁿ-siōng téng-koân ê nâ-sek Báu-siù Seng-thoân kah La̍h-hō͘-chō tò-pêng ê âng-sek Mûi-kùi Seng-hûn.
Sī-iá lāi-té ū-miâ ê hêng-chheⁿ ū, Lâm-hô-sam, Chham-siù-sù, Chham-siù-chhit kah Pit-siù-ngó͘.
Tī bī-lâi kúi-nā kò goe̍h lāi, La̍h-hō͘-chō ē tī ji̍t-lo̍h liáu-āu chhut-hiān tī thiⁿ-téng lú-lâi-lú koân ê só͘-chāi.</p><h2 id=kip-tī-kha-mé-lah-sī-iá-lāi-té-leh-peh-sing-ê-lah-hōo-tsō>[KIP] Tī kha-mé-lah sī-iá lāi-té leh peh-sing ê La̍h-hōo-tsō</h2><p>La̍h-hōo-tsō peh-khí-lâi ê sî-tsūn, tī kha-mé-lah lāi-té khuànn--khí-lâi ē sī-án-tsuánn?
Ta̍k-nî tsit-ê sî-tsūn, lán ē-tàng tī ji̍t-lo̍h liáu-āu ê tang-lâm-hong khuànn-tio̍h tsit-ê ū-miâ ê sing-tsō.
La̍h-hōo-tsō siōng-hó jīn--ê, tio̍h-sī i phuê-tuà tíng-kuân hit 3 lia̍p tshenn.
Tī Tē-kiû tuā-pōo-hūn sóo-tsāi khuànn-tio̍h ê tse 3 lia̍p tshenn, tsóng-sī uì tshik-bīn peh--khí-lâi.
Tsit-tiunn iā-khong àm-mê ê siòng-phìnn, ū pau-kuat La̍h-hōo-tsō tī lāi-té, i to̍h uì Pho-lân kah Tsia̍t-khik Kiōng-hô-kok kau-kài ê Śnieżka suann āu-piah peh--khí-lâi.
Tsit-tiunn tn̂g sî-kan kám-kng ê siòng-phìnn lāi-té ū tsiok tsē àm-àm ê thian-thé, pau-kuat La̍h-hōo-tsō kah Hué-iām Sing-hûn, tsit 2 ê lóng khì hōo Barnard khuân pau tī lāi-té.
Tsit-tiunn khuah-pak kha-mé-lah tsoo-ha̍p iánn-siōng koh-ū hip-tio̍h iā-khong tiong kuí-nā ê piau-tsì sìng ê thian-thé, pau-kuat iánn-siōng tíng-kuân ê nâ-sik Báu-siù Sing-thuân kah La̍h-hōo-tsō tò-pîng ê âng-sik Muî-kuì Sing-hûn.
Sī-iá lāi-té ū-miâ ê hîng-tshenn ū, Lâm-hô-sam, Tsham-siù-sù, Tsham-siù-tshit kah Pit-siù-ngóo.
Tī bī-lâi kuí-nā kò gue̍h lāi, La̍h-hōo-tsō ē tī ji̍t-lo̍h liáu-āu tshut-hiān tī thinn-tíng lú-lâi-lú kuân ê sóo-tsāi.</p><h2 id=english-camera-orion-rising>[English] Camera Orion Rising</h2><p>What does Orion rising look like to a camera?
During this time of the year, the <a href=https://universe.nasa.gov/news/147/discovering-the-universe-through-the-constellation-orion/>famous constellation</a> is visible to the southeast just after sunset.
From most <a href=https://science.nasa.gov/earth/facts/>Earth</a>ly locations, <a href=https://apod.nasa.gov/apod/ap030207.html>Orion's familiar star pattern</a>, highlighted by the <a href=https://apod.nasa.gov/apod/ap171123.html>three-stars-in-a-row belt stars, rises</a> <a href=https://apod.nasa.gov/apod/ap201225.html>sideways</a>.
An entire section of the night sky that includes Orion was photographed rising above <a href=https://pl.wikipedia.org/wiki/%C5%9Anie%C5%BCka>Śnieżka</a>, a <a href=https://youtu.be/i9W_ek8b61I>mountain</a> on the border between <a href=https://en.wikipedia.org/wiki/Poland>Poland</a> and the <a href=https://en.wikipedia.org/wiki/Czech_Republic>Czech Republic</a>.
The long duration exposure sequence brings up many faint features including the <a href=https://apod.nasa.gov/apod/ap210629.html>Orion</a> and <a href=https://apod.nasa.gov/apod/ap211103.html>Flame</a> Nebulas, both encompassed by the curving <a href=https://en.wikipedia.org/wiki/Barnard%27s_Loop>Barnard's Loop</a>.
The <a href=https://www.instagram.com/p/C2FpvawMzw9/>featured</a> wide-angle <a href=https://apod.nasa.gov/apod/ap180321.html>camera composite</a> also captured night sky icons including the blue <a href=https://en.wikipedia.org/wiki/Pleiades>Pleiades</a> star cluster at the image top and the red <a href=https://apod.nasa.gov/apod/ap210214.html>Rosette Nebula</a> to the left of Orion.
<a href=https://w0.peakpx.com/wallpaper/264/469/HD-wallpaper-cat-stars-glasses-sky-animal-sea-summer-funny-face-pink-pisica.jpg>Famous stars</a> in the frame include Procyon, <a href=https://universe.nasa.gov/news/237/what-is-betelgeuse-inside-the-strange-volatile-star/>Betelgeuse</a>, <a href=https://apod.nasa.gov/apod/ap220124.html>Rigel</a> and <a href=https://skyandtelescope.org/astronomy-news/meet-aldebaran-the-bulls-eye/>Aldebaran</a>.
Orion will appear successively higher in the sky at <a href=https://apod.nasa.gov/apod/ap231025.html>sunset</a> during the coming months.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>獵戶座星雲</td><td>La̍h-hō͘-chō Seng-hûn</td><td>La̍h-hōo-tsō Sing-hûn</td><td>獵戶座星雲</td><td>Orion Nebula</td></tr><tr><td>捷克共和國</td><td>Chia̍t-khek kiōng-hô-kok</td><td>Tsia̍t-khik kiōng-hô-kok</td><td>捷克共和國</td><td>Czech Republic</td></tr><tr><td>火焰星雲</td><td>Hóe-iām Seng-hûn</td><td>Hué-iām Sing-hûn</td><td>火焰星雲</td><td>Flame Nebula</td></tr><tr><td>Barnard 環</td><td>Barnard khoân</td><td>Barnard khuân</td><td>巴納環</td><td>Barnard's Loop</td></tr><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades</td></tr><tr><td>玫瑰星雲</td><td>Mûi-kùi Seng-hûn</td><td>Muî-kuì Sing-hûn</td><td>玫瑰星雲</td><td>Rosette Nebula</td></tr><tr><td>南河三</td><td>Lâm-hô-sam</td><td>Lâm-hô-sam</td><td>南河三</td><td>Procyon</td></tr><tr><td>參宿四</td><td>Chham-siù-sù</td><td>Tsham-siù-sù</td><td>參宿四</td><td>Betelgeuse</td></tr><tr><td>參宿七</td><td>Chham-siù-chhit</td><td>Tsham-siù-tshit</td><td>參宿七</td><td>Rigel</td></tr><tr><td>畢宿五</td><td>Pit-siù-ngó͘</td><td>Pit-siù-ngóo</td><td>畢宿五</td><td>Aldebaran</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240130/>昨昏 ê 圖：SLIM 登陸月球</a>
</span><span class=post_next><a href=https://apod.tw/daily/20240201/>明仔載 ê 圖：NGC 1365：壯麗 ê 宇宙島</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>