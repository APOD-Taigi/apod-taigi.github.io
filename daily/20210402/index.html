<!doctype html><html lang=en><head><title>Ngc 3521： tī 氣波內底 ê 星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 3521： Tī 氣波內底 ê 星系"><meta property="og:description" content="華麗 ê 捲螺仔星系 NGC 3521 是一个 tī 獅仔座方向，離咱干焦 35 百萬年遠 ê 星系。Tùi 地球 ê 夜空來講，NGC 3521 是有較光，會使真簡單 to̍h 用細台望遠鏡揣著。"><meta property="og:url" content="https://apod.tw/daily/20210402/"><meta property="og:image" content="https://apod.nasa.gov/apod/fap/image/2104/NGC3521-LRGB-1.jpg"><link rel=canonical href=https://apod.tw/daily/20210402/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. April 2021</p><h1 class=post_title>NGC 3521： Tī 氣波內底 ê 星系</h1><div class=post_body><div class=post_inner><img src=https://apod.nasa.gov/apod/fap/image/2104/NGC3521-LRGB-1.jpg alt=/home/runner/work/apod-taigi.github.io/apod-taigi.github.io/content/daily/2021/04/20210402.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210402.html>NGC 3521: Galaxy in a Bubble</a></li><li>影片來源 kah <a href=https://apod.nasa.gov/apod/fap/lib/about_apod.html#srapply>版權</a>：讓受 - <a href=http://www.faintgalaxy.com/>Eric Benson</a>，處理 - <a href=https://www.facebook.com/StargazerObservatory/>Dietmar Hager</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cko5xo5niicfs0840dzlb4lo7 height=180 width=500 frameborder=0 scrolling=no></iframe></div><h2 id=漢羅-ngc-3521-tī-氣波內底-ê-星系>[漢羅] NGC 3521： Tī 氣波內底 ê 星系</h2><p>華麗 ê 捲螺仔星系 NGC 3521 是一个 tī <a href=http://www.universetoday.com/21173/leo/>獅仔座</a> 方向，離咱干焦 3500 萬年遠 ê 星系。
Tùi 地球 ê 夜空來講，NGC 3521 是有較光，會使真簡單 to̍h 用細台望遠鏡揣著。
毋閣伊煞定定去予業餘天文 ê 攝影落勾去。
大部份 ê 人攏較愛翕獅仔座內底其他 ê 捲螺仔星系，像 <a href=https://apod.tw/daily/20210320/>M66 kah M65</a>。
毋閣，這張宇宙畫像遮爾媠，實在真歹無 kā 注意著。
這个星系有 5 萬光年闊，伊 ê 運動產生 <a href=https://arxiv.org/abs/1803.03653>特徵</a> ê 花樣。
伊 ê 不規則捲螺仔手骨面頂，縖一條 lè-sù，面頂有塗粉、粉紅仔色 ê 恆星形成區、kah 少年 ê 藍色星團。
值得注意 ê 是，這張深空影像嘛看會著 NGC 3521 tī 一个足大 ê 氣波殼內底。
這个殼可能是潮汐殘骸，是去予衛星星系搝散 ê 恆星流。
這个衛星星系，是 tī 足久以前 kah NGC 3521 <a href=http://www.cosmotography.com/images/galaxy_formation_and_evolution.html>進行合併</a> ê。</p><h2 id=poj-ngc-sam-ngó-jī-it-tī-khì-pho-lāi-té-ê-seng-hē>[POJ] NGC sam-ngó͘-jī-it: Tī khì-pho lāi-té ê seng-hē</h2><p>Hôa-lē ê kńg-lê-á seng-hē NGC sam-ngó͘-jī-it sī chi̍t-ê tī Sai-á-chō hong-hiòng, lî lân kan-na saⁿ-chheng-gō͘-pah-bān nî ê seng-hē.
Tùi Tē-kiû ê iā-khong lâi-kóng, NGC sam-ngó͘-jī-it sī ū khah-kng, ē-sái chin kán-tan to̍h iōng sè-tâi bōng-oán-kiàⁿ chhōe-tio̍h.
M̄-koh, i soah tiāⁿ-tiāⁿ khì hō͘ gia̍p-î thian-bûn ê liap-iáⁿ làu-kau khì.
Tòa-pō-hûn ê lâng lóng khah ài hip Sai-á-chō lāi-té kî-tha ê kńg-lê-á seng-hē, chhiūⁿ M-la̍k-cha̍p-la̍k kah M-la̍k-cha̍p-gō͘.
M̄-koh, chit-tiuⁿ ú-tiū ōe-siōng chiah-nī súi, si̍t-chāi chin-pháiⁿ bô kā chù-ì tio̍h.
Chi̍t-ê seng-hē ū gō͘-bān kng-nî khoah, i ê ūn-tōng sán-seng te̍k-teng ê hoe-iūⁿ.
I ê put-kui-chek kńg-lê-á chhiú-kut bīn-téng, hâ chi̍t-tiâu lè-sù, bīn-téng ū thô͘-hún, hún-âng-á-sek ê hêng-chhiⁿ hêng-sêng-khu, kah siàu-liân ê nâ-kng seng-thoân.
Ta̍t-tit chù-ì ê sī, chit-tiuⁿ chhim-khong iáⁿ-siōng mā khòaⁿ-ē-tio̍h NGC sam-ngó͘-jī-it tī chi̍t-ê chiok-tōa ê khí-pho-khak lāi-té.
Chit-ê khak khó-lêng sī tiâu-se̍k chân-hâi, sī khì hō͘ ūi-chhiⁿ seng-hē giú-sòaⁿ ê hêng-chhiⁿ-liû.
Chit-ê ūi-chhiⁿ seng-hē, sī tī chiok-kú í-chêng kah NGC sam-ngó͘-jī-it chìn-hêng ha̍p-pèng ê.</p><h2 id=kip-ngc-sam-ngóo-jī-it-tī-khì-pho-lāi-té-ê-sing-hē>[KIP] NGC sam-ngóo-jī-it: Tī khì-pho lāi-té ê sing-hē</h2><p>Huâ-lē ê kńg-lê-á sing-hē NGC sam-ngóo-jī-it sī tsi̍t-ê tī Sai-á-tsō hong-hiòng, lî lân kan-na sann-tshing-gōo-pah-bān nî ê sing-hē.
Tuì Tē-kiû ê iā-khong lâi-kóng, NGC sam-ngóo-jī-it sī ū khah-kng, ē-sái tsin kán-tan to̍h iōng sè-tâi bōng-uán-kiànn tshuē-tio̍h.
M̄-koh, i suah tiānn-tiānn khì hōo gia̍p-î thian-bûn ê liap-iánn làu-kau khì.
Tuà-pō-hûn ê lâng lóng khah ài hip Sai-á-tsō lāi-té kî-tha ê kńg-lê-á sing-hē, tshiūnn M-la̍k-tsa̍p-la̍k kah M-la̍k-tsa̍p-gōo.
M̄-koh, tsit-tiunn ú-tiū uē-siōng tsiah-nī suí, si̍t-tsāi tsin-pháinn bô kā tsù-ì tio̍h.
Tsi̍t-ê sing-hē ū gōo-bān kng-nî khuah, i ê ūn-tōng sán-sing ti̍k-ting ê hue-iūnn.
I ê put-kui-tsik kńg-lê-á tshiú-kut bīn-tíng, hâ tsi̍t-tiâu lè-sù, bīn-tíng ū thôo-hún, hún-âng-á-sik ê hîng-tshinn hîng-sîng-khu, kah siàu-liân ê nâ-kng sing-thuân.
Ta̍t-tit tsù-ì ê sī, tsit-tiunn tshim-khong iánn-siōng mā khuànn-ē-tio̍h NGC sam-ngóo-jī-it tī tsi̍t-ê tsiok-tuā ê khí-pho-khak lāi-té.
Tsit-ê khak khó-lîng sī tiâu-si̍k tsân-hâi, sī khì hōo uī-tshinn sing-hē giú-suànn ê hîng-tshinn-liû.
Tsit-ê uī-tshinn sing-hē, sī tī tsiok-kú í-tsîng kah NGC sam-ngóo-jī-it tsìn-hîng ha̍p-pìng ê.</p><h2 id=english-ngc-3521-galaxy-in-a-bubble>[English] NGC 3521: Galaxy in a Bubble</h2><p>Gorgeous spiral galaxy NGC 3521 is a mere 35 million light-years away, toward the <a href=http://www.universetoday.com/21173/leo/>constellation Leo</a>. Relatively bright in planet Earth's sky, NGC 3521 is easily visible in small telescopes but often overlooked by amateur imagers in favor of other Leo spiral galaxies, like <a href=https://apod.nasa.gov/apod/ap210320.html>M66 and M65</a>. It's hard to overlook in this colorful cosmic portrait, though. Spanning some 50,000 light-years the galaxy sports <a href=https://arxiv.org/abs/1803.03653>characteristic</a> patchy, irregular spiral arms laced with dust, pink star forming regions, and clusters of young, blue stars. Remarkably, this deep image also finds NGC 3521 embedded in gigantic bubble-like shells. The shells are likely tidal debris, streams of stars torn from satellite galaxies that have <a href=http://www.cosmotography.com/images/galaxy_formation_and_evolution.html>undergone mergers</a> with NGC 3521 in the distant past.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>獅仔座</td><td>Sai-á-chō</td><td>Sai-á-tsō</td><td>獅子座</td><td>the constellation Leo</td></tr><tr><td>業餘</td><td>gia̍p-î</td><td>gia̍p-î</td><td>業餘</td><td>amateur</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>lè-sù</td><td>lè-sù</td><td>lè-sù</td><td>蕾絲</td><td>lace</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star forming region</td></tr><tr><td>潮汐殘骸</td><td>tiâu-se̍k chân-hâi</td><td>tiâu-si̍k tsân-hâi</td><td>潮汐殘骸</td><td>tidal debris</td></tr><tr><td>衛星星系</td><td>ūi-chhiⁿ seng-hē</td><td>uī-tshinn sing-hē</td><td>衛星星系</td><td>satellite galaxy</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210401/>昨昏 ê 圖：Ùi 太空站看火箭發射</a>
</span><span class=post_next><a href=https://apod.tw/daily/20210403/>明仔載 ê 圖：獨創號 ê 第 39 工火星日</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>