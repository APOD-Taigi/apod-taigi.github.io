<!doctype html><html lang=en><head><title>往回地球 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="往回地球"><meta property="og:description" content="是啥物物件欲轉來矣？這張相片是 國際太空站面頂 ê 太空人，tī 2010 年彼陣，頭一擺 ùi 這个距離看著 ê 景色。"><meta property="og:url" content="https://apod.tw/daily/20220417/"><meta property="og:image" content="https://apod.nasa.gov/apod/fap/image/2204/shuttleAtm_nasa_960_ann.jpg"><link rel=canonical href=https://apod.tw/daily/20220417/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>17. April 2022</p><h1 class=post_title>往回地球</h1><div class=post_body><div class=post_inner><img src=https://apod.nasa.gov/apod/fap/image/2204/shuttleAtm_nasa_960_ann.jpg alt=/home/runner/work/apod-taigi.github.io/apod-taigi.github.io/content/daily/2022/04/20220417.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220417.html>Shuttle Over Earth</a></li><li>影像來源：<a href=https://www.nasa.gov/>NASA</a>, <a href=https://www.nasa.gov/mission_pages/station/expeditions/expedition22/index.html>Expedition 22 Crew</a></li><li>這禮拜五：<a href=https://www.jpl.nasa.gov/edu/events/2022/4/22/celebrate-earth-day-with-education-resources-from-nasa/>2022 地球日</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl30cst4o00wa01ys2c7pfwrj height=180 width=500 frameborder=0 scrolling=no></iframe></div><h2 id=漢羅-往回地球>[漢羅] 往回地球</h2><p>是啥物物件欲轉來矣？
這張相片是 <a href=https://www.nasa.gov/mission_pages/station/main/index.html>國際太空站</a> 面頂 ê 太空人，tī 2010 年彼陣，頭一擺 ùi 這个距離看著 ê 景色。
彼个物件無偌久就隨變大，變做 <a href=https://en.wikipedia.org/wiki/Silhouette>烏色 ê 剪影</a> 矣。
等伊飛較倚了後，咱就看會出 這个 <a href=https://apod.tw/daily/20220411/>剪影</a> 其實是一隻太空船。
落尾，咱總算知影這是 <a href=https://californiasciencecenter.org/exhibits/endeavour-experience/space-shuttle-endeavour>奮進號太空梭</a>。
伊連鞭就欲停踮 踅地球咧行 ê 太空站矣。
<a href=https://www.nasa.gov/mission_pages/shuttle/shuttlemissions/sts130/multimedia/fd3/Image_Gallery_Collection_archive_1.html>這張相片</a>，是 奮進號 飛倚到地球地平線進前去予翕著 ê，咱閣看會著一重一重 ê <a href=https://spaceplace.nasa.gov/atmosphere/en/>地球大氣層</a>。
綴 tī 太空梭後壁彼層藍色 ê，是 <a href=https://spaceplace.nasa.gov/mesosphere/en/>中氣層</a>。
白色彼層是 <a href=https://en.wikipedia.org/wiki/Stratosphere>平流層</a>，柑仔色彼層是地球 ê <a href=https://en.wikipedia.org/wiki/Troposphere>對流層</a>。
這寡一重一重薄薄 ê 大氣層，攏 kā 加加 leh，嘛比 <a href=https://apod.tw/daily/20220206/>地球</a> 半徑 ê 2 葩閣較薄。
In 用無仝方式 leh <a href=https://www1.racgp.org.au/getattachment/1ba46046-2868-48c8-99d8-a35430b711c9/attachment.aspx>維持咱 ê 性命</a>，比論講 <a href=https://theimportantsite.com/10-reasons-why-oxygen-is-important/>酸素</a> 會當予咱喘氣，大氣層 kā <a href=https://www.nasa.gov/analogs/nsrl/why-space-radiation-matters>危險 ê 輻射 擋 tī 外太空</a>。</p><h2 id=poj-óng-hôe-tē-kiû>[POJ] Óng-hôe Tē-kiû</h2><p>Sī siáⁿ-mih mi̍h-kiāⁿ beh tńg--lâi ah?
Chit-tiuⁿ siòng-phìⁿ sī Kok-chè-thài-khong-chām bīn-téng ê Thài-khong-jîn, tī 2010 nî hit-chūn, thâu-chi̍t-pái ùi chit-ê kū-lî khòaⁿ-tio̍h ê kéng-sek.
Hit-ê mi̍h-kiāⁿ bô gōa-kú to̍h sûi piàn tōa, piàn chò o͘-sek ê chián-iáⁿ ah.
Tán i poe khah óa liáu-āu, lán to̍h khòaⁿ-ē-chhut chit-ê chián-iáⁿ kî-si̍t sī chi̍t-chiah thài-khong-chûn.
Lo̍h-bóe, lán chóng-sǹg chai-iáⁿ che sī Hùn-chìn-hō thài-khong-so.
I liâm-mi to̍h beh thêng tiàm se̍h Tē-kiû leh kiâⁿ ê thài-khong-chām ah.
Chit-tiuⁿ siòng-phìⁿ, sī Hùn-chìn-hō poe óa kàu Tē-kiû tē-pêng-sòaⁿ chìn-chêng khì hō͘ hip-tio̍h ê, lán koh khòaⁿ-ē-tio̍h chi̍t-têng chi̍t-têng ê Tē-kiû tōa-khì-chân.
Tòe tī thài-khong-so āu-piah hit têng nâ-sek ê, sī tiong-khì-chân.
Pe̍h-sek hit chân sī pêng-liû-chân, kam-á-sek hit chân sī Tē-kiû ê tùi-liû-chân.
Chit-kóa chi̍t-têng chi̍t-têng po̍h-po̍h-ê tōa-khì-chân, lóng kā ka-ka-leh, mā pí Tē-kiû pòaⁿ-kèng ê 2 pha koh khah po̍h.
In iōng bô-kâng hong-sek leh ūi-chhiⁿ lán ê sìⁿ-miā, pí-lūn kóng sàng-sò͘ ē-tàng hō͘ lán chhoán-khùi, tōa-khì-chân kā gûi-hiám ê hok-siā tòng tī gōa thài-khong.</p><h2 id=kip--óng-huê-tē-kiû>[KIP] Óng-huê Tē-kiû</h2><p>Sī siánn-mih mi̍h-kiānn beh tńg--lâi ah?
Tsit-tiunn siòng-phìnn sī Kok-tsè-thài-khong-tsām bīn-tíng ê Thài-khong-jîn, tī 2010 nî hit-tsūn, thâu-tsi̍t-pái uì tsit-ê kū-lî khuànn-tio̍h ê kíng-sik.
Hit-ê mi̍h-kiānn bô guā-kú to̍h suî piàn tuā, piàn tsò oo-sik ê tsián-iánn ah.
Tán i pue khah uá liáu-āu, lán to̍h khuànn-ē-tshut tsit-ê tsián-iánn kî-si̍t sī tsi̍t-tsiah thài-khong-tsûn.
Lo̍h-bué, lán tsóng-sǹg tsai-iánn tse sī Hùn-tsìn-hō thài-khong-so.
I liâm-mi to̍h beh thîng tiàm se̍h Tē-kiû leh kiânn ê thài-khong-tsām ah.
Tsit-tiunn siòng-phìnn, sī Hùn-tsìn-hō pue uá kàu Tē-kiû tē-pîng-suànn tsìn-tsîng khì hōo hip-tio̍h ê, lán koh khuànn-ē-tio̍h tsi̍t-tîng tsi̍t-tîng ê Tē-kiû tuā-khì-tsân.
Tuè tī thài-khong-so āu-piah hit tîng nâ-sik ê, sī tiong-khì-tsân.
Pe̍h-sik hit tsân sī pîng-liû-tsân, kam-á-sik hit tsân sī Tē-kiû ê tuì-liû-tsân.
Tsit-kuá tsi̍t-tîng tsi̍t-tîng po̍h-po̍h-ê tuā-khì-tsân, lóng kā ka-ka-leh, mā pí Tē-kiû puànn-kìng ê 2 pha koh khah po̍h.
In iōng bô-kâng hong-sik leh uī-tshinn lán ê sìnn-miā, pí-lūn kóng sàng-sòo ē-tàng hōo lán tshuán-khuì, tuā-khì-tsân kā guî-hiám ê hok-siā tòng tī guā thài-khong.</p><h2 id=english-shuttle-over-earth>[English] Shuttle Over Earth</h2><p>What's that approaching?
Astronauts on board the <a href=https://www.nasa.gov/mission_pages/station/main/index.html>International Space Station</a> in 2010 first saw it far in the distance.
Soon it enlarged to become a <a href=https://en.wikipedia.org/wiki/Silhouette>dark silhouette</a>.
As it came even closer, the <a href=https://apod.nasa.gov/apod/ap220411.html>silhouette</a> appeared to be a spaceship.
Finally, the object revealed itself to be the <a href=https://californiasciencecenter.org/exhibits/endeavour-experience/space-shuttle-endeavour>Space Shuttle Endeavour</a>, and it soon docked as expected with the Earth-orbiting space station.
<a href=https://www.nasa.gov/mission_pages/shuttle/shuttlemissions/sts130/multimedia/fd3/Image_Gallery_Collection_archive_1.html>Pictured here</a>, Endeavour was imaged near Earth's horizon as it approached, where several layers of the <a href=https://spaceplace.nasa.gov/atmosphere/en/>Earth's atmosphere</a> were visible.
Directly behind the shuttle is the <a href=https://spaceplace.nasa.gov/mesosphere/en/>mesosphere</a>, which appears blue.
The atmospheric layer that appears white is the <a href=https://en.wikipedia.org/wiki/Stratosphere>stratosphere</a>, while the orange layer is Earth's <a href=https://en.wikipedia.org/wiki/Troposphere>Troposphere</a>.
Together, these thin layers of air -- collectively spanning less than 2 percent of <a href=https://apod.nasa.gov/apod/ap220206.html>Earth</a>'s radius -- <a href=https://www1.racgp.org.au/getattachment/1ba46046-2868-48c8-99d8-a35430b711c9/attachment.aspx>sustain us</a> all in many ways, including providing <a href=https://theimportantsite.com/10-reasons-why-oxygen-is-important/>oxygen to</a> breath and a barrier to <a href=https://www.nasa.gov/analogs/nsrl/why-space-radiation-matters>dangerous radiations from space</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>國際太空站</td><td>Kok-chè-thài-khong-chām</td><td>Kok-tsè-thài-khong-tsām</td><td>國際太空站</td><td>International Space Station</td></tr><tr><td>太空人</td><td>thài-khong-jîn</td><td>thài-khong-jîn</td><td>太空人</td><td>astronauts</td></tr><tr><td>太空船</td><td>thài-khong-chûn</td><td>thài-khong-tsûn</td><td>太空船</td><td>spaceship</td></tr><tr><td>奮進號太空梭</td><td>Hùn-chìn-hō Thài-khong-so</td><td>Hùn-tsìn-hō Thài-khong-so</td><td>奮進號太空梭</td><td>the Space Shuttle Endeavour</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>中氣層</td><td>tiong-khì-chân</td><td>tiong-khì-tsân</td><td>中氣層</td><td>mesosphere</td></tr><tr><td>平流層</td><td>pêng-liû-chân</td><td>pîng-liû-tsân</td><td>平流層</td><td>stratosphere</td></tr><tr><td>對流層</td><td>tùi-liû-chân</td><td>tuì-liû-tsân</td><td>對流層</td><td>Troposphere</td></tr><tr><td>半徑</td><td>pòaⁿ-kèng</td><td>puànn-kìng</td><td>半徑</td><td>radius</td></tr><tr><td>酸素</td><td>sǹg-sò͘</td><td>sǹg-sòo</td><td>氧</td><td>oxygen</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>2010 年</td><td>jī-khòng-it-khòng nî</td><td>jī-khòng-it-khòng nî</td><td>2010 年</td><td>in 2010</td></tr><tr><td>2 葩</td><td>nn̄g pha</td><td>nn̄g pha</td><td>2%</td><td>2 percent</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220416/>昨昏 ê 圖：獵戶座 kah 松仔</a>
</span><span class=post_next><a href=https://apod.tw/daily/20220418/>明仔載 ê 圖：葡萄牙天頂 ê 恆星 kah 行星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>