<!doctype html><html lang=en><head><title>日全食 kah 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="日全食 kah 彗星"><meta property="og:description" content="頂禮拜 ê 日全食期間，毋但一粒，其實有兩粒彗星出現 tī 日頭附近。"><meta property="og:url" content="https://apod.tw/daily/20240417/"><meta property="og:image" content="https://apod.nasa.gov/apod/image/2404/EclipseComets_Zixuan_1080.jpg"><link rel=canonical href=https://apod.tw/daily/20240417/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>17. April 2024</p><h1 class=post_title>日全食 kah 彗星</h1><div class=post_body><div class=post_inner><img src=https://apod.nasa.gov/apod/image/2404/EclipseComets_Zixuan_1080.jpg alt=/home/runner/work/apod-taigi.github.io/apod-taigi.github.io/content/daily/2024/04/20240417.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240417.html>Total Eclipse and Comets</a></li><li>影像來源 kah 版權：<a href=mailto:linzx23@mails.tsinghua.edu.cn>Lin Zixuan</a> (<a href=https://www.tsinghua.edu.cn/en/>Tsinghua U.</a>)</li><li>日食相簿：<a href="https://www.facebook.com/media/set/?set=a.410844681644115&amp;type=3">Notable Submissions to APOD</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clvnzqc460axm01ye6vh51rca height=180 width=500 frameborder=0 scrolling=no></iframe></div><h2 id=漢羅-日全食-kah-彗星>[漢羅] 日全食 kah 彗星</h2><p><a href=https://science.nasa.gov/solar-system/skywatching/april-8-total-solar-eclipse-through-the-eyes-of-nasa/>頂禮拜 ê 日全食</a> 期間，毋但一粒，其實有兩粒彗星出現 tī 日頭附近。
本底期望會出現 ê <a href=https://apod.nasa.gov/apod/ap240408.html>彗星 是 12P/Pons-Brooks</a>，毋過伊傷暗矣，逐家感覺足失望--ê。
毋過另外一个逐家較毋知 ê <a href=https://www.sciencetimes.com/articles/49697/20240411/sungrazer-comet-soho-5008-total-solar-eclipse.htm>彗星是 SOHO-5008，煞出現</a> tī 長時間感光 ê 影像內底。
<a href=https://www.livescience.com/space/the-sun/tiny-sungrazer-comet-discovered-photographed-and-destroyed-all-during-historic-total-solar-eclipse>這粒彗星</a> 是 <a href=https://www.esa.int/>ESA</a> kah <a href=https://www.nasa.gov/>NASA</a> ê 踅太陽 <a href=https://soho.nascom.nasa.gov/about/spacecraft.html>SOHO 太空船</a> 翕 ê 第 5008 粒彗星。
彗星 SOHO-5008 應該較細粒，是一粒 ùi 太陽邊仔𫝻過去 ê 彗星，tī 伊經過 <a href=https://apod.nasa.gov/apod/ap240219.html>太陽附近</a> <a href=https://spaceweatherarchive.com/2024/04/12/this-comet-did-not-survive-the-eclipse/>幾若點鐘內就解體矣</a>。
這張相片會遮爾特別，毋但是因為 tī 日全食 ê 時陣翕著 <a href=https://apod.nasa.gov/apod/ap171002.html>兩粒彗星</a>，而且閣是 <a href=https://static.wikia.nocookie.net/nicos-nextbots-fanmade/images/2/23/WOW_Three_Cats.png>真罕得</a> tī 地球表面翕著 ê <a href=https://en.wikipedia.org/wiki/Sungrazing_comet>𫝻日彗星</a>。
咱閣會當 tī 相片內底看著 ùi <a href=https://science.nasa.gov/sun/>日頭</a> 邊仔 <a href=https://apod.nasa.gov/apod/ap230516.html>湠出來 ê 日冕</a>，閣有兩粒行星，倒爿 ê <a href=https://science.nasa.gov/mercury/>水星</a> kah 正爿 ê <a href=https://apod.nasa.gov/apod/ap220306.html>金星</a>。
4 月 8 號這工，tùi 迒過北美洲 ê <a href=https://apod.nasa.gov/apod/ap240324.html>月球烏影</a> 下底 <a href=https://www.pbs.org/newshour/show/millions-of-people-witness-rare-total-solar-eclipse-across-north-america>這幾若百萬人</a> 來講，天頂這寡行星 kah 彗星，干焦 <a href=https://apod.nasa.gov/apod/ap230306.html>金星</a> 較好揣爾爾。</p><h2 id=poj-jit-choân-sit-kah-hūi-chheⁿ>[POJ] Ji̍t-choân-si̍t kah Hūi-chheⁿ</h2><p>Téng-lé-pài ê ji̍t-choân-si̍t kî-kan, m̄-nā chi̍t-lia̍p, kî-si̍t ū nn̄g-lia̍p hūi-chheⁿ chhut-hiān tī ji̍t-thâu hù-kīn.
Pún-té kî-bōng ē chhut-hiān ê hūi-chheⁿ sī 12P/Pons-Brooks, m̄-koh i siuⁿ-àm--ah, ta̍k-ke kám-kak chiok sit-bōng--ê.
M̄-koh lēng-gōa chi̍t-ê ta̍k-ke khah m̄-chai ê hūi-chheⁿ sī SOHO-5008, soah chhut-hiān tī tn̂g sî-kan kám-kng ê iáⁿ-siōng lāi-té.
Chit-lia̍p hūi-chheⁿ sī ESA kah NASA ê se̍h Thài-iông SOHO thài-khong-chûn hip ê tē 5008 lia̍p hūi-chheⁿ.
Hūi-chheⁿ SOHO-5008 èng-kai khah sè-lia̍p, sī chi̍t-lia̍p ùi Thài-iông piⁿ-á hôe--kòe-khì ê hūi-chheⁿ, tī i keng-kòe Thài-iông hù-kīn kúi-nā tiám-cheng lāi tō kái-thé--ah.
Chit-tiuⁿ siòng-phìⁿ ē chiah-nī te̍k-pia̍t, m̄-nā sī in-ūi tī ji̍t-choân-si̍t ê sî-chūn hip-tio̍h nn̄g lia̍p hūi-chheⁿ, jî-chhiáⁿ koh sī chin hán-tit tī Tē-kiû piáu-bīn hip--tio̍h ê hôe-ji̍t hūi-chheⁿ.
Lán koh ē-tàng tī siòng-phìⁿ lāi-té khòaⁿ-tio̍h ùi ji̍t-thâu piⁿ-á thòaⁿ--chhut-lâi ê ji̍t-bián, koh-ū nn̄g lia̍p kiâⁿ-chheⁿ, tò-pêng ê Chúi-chheⁿ kah chiàⁿ-pêng ê Kim-chheⁿ.
4 goe̍h 8 hō chit kang, tùi hāⁿ-kòe Pak-bí-chiu ê Goe̍h-kiû o͘-iáⁿ ē-té chit kúi-nā pah-bān lâng lâi-kóng, thiⁿ-téng chit kóa kiâⁿ-chheⁿ kah hūi-chheⁿ, kan-na Kim-chheⁿ khah hó-chhōe niā-niā.</p><h2 id=kip-jit-tsuân-sit-kah-huī-tshenn>[KIP] Ji̍t-tsuân-si̍t kah Huī-tshenn</h2><p>Tíng-lé-pài ê ji̍t-tsuân-si̍t kî-kan, m̄-nā tsi̍t-lia̍p, kî-si̍t ū nn̄g-lia̍p huī-tshenn tshut-hiān tī ji̍t-thâu hù-kīn.
Pún-té kî-bōng ē tshut-hiān ê huī-tshenn sī 12P/Pons-Brooks, m̄-koh i siunn-àm--ah, ta̍k-ke kám-kak tsiok sit-bōng--ê.
M̄-koh līng-guā tsi̍t-ê ta̍k-ke khah m̄-tsai ê huī-tshenn sī SOHO-5008, suah tshut-hiān tī tn̂g sî-kan kám-kng ê iánn-siōng lāi-té.
Tsit-lia̍p huī-tshenn sī ESA kah NASA ê se̍h Thài-iông SOHO thài-khong-tsûn hip ê tē 5008 lia̍p huī-tshenn.
Huī-tshenn SOHO-5008 ìng-kai khah sè-lia̍p, sī tsi̍t-lia̍p uì Thài-iông pinn-á huê--kuè-khì ê huī-tshenn, tī i king-kuè Thài-iông hù-kīn kuí-nā tiám-tsing lāi tō kái-thé--ah.
Tsit-tiunn siòng-phìnn ē tsiah-nī ti̍k-pia̍t, m̄-nā sī in-uī tī ji̍t-tsuân-si̍t ê sî-tsūn hip-tio̍h nn̄g lia̍p huī-tshenn, jî-tshiánn koh sī tsin hán-tit tī Tē-kiû piáu-bīn hip--tio̍h ê huê-ji̍t huī-tshenn.
Lán koh ē-tàng tī siòng-phìnn lāi-té khuànn-tio̍h uì ji̍t-thâu pinn-á thuànn--tshut-lâi ê ji̍t-bián, koh-ū nn̄g lia̍p kiânn-tshenn, tò-pîng ê Tsuí-tshenn kah tsiànn-pîng ê Kim-tshenn.
4 gue̍h 8 hō tsit kang, tuì hānn-kuè Pak-bí-tsiu ê Gue̍h-kiû oo-iánn ē-té tsit kuí-nā pah-bān lâng lâi-kóng, thinn-tíng tsit kuá kiânn-tshenn kah huī-tshenn, kan-na Kim-tshenn khah hó-tshuē niā-niā.</p><h2 id=english-total-eclipse-and-comets>[English] Total Eclipse and Comets</h2><p>Not one, but two comets appeared near the Sun during <a href=https://science.nasa.gov/solar-system/skywatching/april-8-total-solar-eclipse-through-the-eyes-of-nasa/>last week's total solar eclipse</a>.
The expected comet was <a href=https://apod.nasa.gov/apod/ap240408.html>Comet 12P/Pons-Brooks</a>, but it was disappointingly dimmer than many had hoped.
However, relatively unknown <a href=https://www.sciencetimes.com/articles/49697/20240411/sungrazer-comet-soho-5008-total-solar-eclipse.htm>Comet SOHO-5008 also appeared</a> in long duration camera exposures.
<a href=https://www.livescience.com/space/the-sun/tiny-sungrazer-comet-discovered-photographed-and-destroyed-all-during-historic-total-solar-eclipse>This comet</a> was the 5008th comet identified on images taken by <a href=https://www.esa.int/>ESA</a> & <a href=https://www.nasa.gov/>NASA</a>'s Sun-orbiting <a href=https://soho.nascom.nasa.gov/about/spacecraft.html>SOHO spacecraft</a>.
Likely much smaller, Comet SOHO-5008 was a sungrazer which <a href=https://spaceweatherarchive.com/2024/04/12/this-comet-did-not-survive-the-eclipse/>disintegrated within hours</a> as it passed too <a href=https://apod.nasa.gov/apod/ap240219.html>near the Sun</a>.
The featured image is not only unusual for capturing <a href=https://apod.nasa.gov/apod/ap171002.html>two comets</a> during an eclipse, but one of the <a href=https://static.wikia.nocookie.net/nicos-nextbots-fanmade/images/2/23/WOW_Three_Cats.png>rare times</a> that a <a href=https://en.wikipedia.org/wiki/Sungrazing_comet>sungrazing comet</a> has been photographed from the Earth's surface.
Also visible in the image is the <a href=https://apod.nasa.gov/apod/ap230516.html>sprawling corona</a> of <a href=https://science.nasa.gov/sun/>our Sun</a> and the planets <a href=https://science.nasa.gov/mercury/>Mercury</a> (left) and <a href=https://apod.nasa.gov/apod/ap220306.html>Venus</a> (right).
Of these planets and comets, only <a href=https://apod.nasa.gov/apod/ap230306.html>Venus</a> was easily visible to <a href=https://www.pbs.org/newshour/show/millions-of-people-witness-rare-total-solar-eclipse-across-north-america>millions of people</a> in the <a href=https://apod.nasa.gov/apod/ap240324.html>dark shadow of the Moon</a> that <a href=https://science.nasa.gov/eclipses/future-eclipses/eclipse-2024/where-when>crossed North America</a> on April 8.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>彗星</td><td>hūi-chheⁿ</td><td>huī-tshenn</td><td>彗星</td><td>comet</td></tr><tr><td>彗星 12P/Pons-Brooks</td><td>hūi-chheⁿ 12P/Pons-Brooks</td><td>huī-tshenn 12P/Pons-Brooks</td><td>彗星 12P/Pons-Brooks</td><td>Comet 12P/Pons-Brooks</td></tr><tr><td>彗星 SOHO-5008</td><td>hūi-chheⁿ SOHO ngó͘-khòng-khòng-pat</td><td>huī-tshenn SOHO ngóo-khòng-khòng-pat</td><td>彗星 SOHO-5008</td><td>Comet SOHO-5008</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>corona</td></tr><tr><td>水星</td><td>Chúi-chheⁿ</td><td>Thuì-tshenn</td><td>水星</td><td>Mercury</td></tr><tr><td>金星</td><td>Kim-chheⁿ</td><td>Kim-tshenn</td><td>金星</td><td>Venus</td></tr><tr><td>𫝻日彗星</td><td>hôe-ji̍t hūi-chheⁿ</td><td>huê-ji̍t huī-tshenn</td><td>掠日彗星</td><td>sungrazing comet</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240416/>昨昏 ê 圖：船帆座超新星殘骸 ê 雲絲</a>
</span><span class=post_next><a href=https://apod.tw/daily/20240418/>明仔載 ê 圖：正向星系 NGC 1232</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>