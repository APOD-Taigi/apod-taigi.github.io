<!doctype html><html lang=en><head><title>媠甲親像一幅圖 ê 春分日落 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="媠甲親像一幅圖 ê 春分日落"><meta property="og:description" content="這條路是迵到佗位？迵到日頭啦！足濟城鎮攏有東西向 ê 路，毋閣一年會有兩工，日頭會 ùi 路中央 peh--起來 kah 落落去。"><meta property="og:url" content="https://apod.tw/daily/20220320/"><meta property="og:image" content="https://apod.nasa.gov/apod/image/2203/EquinoxSunset_Christen_960.jpg"><link rel=canonical href=https://apod.tw/daily/20220320/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. March 2022</p><h1 class=post_title>媠甲親像一幅圖 ê 春分日落</h1><div class=post_body><div class=post_inner><img src=https://apod.nasa.gov/apod/image/2203/EquinoxSunset_Christen_960.jpg alt=/home/runner/work/apod-taigi.github.io/apod-taigi.github.io/content/daily/2022/03/20220320.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220320.html>A Picturesque Equinox Sunset</a></li><li>影像來源 kah 版權：<a href=mailto:Roland@astro-physics.com>Roland Christen</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1z88jbs0i4501w80843etao height=180 width=500 frameborder=0 scrolling=no></iframe></div><h2 id=漢羅-媠甲親像一幅圖-ê-春分日落>[漢羅] 媠甲親像一幅圖 ê 春分日落</h2><p>這條路是迵到佗位？
迵到日頭啦！
足濟城鎮攏有東西向 ê 路，毋閣一年會有兩工，日頭會 ùi <a href=https://apod.nasa.gov/apod/ap100321.html>路中央</a> peh--起來 kah 落--落去。
今仔日 to̍h 是其中 ê 一工：<a href=https://apod.nasa.gov/apod/ap210922.html>春分抑是秋分</a>。
今仔日毋若是一工內底 暗暝 kah 日時 平長 (<a href=https://en.wiktionary.org/wiki/equinox>「對分」「點」</a>) ê 日子，嘛是日頭拄仔好 ùi 東爿 <a href=http://earthsky.org/astronomy-essentials/everything-you-need-to-know-vernal-or-spring-equinox>peh--起來</a>，ùi 西爿 落--落去 彼工。
這條路是 tī 美國 <a href=https://en.wikipedia.org/wiki/Illinois>Illinois</a> <a href=https://en.wikipedia.org/wiki/Rockton,_Illinois>西北爿</a> ê 一條東西向 ê 路。
相片是 tī 2015 年 <a href="https://nightsky.jpl.nasa.gov/news-display.cfm?News_ID=496">3 月 ê 春分</a> 彼陣翕 ê，彼陣 ê 日落 to̍h 落-tī 路尾遐。
Tī 真濟文化內底，<a href="https://nightsky.jpl.nasa.gov/news-display.cfm?News_ID=496">3 月 ê 春秋分點</a> 這工，會當做是一季 ê 頭一工。
Tī 地球 ê <a href=https://en.wikipedia.org/wiki/Northern_Hemisphere>北半球</a> 就是春季，tī <a href=https://apod.nasa.gov/apod/ap951222.html>南</a> 半球就是秋季。
毋知你 <a href=https://i.pinimg.com/originals/02/c2/09/02c20915a2e492de284d537ec0a4825e.jpg>上愛 ê 彼條路</a>，敢嘛是東西向 ê？
下暗日落 ê 時陣，你應該影--一下就知矣！</p><h2 id=poj-súi-kah-chhin-chhiūⁿ-chit-pak-tô-ê-chhun-hun-jit-loh>[POJ] Súi kah chhin-chhiūⁿ chi̍t-pak-tô͘ ê Chhun-hun ji̍t-lo̍h</h2><p>Chit-tiâu-lō͘ sī thàng kàu tó-ūi?
Thàng kàu ji̍t-thâu la̍h!
Chiok-chōe siâⁿ-tìn lóng-ū tang-sai hiòng ê lō͘, m̄-koh chi̍t-nî ē ū nn̄g-kang, ji̍t-thâu ē ùi lō͘ tiong-ng peh--khí-lâi kah la̍k--lo̍h-khì.
Kin-á-ji̍t to̍h sī kî-tiong ê chi̍t-kang: chhun-hun iah-sī chhiu-hun.
Kin-á-ji̍t m̄-nā sī chi̍t-kang lāi-té àm-mî kah ji̍t-sî pêⁿ-tn̂g ("tùi-pun" "tiám") ê ji̍t-chí, mā-sī ji̍t-thâu tú-á-hó ùi tang-pêng peh--khí-lâi, ùi sai-pêng la̍k--lo̍h-khì hit-kang.
Chit-tiâu-lō͘ sī tī Bí-kok Illinois sai-pak-pêng ê chi̍t-tiâu tang-sai hiòng ê lō͘.
Siòng-phìⁿ sī tī 2015 nî 3 goe̍h ê chhun-hun hit-chūn hip ê, hit-chūn ê ji̍t-lo̍h to̍h la̍k-tī lō͘-bóe hiah.
Tī chin-chōe bûn-hòa lāi-té, saⁿ goe̍h ê chhun-chhiu-hun-tiám chit-kang, ē tòng-chòe sī chi̍t-kùi ê thâu chi̍t-kang.
Tī Tē-kiû ê pak-pòaⁿ-kiû tō-sī chhun-kùi, tī lâm-pòaⁿ-kiû tō-sī chhiu-kùi.
M̄-chai lí siōng ài ê hit-tiâu lō͘, kám mā-sī tang-sai hiòng ê?
E-àm ji̍t-lo̍h ê sî-chūn, lí èng-kai iáⁿ--chi̍t-ē to̍h chai ah!</p><h2 id=kip-suí-kah-tshin-tshiūnn-tsit-pak-tôo-ê-tshun-hun-jit-loh>[KIP] Suí kah tshin-tshiūnn tsi̍t-pak-tôo ê Tshun-hun ji̍t-lo̍h</h2><p>Tsit-tiâu-lōo sī thàng kàu tó-uī?
Thàng kàu ji̍t-thâu la̍h!
Tsiok-tsuē siânn-tìn lóng-ū tang-sai hiòng ê lōo, m̄-koh tsi̍t-nî ē ū nn̄g-kang, ji̍t-thâu ē uì lōo tiong-ng peh--khí-lâi kah la̍k--lo̍h-khì.
Kin-á-ji̍t to̍h sī kî-tiong ê tsi̍t-kang: tshun-hun iah-sī tshiu-hun.
Kin-á-ji̍t m̄-nā sī tsi̍t-kang lāi-té àm-mî kah ji̍t-sî pênn-tn̂g ("tuì-pun" "tiám") ê ji̍t-tsí, mā-sī ji̍t-thâu tú-á-hó uì tang-pîng peh--khí-lâi, uì sai-pîng la̍k--lo̍h-khì hit-kang.
Tsit-tiâu-lōo sī tī Bí-kok Illinois sai-pak-pîng ê tsi̍t-tiâu tang-sai hiòng ê lōo.
Siòng-phìnn sī tī 2015 nî 3 gue̍h ê tshun-hun hit-tsūn hip ê, hit-tsūn ê ji̍t-lo̍h to̍h la̍k-tī lōo-bué hiah.
Tī tsin-tsuē bûn-huà lāi-té, sann gue̍h ê tshun-tshiu-hun-tiám tsit-kang, ē tòng-tsuè sī tsi̍t-kuì ê thâu tsi̍t-kang.
Tī Tē-kiû ê pak-puànn-kiû tō-sī tshun-kuì, tī lâm-puànn-kiû tō-sī tshiu-kuì.
M̄-tsai lí siōng ài ê hit-tiâu lōo, kám mā-sī tang-sai hiòng ê?
E-àm ji̍t-lo̍h ê sî-tsūn, lí ìng-kai iánn--tsi̍t-ē to̍h tsai ah!</p><h2 id=english-a-picturesque-equinox-sunset>[English] A Picturesque Equinox Sunset</h2><p>What's that at the end of the road?
The Sun.
Many towns have roads that run east - west, and on two days each year, the Sun rises and sets <a href=https://apod.nasa.gov/apod/ap100321.html>right down the middle</a>.
Today is one of those days: an <a href=https://apod.nasa.gov/apod/ap210922.html>equinox</a>.
Not only is today a day of equal night <a href=https://en.wiktionary.org/wiki/equinox>("aequus"-"nox")</a> and day time, but also a day when the <a href=http://earthsky.org/astronomy-essentials/everything-you-need-to-know-vernal-or-spring-equinox>sun rises</a> precisely to the east and sets due west.
Featured here is a picturesque road in <a href=https://en.wikipedia.org/wiki/Rockton,_Illinois>northwest</a> <a href=https://en.wikipedia.org/wiki/Illinois>Illinois</a>, USA that runs approximately east -west.
The image was taken during the <a href="https://nightsky.jpl.nasa.gov/news-display.cfm?News_ID=496">March Equinox</a> of 2015, and shows the Sun down the road at sunset.
In many cultures, this <a href="https://nightsky.jpl.nasa.gov/news-display.cfm?News_ID=496">March equinox</a> is taken to be the first day of a season, typically spring in Earth's <a href=https://en.wikipedia.org/wiki/Northern_Hemisphere>northern hemisphere</a>, and autumn in the <a href=https://apod.nasa.gov/apod/ap951222.html>south</a>.
Does your <a href=https://i.pinimg.com/originals/02/c2/09/02c20915a2e492de284d537ec0a4825e.jpg>favorite street</a> run east - west?
Tonight, at sunset, you can find out with a quick glance.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>春分</td><td>chhun-hun</td><td>tshun-hun</td><td>春分</td><td>spring equinox</td></tr><tr><td>秋分</td><td>chhiu-hun</td><td>tshiu-hun</td><td>秋分</td><td>autumn equinox</td></tr><tr><td>「對分」「點」</td><td>"tùi-pun" "tiám"</td><td>"tuì-pun" "tiám"</td><td>「對分」「點」</td><td>"aequus"-"nox"</td></tr><tr><td>春秋分點</td><td>chhun-chhiu hun-tiám</td><td>tshun-tshiu hun-tiám</td><td>春秋分點</td><td>equinox</td></tr><tr><td>北半球</td><td>pak-pòaⁿ-kiû</td><td>pak-puànn-kiû</td><td>北半球</td><td>northern hemisphere</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>southern hemisphere</td></tr><tr><td>2015 年 3 月</td><td>jī-khòng-it-ngó͘ nî saⁿ goe̍h</td><td>jī-khòng-it-ngóo nî sann gue̍h</td><td>2015 年 3 月</td><td>March of 2015</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220319/>昨昏 ê 圖：2MASS J17554042+6551277</a>
</span><span class=post_next><a href=https://apod.tw/daily/20220321/>明仔載 ê 圖：2021 年 規年 ê 天色</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>