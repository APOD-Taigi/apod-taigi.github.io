<!doctype html><html lang=en><head><title>Rcw 86：歷史上有紀錄 ê 超新星殘骸 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="RCW 86：歷史上有紀錄 ê 超新星殘骸"><meta property="og:description" content="西元 185 年彼陣，中國天文學家有紀錄著 出現 tī 南門星官 ê 一粒新恆星。"><meta property="og:url" content="https://apod.tw/daily/20230303/"><meta property="og:image" content="https://apod.nasa.gov/apod/image/2303/noirlab2307a1024c.jpg"><link rel=canonical href=https://apod.tw/daily/20230303/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. March 2023</p><h1 class=post_title>RCW 86：歷史上有紀錄 ê 超新星殘骸</h1><div class=post_body><div class=post_inner><img src=https://apod.nasa.gov/apod/image/2303/noirlab2307a1024c.jpg alt=/home/runner/work/apod-taigi.github.io/apod-taigi.github.io/content/daily/2023/03/20230303.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230303.html>RCW 86: Historical Supernova Remnant</a></li><li>影像來源：<a href=https://noirlab.edu/public/>CTIO/NOIRLab/DOE/NSF/AURA</a>, T.A. Rector (Univ.of Alaska/NSF’s NOIRLab), J. Miller (Gemini Obs./NSF’s NOIRLab), M. Zamani & D. de Martin (NSF’s NOIRLab)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clfzn54nd03zf01uqg1gz0hmf height=180 width=500 frameborder=0 scrolling=no></iframe></div><h2 id=漢羅-rcw-86歷史上有紀錄-ê-超新星殘骸>[漢羅] RCW 86：歷史上有紀錄 ê 超新星殘骸</h2><p>西元 185 年彼陣，<a href=http://en.wikipedia.org/wiki/Chinese_astronomy>中國天文學家</a> 有紀錄著一粒 出現 tī 南門星官 ê 新恆星。
這个天區 tī 現代星圖內底，是屬於 半人馬座 α kah β 彼區。
彼馬有幾若個月，是會當直接用目睭看著這粒新恆星。
這粒應該是目前歷史上上早 <a href=http://arxiv.org/abs/astro-ph/0301603>有紀錄 ê 超新星</a>。
<a href=https://noirlab.edu/public/images/noirlab2307a/>這張深空望遠鏡景色</a> 看會著發射星雲 RCW 86 ê 外形。
Kah 天星滿滿 ê 背景 比--起來，咱看會出來 <a href=https://noirlab.edu/public/news/noirlab2307/>這應該就是恆星爆炸 ê 殘骸</a>。
這張影像是 智利 ê Cerro Tololo 美洲天文台 ê 闊幅 <a href=https://noirlab.edu/public/programs/ctio/victor-blanco-4m-telescope/decam/>烏暗能量相機</a> 翕--ê。
有翕著 去予 猶咧 <a href=https://arxiv.org/abs/1108.1207>脹大</a> ê 衝擊波捒--出來--ê、皺襞襞 ê 離子氣體殼 ê 完整外形。
<a href=https://chandra.harvard.edu/photo/2011/rcw86/>太空影像</a> 暗示講，RCW 86 內底有足豐富 ê 鐵元素，毋過中子星抑是脈動星 ê 殘骸內底 to̍h 無，表示講原底彼粒超新星應該是 Ia 型--ê。
<a href=https://apod.nasa.gov/apod/ap060728.html>Kah ùi 大質量恆星 核心崩塌</a> 變做 超新星爆炸 無仝，<a href=http://en.wikipedia.org/wiki/Type_Ia_supernova>Ia 型超新星</a> 是 <a href=https://apod.nasa.gov/apod/ap110430.html>白矮星 熱核爆炸</a> 來--ê。
這个過程會 ùi 雙星系統 ê 星伴 吸積物質過--來。
是講，因為這个超新星殘骸 ê 方位是 tī 咱 <a href=https://apod.nasa.gov/apod/ap110520.html>銀河</a> 盤 附近、比規粒月娘較大、閣足暗--ê，所以咱直接用目睭看是揣無。
RCW 86 離咱有 8000 光年遠，大細差不多有 100 光年大。</p><h2 id=poj-rcw-86-lek-sú-siōng-ū-kì-liok-ê-chhiau-sin-seng-chân-hâi>[POJ] RCW 86: Le̍k-sú-siōng ū kì-lio̍k ê Chhiau-sin-seng chân-hâi</h2><p>se-goân 185 nî hit-chūn, Tiong-kok thian-bûn ha̍k-ka ū kì-lio̍k tio̍h chi̍t lia̍p chhut-hiān tī Lâm-mn̂g-seng-koan ê sin hêng-chheⁿ.
Chit ê thian-khu tī hiān-tāi seng-tô͘ lāi-té, sī sio̍k-î Poàn-jîn-má-chō α kah β hit-khu.
Hit-má ū kúi-ā kò-goe̍h, sī ē-tàng ti̍t-chiap iōng ba̍k-chiu khòaⁿ-tio̍h chit lia̍p sin hêng-chheⁿ.
Chit lia̍p èng-kai sī bo̍k-chêng le̍k-sú-siōng siōng chá ū kì-lio̍k ê chhiau-sin-seng.
Chit tiuⁿ chhim-khòng bōng-oán-kiàⁿ kéng-sek khòaⁿ-ē-tio̍h hoat-siā-seng-hûn RCW 86 ê gōa-hêng.
Kah thiⁿ-chheⁿ móa-móa ê pōe-kéng pí--khí-lâi, lán khòaⁿ ē chhut-lâi che èng-kai to̍h sī hêng-chheⁿ po̍k-chà ê chân-hâi.
Chit tiuⁿ iáⁿ-siōng sī Tì-lī ê Cerro Tololo Bí-chiu Thian-bûn-tâi ê khoah-pak O͘-àm Lêng-liōng Siòng-ki hip--ê.
Ū hip-tio̍h khì hō͘ iáu leh tiùⁿ-tōa ê chhiong-kek-pho sak--chhut-lâi--ê, liâu-phé-phé ê lī-chú khì-thé-khak ê oân-chéng gōa-hêng.
Thài-khong iáⁿ-siōng àm-sī kóng, RCW 86 lāi-té ū chiok hong-hù ê thih goân-sò͘, m̄-koh tiong-chú-chheⁿ ia̍h-sī me̍h-tōng-chheⁿ ê chân-hâi lāi-té to̍h bô, piau-sī kóng goân-té hit-lia̍p chhiau-sin-seng èng-kai sī Ia hêng--ê.
Kah ùi tōa-chit-liōng hêng-chheⁿ he̍k-sim pang-lap piàn-chò chhiau-sin-seng po̍k-chà bô-kâng, Ia hêng chhiau-sin-seng sī pe̍h-é-chheⁿ jia̍t-he̍k po̍k-chà lâi--ê.
Chit ê kòe-têng ē ùi siang-chheⁿ-hē-thóng ê seng-phōaⁿ khip-chek bu̍t-chit kòe--lâi.
Sī kóng, in-ūi chit ê chhiau-sin-seng chân-hâi ê hong-ūi sī tī lán Gîn-hô-pôaⁿ hù-kīn, pí kui-lia̍p goe̍h-niû khah tōa, koh chiok àm--ê, só͘-í lán ti̍t-chiap iōng ba̍k-chiu khòaⁿ sī chhōe bô.
RCW 86 lī lán ū 8000 kng-nî hn̄g, tōa-sè chha-put-to ū 100 kng-nî tōa.</p><h2 id=kip-rcw-86-lik-sú-siōng-ū-kì-liok-ê-tshiau-sin-sing-tsân-hâi>[KIP] RCW 86: Li̍k-sú-siōng ū kì-lio̍k ê Tshiau-sin-sing tsân-hâi</h2><p>se-guân 185 nî hit-tsūn, Tiong-kok thian-bûn ha̍k-ka ū kì-lio̍k tio̍h tsi̍t lia̍p tshut-hiān tī Lâm-mn̂g-sing-kuan ê sin hîng-tshenn.
Tsit ê thian-khu tī hiān-tāi sing-tôo lāi-té, sī sio̍k-î Puàn-jîn-má-tsō α kah β hit-khu.
Hit-má ū kuí-ā kò-gue̍h, sī ē-tàng ti̍t-tsiap iōng ba̍k-tsiu khuànn-tio̍h tsit lia̍p sin hîng-tshenn.
Tsit lia̍p ìng-kai sī bo̍k-tsîng li̍k-sú-siōng siōng tsá ū kì-lio̍k ê tshiau-sin-sing.
Tsit tiunn tshim-khòng bōng-uán-kiànn kíng-sik khuànn-ē-tio̍h huat-siā-sing-hûn RCW 86 ê guā-hîng.
Kah thinn-tshenn muá-muá ê puē-kíng pí--khí-lâi, lán khuànn ē tshut-lâi tse ìng-kai to̍h sī hîng-tshenn po̍k-tsà ê tsân-hâi.
Tsit tiunn iánn-siōng sī Tì-lī ê Cerro Tololo Bí-tsiu Thian-bûn-tâi ê khuah-pak Oo-àm Lîng-liōng Siòng-ki hip--ê.
Ū hip-tio̍h khì hōo iáu leh tiùnn-tuā ê tshiong-kik-pho sak--tshut-lâi--ê, liâu-phé-phé ê lī-tsú khì-thé-khak ê uân-tsíng guā-hîng.
Thài-khong iánn-siōng àm-sī kóng, RCW 86 lāi-té ū tsiok hong-hù ê thih guân-sòo, m̄-koh tiong-tsú-tshenn ia̍h-sī me̍h-tōng-tshenn ê tsân-hâi lāi-té to̍h bô, piau-sī kóng guân-té hit-lia̍p tshiau-sin-sing ìng-kai sī Ia hîng--ê.
Kah uì tuā-tsit-liōng hîng-tshenn hi̍k-sim pang-lap piàn-tsò tshiau-sin-sing po̍k-tsà bô-kâng, Ia hîng tshiau-sin-sing sī pe̍h-é-tshenn jia̍t-hi̍k po̍k-tsà lâi--ê.
Tsit ê kuè-tîng ē uì siang-tshenn-hē-thóng ê sing-phuānn khip-tsik bu̍t-tsit kuè--lâi.
Sī kóng, in-uī tsit ê tshiau-sin-sing tsân-hâi ê hong-uī sī tī lán Gîn-hô-puânn hù-kīn, pí kui-lia̍p gue̍h-niû khah tuā, koh tsiok àm--ê, sóo-í lán ti̍t-tsiap iōng ba̍k-tsiu khuànn sī tshuē bô.
RCW 86 lī lán ū 8000 kng-nî hn̄g, tuā-sè tsha-put-to ū 100 kng-nî tuā.</p><h2 id=english-rcw-86-historical-supernova-remnant>[English] RCW 86: Historical Supernova Remnant</h2><p>In 185 AD, <a href=http://en.wikipedia.org/wiki/Chinese_astronomy>Chinese astronomers</a> recorded the appearance of a new star in the Nanmen asterism.
That part of the sky is identified with Alpha and Beta Centauri on modern star charts.
The new star was visible to the naked-eye for months, and is now thought to be the earliest <a href=http://arxiv.org/abs/astro-ph/0301603>recorded supernova</a>.
<a href=https://noirlab.edu/public/images/noirlab2307a/>This deep telescopic view</a> reveals the wispy outlines of emission nebula RCW 86, just visible against the starry background, <a href=https://noirlab.edu/public/news/noirlab2307/>understood to be the remnant</a> of that stellar explosion.
Captured by the wide-field <a href=https://noirlab.edu/public/programs/ctio/victor-blanco-4m-telescope/decam/>Dark Energy Camera</a> operating at Cerro Tololo Inter-American Observatory in Chile, the image traces the full extent of a ragged shell of gas ionized by the still <a href=https://arxiv.org/abs/1108.1207>expanding</a> shock wave.
<a href=https://chandra.harvard.edu/photo/2011/rcw86/>Space-based images</a> indicate an abundance of the element iron in RCW 86 and the absence of a neutron star or pulsar <a href=https://arxiv.org/abs/1108.1207>within the remnant</a>, suggesting that the original supernova was Type Ia.
<a href=https://apod.nasa.gov/apod/ap060728.html>Unlike the core collapse</a> supernova explosion of a massive star, a <a href=http://en.wikipedia.org/wiki/Type_Ia_supernova>Type Ia supernova</a> is a thermonuclear <a href=https://apod.nasa.gov/apod/ap110430.html>detonation on a white dwarf</a> star that accretes material from a companion in a binary star system.
Near the plane of our <a href=https://apod.nasa.gov/apod/ap110520.html>Milky Way</a> galaxy and larger than the full moon on the sky this supernova remnant is too faint to be seen by eye though.
RCW 86 is some 8,000 light-years distant and around 100 light-years across.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>RCW 86</td><td>RCW peh-cha̍p-la̍k</td><td>RCW peh-tsa̍p-la̍k</td><td>RCW 86</td><td>RCW 86</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>南門星官</td><td>Lâm-mn̂g-seng-koan</td><td>Lâm-mn̂g-sing-kuan</td><td>南門星官</td><td>the Nanmen asterism</td></tr><tr><td>半人馬座 α</td><td>poàn-jîn-má-chō Alpha</td><td>puàn-jîn-má-tsō Alpha</td><td>半人馬座 α</td><td>Alpha Centauri</td></tr><tr><td>半人馬座 β</td><td>poàn-jîn-má-chō Beta</td><td>puàn-jîn-má-tsō Beta</td><td>半人馬座 β</td><td>Beta Centauri</td></tr><tr><td>星圖</td><td>seng-tô͘</td><td>sing-tôo</td><td>星圖</td><td>star charts</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission</td></tr><tr><td>衝擊波</td><td>chhiong-kek-pho</td><td>tshiong-kik-pho</td><td>衝擊波</td><td>shock wave</td></tr><tr><td>中子星</td><td>tiong-chú-chheⁿ</td><td>tiong-tsú-tshenn</td><td>中子星</td><td>neutron star</td></tr><tr><td>脈動星</td><td>me̍h-tōng-chheⁿ</td><td>me̍h-tōng-tshenn</td><td>脈動星</td><td>pulsar</td></tr><tr><td>Ia 型超新星</td><td>it A hêng chhiau-sin-seng</td><td>it A hîng tshiau-sin-sing</td><td>Ia 型超新星</td><td>Type Ia supernova</td></tr><tr><td>白矮星</td><td>peh-é-chheⁿ</td><td>peh-é-tshenn</td><td>白矮星</td><td>white dwarf</td></tr><tr><td>熱核爆炸</td><td>jia̍t-he̍k po̍k-chà</td><td>jia̍t-hi̍k po̍k-tsà</td><td>熱核爆炸</td><td>thermonuclear detonation</td></tr><tr><td>鐵</td><td>thih</td><td>thih</td><td>鐵</td><td>iron</td></tr><tr><td>大質量恆星</td><td>tōa-chit-liōng hêng-chheⁿ</td><td>tuā-tsit-liōng hîng-tshenn</td><td>大質量恆星</td><td>massive star</td></tr><tr><td>核心崩塌</td><td>he̍k-sim pang-lap</td><td>hi̍k-sim pang-lap</td><td>核心崩塌</td><td>core collapse</td></tr><tr><td>吸積</td><td>khip-chek</td><td>khip-tsik</td><td>吸積</td><td>accrete</td></tr><tr><td>雙星系統</td><td>siang-chheⁿ-hē-thóng</td><td>siang-tshenn-hē-thóng</td><td>雙星系統</td><td>binary star system</td></tr><tr><td>星伴</td><td>seng-phōaⁿ</td><td>sing-phuānn</td><td>伴星</td><td>companion</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>Milky Way's galactic plane</td></tr><tr><td>元素</td><td>goân-sò͘</td><td>guân-sòo</td><td>元素</td><td>element</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230302/>昨昏 ê 圖：Kā NGC 3169 敨--開</a>
</span><span class=post_next><a href=https://apod.tw/daily/20230304/>明仔載 ê 圖：鬥陣十工 ê 金星 kah 木星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>