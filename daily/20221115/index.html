<!doctype html><html lang=en><head><title>狼窟星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="狼窟星雲"><meta property="og:description" content="這个神祕 ê 藍色反射星雲編做 VdB 152 抑是 Ced 201，伊實在是足暗--ê。"><meta property="og:url" content="https://apod.tw/daily/20221115/"><meta property="og:image" content="https://apod.nasa.gov/apod/image/2211/WolfsCave_Lacroce_960.jpg"><link rel=canonical href=https://apod.tw/daily/20221115/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. November 2022</p><h1 class=post_title>狼窟星雲</h1><div class=post_body><div class=post_inner><img src=https://apod.nasa.gov/apod/image/2211/WolfsCave_Lacroce_960.jpg alt=/home/runner/work/apod-taigi.github.io/apod-taigi.github.io/content/daily/2022/11/20221115.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/>Wolf's Cave Nebula</a></li><li>影像來源 kah 版權：<a href=https://www.flickr.com/photos/194921065@N03/>Gianni Lacroce</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clbgrpa0v00oi01qled01dck9 height=180 width=500 frameborder=0 scrolling=no></iframe></div><h2 id=漢羅-狼窟星雲>[漢羅] 狼窟星雲</h2><p><a href=https://ui.adsabs.harvard.edu/abs/1908MNRAS..69..117W/abstract>這个神祕</a> ê 藍色反射星雲編做 <a href=https://noirlab.edu/public/images/noao-vdb152/>VdB 152</a> 抑是 Ced 201，伊實在是足暗--ê。
伊就 tī 長長 ê <a href=https://apod.nasa.gov/apod/ap090425.html>暗星雲</a> Barnard 175 ê 雲尖遐，是 tī 一个叫做 <a href=http://bf-astro.com/vdB152/vdB152.htm>狼窟星雲</a> ê 厚塗粉複合體內底。
這个 <a href=https://apod.nasa.gov/ap201026.html>宇宙幻影</a> 就 tī <a href=https://www.flickr.com/photos/194921065@N03/52425057847/in/pool-apods/>這張深空 ê 望遠鏡景色</a> 中心。
伊離咱有 1400 <a href=https://exoplanets.nasa.gov/faq/26/what-is-a-light-year/>光年</a> 遠，就 tī 銀河北方 ê <a href=https://earthsky.org/sky-archive/constellation-cepheus-looks-like-a-house>皇家星座</a> 仙王座遐。
這區內底 ê <a href=https://curator.jsc.nasa.gov/stardust/interstellardust.cfm>星際塗粉</a> kā 背景星 ê <a href=https://apod.nasa.gov/apod/ap201122.html>光閘牢</a>，閣 kā 藏 tī 雲內底 ê 恆星 <a href=https://en.wikipedia.org/wiki/Reflection_nebula>光散射去</a>，落尾才會予這个星雲產生特殊 ê 藍光。
雖罔講恆星攏是 <a href=https://coolcosmos.ipac.caltech.edu/infrared_gallery/4>ùi 分子雲內底生出來--ê</a>，毋過這粒恆星敢若是走毋著位才會出現 tī 遮。
因為咱 tī 天頂量著伊 ê 速度，是 kah <a href=https://en.wikipedia.org/wiki/Molecular_cloud>分子雲</a> ê 速度差足濟--ê。
<a href=https://www.astrobin.com/bxbmqc/>相片</a> 下底是行星形星雲 <a href=https://astrodonimaging.com/gallery/dengel-hartl-5-in-cepheus/>Dengel-Hartl 5</a>。
咱 <a href=http://bf-astro.com/vdB152/vdB152.htm>閣看會著</a> 相片正爿有古早時代 ê 超新星殘骸發出 ê 紅光氣體。</p><h2 id=poj-lông-khut-seng-hûn>[POJ] Lông-khut-seng-hûn</h2><p>Chit ê sîn-pì ê nâ-sek hoán-siā-seng-hûn pian chò VdB 152 ia̍h-sī Ced 201, i si̍t-chāi sī chiok àm--ê.
I to̍h tī tn̂g-tn̂g ê àm-seng-hûn Barnard 175 ê hûn-chiam hiah, sī tī chit ê kiò-chò Lông-khut-seng-hûn ê kāu thô͘-hún ho̍k-ha̍p-thé lāi-té.
Chit ê ú-tiū hoàn-iáⁿ to̍h tī chit tiuⁿ chhim-khong ê bōng-oán-kiàⁿ kéng-sek tiong-sim.
I lī lán ū 1400 kng-nî hn̄g, to̍h tī Gîn-hô pak-hong ê hông-ka seng-chō Sian-ông-chō hiah.
Chit khu lāi-té ê seng-chè-thô͘-hún kā pōe-kéng-chhiⁿ ê kng cha̍h tiâu, koh kā chhàng tī hûn lāi-té ê hêng-chhiⁿ-kng sàn-siā khì, lo̍h-bóe chiah ē hō͘ chit ê seng-hûn sán-seng te̍k-sû ê nâ-kng.
Sui-bóng kóng hêng-chhiⁿ lóng sī ùi hun-chú-hûn lāi-té siⁿ--chhut-lâi--ê, m̄-koh chit lia̍p hêng-chhiⁿ ká-ná sī cháu m̄-tio̍h ūi chiah ē chhut-hiān tī chiah.
In-ūi lán tī thiⁿ-téng niû tio̍h i ê sok-tō͘, sī kah hun-chú-hûn ê sok-tō͘ chha chiok chōe--ê.
Siòng-phìⁿ ē-té sī kiâⁿ-chhiⁿ-hêng seng-hûn Dengel-Hartl 5.
Lán koh khòaⁿ-ē-tio̍h siòng-phìⁿ chiàⁿ-pêng ū kó͘-chá sî-tāi ê chhiau-sin-seng chân-hâi hoat-chhut ê âng-kng khì-thé.</p><h2 id=kip-lông-khut-sing-hûn>[KIP] Lông-khut-sing-hûn</h2><p>Tsit ê sîn-pì ê nâ-sik huán-siā-sing-hûn pian tsò VdB 152 ia̍h-sī Ced 201, i si̍t-tsāi sī tsiok àm--ê.
I to̍h tī tn̂g-tn̂g ê àm-sing-hûn Barnard 175 ê hûn-tsiam hiah, sī tī tsit ê kiò-tsò Lông-khut-sing-hûn ê kāu thôo-hún ho̍k-ha̍p-thé lāi-té.
Tsit ê ú-tiū huàn-iánn to̍h tī tsit tiunn tshim-khong ê bōng-uán-kiànn kíng-sik tiong-sim.
I lī lán ū 1400 kng-nî hn̄g, to̍h tī Gîn-hô pak-hong ê hông-ka sing-tsō Sian-ông-tsō hiah.
Tsit khu lāi-té ê sing-tsè-thôo-hún kā puē-kíng-tshinn ê kng tsa̍h tiâu, koh kā tshàng tī hûn lāi-té ê hîng-tshinn-kng sàn-siā khì, lo̍h-bué tsiah ē hōo tsit ê sing-hûn sán-sing ti̍k-sû ê nâ-kng.
Sui-bóng kóng hîng-tshinn lóng sī uì hun-tsú-hûn lāi-té sinn--tshut-lâi--ê, m̄-koh tsit lia̍p hîng-tshinn ká-ná sī tsáu m̄-tio̍h uī tsiah ē tshut-hiān tī tsiah.
In-uī lán tī thinn-tíng niû tio̍h i ê sok-tōo, sī kah hun-tsú-hûn ê sok-tōo tsha tsiok tsuē--ê.
Siòng-phìnn ē-té sī kiânn-tshinn-hîng sing-hûn Dengel-Hartl 5.
Lán koh khuànn-ē-tio̍h siòng-phìnn tsiànn-pîng ū kóo-tsá sî-tāi ê tshiau-sin-sing tsân-hâi huat-tshut ê âng-kng khì-thé.</p><h2 id=english-wolfs-cave-nebula>[English] Wolf's Cave Nebula</h2><p><a href=https://ui.adsabs.harvard.edu/abs/1908MNRAS..69..117W/abstract>The mysterious</a> blue reflection nebula found in catalogs as <a href=https://noirlab.edu/public/images/noao-vdb152/>VdB 152</a> or Ced 201 really is very faint.
It lies at the tip of the long <a href=https://apod.nasa.gov/apod/ap090425.html>dark nebula</a> Barnard 175 in a dusty complex that has also been called <a href=http://bf-astro.com/vdB152/vdB152.htm>Wolf's Cave</a>.
At the center of <a href=https://www.flickr.com/photos/194921065@N03/52425057847/in/pool-apods/>this deep telescopic view</a>, the <a href=https://apod.nasa.gov/ap201026.html>cosmic apparitions</a> are nearly 1,400 <a href=https://exoplanets.nasa.gov/faq/26/what-is-a-light-year/>light-years</a> away along the northern Milky Way in the <a href=https://earthsky.org/sky-archive/constellation-cepheus-looks-like-a-house>royal constellation</a> Cepheus.
<a href=https://curator.jsc.nasa.gov/stardust/interstellardust.cfm>Interstellar dust</a> in the region <a href=https://apod.nasa.gov/apod/ap201122.html>blocks light</a> from background stars and <a href=https://en.wikipedia.org/wiki/Reflection_nebula>scatters light</a> from the embedded bright star, giving the end nebula its characteristic blue color.
Though <a href=https://coolcosmos.ipac.caltech.edu/infrared_gallery/4>stars do form</a> in <a href=https://en.wikipedia.org/wiki/Molecular_cloud>molecular cloud</a>s, this star seems to have only accidentally wandered into the area, as its measured velocity through space is very different from the cloud's velocity.
At <a href=https://www.astrobin.com/bxbmqc/>the image</a> bottom is the planetary nebula <a href=https://astrodonimaging.com/gallery/dengel-hartl-5-in-cepheus/>Dengel-Hartl 5</a>, while red glowing gas from an ancient supernova remnant is <a href=http://bf-astro.com/vdB152/vdB152.htm>also visible</a> along the image's right side.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>狼窟星雲</td><td>Lông-khut-seng-hûn</td><td>Lông-khut-sing-hûn</td><td>狼洞星雲</td><td>Wolf's Cave Nebula</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebula</td></tr><tr><td>暗星雲</td><td>àm-seng-hûn</td><td>àm-sing-hûn</td><td>暗星雲</td><td>dark nebula</td></tr><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>星際塗粉</td><td>seng-chè-thô͘-hún</td><td>sing-tsè-thôo-hún</td><td>星際灰塵</td><td>interstellar dust</td></tr><tr><td>分子雲</td><td>hun-chú-hûn</td><td>hun-tsú-hûn</td><td>分子雲</td><td>molecular cloud</td></tr><tr><td>行星形星雲</td><td>kiâⁿ-chhiⁿ-hêng seng-hûn</td><td>kiânn-tshinn-hîng sing-hûn</td><td>行星形星雲</td><td>planetery nebula</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>散射</td><td>sàn-siā</td><td>sàn-siā</td><td>散射</td><td>scatter</td></tr><tr><td>複合體</td><td>ho̍k-ha̍p-thé</td><td>ho̍k-ha̍p-thé</td><td>複合體</td><td>complex</td></tr><tr><td>背景星</td><td>pōe-kéng-chhiⁿ</td><td>puē-kíng-tshinn</td><td>背景星</td><td>background star</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221114/>昨昏 ê 圖：NGC 7380：童乩星雲</a>
</span><span class=post_next><a href=https://apod.tw/daily/20221116/>明仔載 ê 圖：NGC 1097 ê 捲螺仔手骨</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>