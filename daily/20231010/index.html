<!doctype html><html lang=en><head><title>藏 tī 獵戶座星雲內底 ê webb 影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="藏 tī 獵戶座星雲內底 ê Webb 影像"><meta property="og:description" content="獵戶座大星雲內底有藏足濟恆星。咱若是用可見光直接看，獵戶座內底有足濟細塊細塊、霧霧 ê 光斑。"><meta property="og:url" content="https://apod.tw/daily/20231010/"><meta property="og:image" content="https://apod.nasa.gov/apod/image/2310/OrionNircShort_Webb_960.jpg"><link rel=canonical href=https://apod.tw/daily/20231010/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. October 2023</p><h1 class=post_title>藏 tī 獵戶座星雲內底 ê Webb 影像</h1><div class=post_body><div class=post_inner><img src=https://apod.nasa.gov/apod/image/2310/OrionNircShort_Webb_960.jpg alt=/home/runner/work/apod-taigi.github.io/apod-taigi.github.io/content/daily/2023/10/20231010.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231010.html>Hidden Orion from Webb</a></li><li>影像來源 kah <a href=https://creativecommons.org/licenses/by/2.0/>許可</a>：<a href=https://www.nasa.gov/>NASA</a>, <a href=https://www.esa.int>ESA</a>, <a href=https://www.asc-csa.gc.ca/eng/>CSA</a>, <a href=https://webb.nasa.gov/>JWST</a>; Processing: <a href=https://newton.ex.ac.uk/staff/MJM/>M. McCaughrean</a> & <a href=https://www.cosmos.esa.int/web/space-science-faculty/opportunities/research-fellowships/new-rf-2022>S. Pearson</a></li><li>APOD ê 小編欲 kā 你講：<a href=https://www.facebook.com/events/3492928810970281>10 月 12 暗時 6 點 tī 美國 Houghton, Michigan 欲做 ê 代誌</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clp48b6ze01cb01wf4fn40knz height=180 width=500 frameborder=0 scrolling=no></iframe></div><h2 id=漢羅-藏-tī-獵戶座星雲內底-ê-webb-影像>[漢羅] 藏 tī 獵戶座星雲內底 ê Webb 影像</h2><p>獵戶座大星雲內底有藏足濟恆星。
咱若是用可見光直接看，<a href=https://apod.nasa.gov/apod/ap190821.html>獵戶座</a> 內底有足濟細塊細塊、<a href=https://apod.nasa.gov/apod/ap030207.html>霧霧 ê 光斑</a>。
毋過 <a href=https://www.esa.int/ESA_Multimedia/Images/2023/09/Orion_Nebula_in_NIRCam_short-wavelength_channel>這張</a> 用 <a href=https://science.nasa.gov/mission/webb/about-overview/>Webb 太空望遠鏡</a> 翕--ê 彩色影像，有紅光 kah 近<a href=https://science.nasa.gov/ems/07_infraredwaves/>紅外線</a> ê 觀測資料。
相片有翕著 <a href=https://en.wikipedia.org/wiki/Orion_Nebula>獵戶座星雲</a> <a href=https://upload.wikimedia.org/wikipedia/commons/7/79/Surprised_orange_cat.jpg>足</a> 清楚 ê 細節。
伊是一个無閒𩑾插 ê 星雲，內底有少年恆星、高溫氣體、kah 烏暗塗粉。
<a href=https://www.esa.int/ESA_Multimedia/Images/2023/09/Orion_Nebula_in_NIRCam_long-wavelength_channel>替換 ê 彩色影像</a> 是仝一區，是 <a href=https://webb.nasa.gov/content/observatory/instruments/nircam.html>近紅外線</a> ê 觀測資料。
驅動 <a href=https://apod.nasa.gov/apod/ap210629.html>獵戶座星雲</a> (M42) ê 是 <a href=https://en.wikipedia.org/wiki/Trapezium_Cluster>四邊形星團</a>，是 M42 中心一陣足光 ê 恆星。
恆星邊仔這寡霧霧 <a href=https://apod.nasa.gov/apod/ap190303.html>leh 發光 ê 雲絲</a>，主要是去予熁燒 ê 星際 <a href=https://apod.nasa.gov/apod/ap990509.html>塗粉</a>。
斟酌檢查這寡影像了後，煞 <a href=https://ui.adsabs.harvard.edu/abs/2023arXiv231001231P/abstract>意外發現一大陣</a> 木星質量雙星 (<a href=https://en.wikipedia.org/wiki/Rogue_planet#Jupiter-Mass_Binary_Objects>JuMBOs</a>)，就是兩粒一組 ê 木星質量天體。
In 可能會提供咱一寡線索，幫贊咱了解 <a href=https://science.nasa.gov/astrophysics/focus-areas/how-do-stars-form-and-evolve/>恆星</a> 是按怎形成--ê。
規个 <a href=https://apod.nasa.gov/apod/ap971201.html>獵戶座星雲</a> 複合體包括 <a href=https://apod.nasa.gov/apod/ap220829.html>馬頭星雲</a>，會 tī 未來幾若百萬年內散去。</p><h2 id=poj-chhàng-tī-lah-hō-chō-seng-hûn-lāi-té-ê-webb-iáⁿ-siōng>[POJ] Chhàng tī La̍h-hō͘-chō Seng-hûn lāi-té ê Webb iáⁿ-siōng</h2><p>La̍h-hō͘-chō Tōa-seng-hûn lāi-té ū chhàng chiok chē hêng-chheⁿ.
Lán nā-sī iōng khó-kiàn-kng ti̍t-chiap khòaⁿ, La̍h-hō͘-chō lāi-té ū chiok chē sè-tè sè-tè, bū-bū ê kng-pan.
M̄-koh chit-tiuⁿ iōng Webb Thài-khong Bōng-oán-kiàⁿ hip--ê chhái-sek iáⁿ-siōng, ū âng-kng kah kīn-âng-gōa-sòaⁿ ê koan-chhek chu-liāu.
Siòng-phìⁿ ū hip-tio̍h La̍h-hō͘-chō seng-hûn chiok chheng-chhó ê sè-chiat.
I sī chi̍t-ê bô-êng-chhih-chhah ê seng-hûn, lāi-té ū siàu-liân hêng-chheⁿ, ko-un khì-thé, kah o͘-àm thô͘-hún.
Thè-ōaⁿ ê chhái-sek iáⁿ-siōng sī kāng chi̍t khu, sī kīn-âng-gōa-sòaⁿ ê koan-chhek chu-liāu.
Khu-tōng La̍h-hō͘-chō Seng-hûn (M42) ê sī Sì-piⁿ-hêng seng-thoân, sī M42 tiong-sim chi̍t-tīn chiok kng ê hêng-chheⁿ.
Hêng-chheⁿ piⁿ-á chit kóa bū-bū leh hoat-kng ê hûn-si, chú-iàu sī khì hō͘ haⁿh-sio ê seng-chè thô͘-hún.
Chim-chiok kiám-cha chit kóa iáⁿ-siōng liáu-āu, soah ì-gōa hoat-hiān chi̍t-tōa-tīn Bo̍k-chheⁿ-chit-liōng Siang-chheⁿ (JuMBOs), to̍h-sī nn̄g-lia̍p chi̍t-cho͘ ê Bo̍k-chheⁿ-chit-liōng thian-thé.
In khó-lêng ē thê-kiong lán chi̍t-kóa sòaⁿ-soh, pang-chān lán liáu-kái hêng-chheⁿ sī án-nóa hêng-sêng--ê.
Kui-ê La̍h-hō͘-chō seng-hûn ho̍k-ha̍p-thé pau-koat Bé-thâu Seng-hûn, ē tī bī-lâi kúi-nā pah bān-nî lāi sòaⁿ--khì.</p><h2 id=kip-tshàng-tī-lah-hōo-tsō-sing-hûn-lāi-té-ê-webb-iánn-siōng>[KIP] Tshàng tī La̍h-hōo-tsō Sing-hûn lāi-té ê Webb iánn-siōng</h2><p>La̍h-hōo-tsō Tuā-sing-hûn lāi-té ū tshàng tsiok tsē hîng-tshenn.
Lán nā-sī iōng khó-kiàn-kng ti̍t-tsiap khuànn, La̍h-hōo-tsō lāi-té ū tsiok tsē sè-tè sè-tè, bū-bū ê kng-pan.
M̄-koh tsit-tiunn iōng Webb Thài-khong Bōng-uán-kiànn hip--ê tshái-sik iánn-siōng, ū âng-kng kah kīn-âng-guā-suànn ê kuan-tshik tsu-liāu.
Siòng-phìnn ū hip-tio̍h La̍h-hōo-tsō sing-hûn tsiok tshing-tshó ê sè-tsiat.
I sī tsi̍t-ê bô-îng-tshih-tshah ê sing-hûn, lāi-té ū siàu-liân hîng-tshenn, ko-un khì-thé, kah oo-àm thôo-hún.
Thè-uānn ê tshái-sik iánn-siōng sī kāng tsi̍t khu, sī kīn-âng-guā-suànn ê kuan-tshik tsu-liāu.
Khu-tōng La̍h-hōo-tsō Sing-hûn (M42) ê sī Sì-pinn-hîng sing-thuân, sī M42 tiong-sim tsi̍t-tīn tsiok kng ê hîng-tshenn.
Hîng-tshenn pinn-á tsit kuá bū-bū leh huat-kng ê hûn-si, tsú-iàu sī khì hōo hannh-sio ê sing-tsè thôo-hún.
Tsim-tsiok kiám-tsa tsit kuá iánn-siōng liáu-āu, suah ì-guā huat-hiān tsi̍t-tuā-tīn Bo̍k-tshenn-tsit-liōng Siang-tshenn (JuMBOs), to̍h-sī nn̄g-lia̍p tsi̍t-tsoo ê Bo̍k-tshenn-tsit-liōng thian-thé.
In khó-lîng ē thê-kiong lán tsi̍t-kuá suànn-soh, pang-tsān lán liáu-kái hîng-tshenn sī án-nuá hîng-sîng--ê.
Kui-ê La̍h-hōo-tsō sing-hûn ho̍k-ha̍p-thé pau-kuat Bé-thâu Sing-hûn, ē tī bī-lâi kuí-nā pah bān-nî lāi suànn--khì.</p><h2 id=english-hidden-orion-from-webb>[English] Hidden Orion from Webb</h2><p>The Great Nebula in Orion has hidden stars.
To the unaided eye in visible light, it appears as a small <a href=https://apod.nasa.gov/apod/ap030207.html>fuzzy patch</a> in the <a href=https://apod.nasa.gov/apod/ap190821.html>constellation of Orion</a>.
But <a href=https://www.esa.int/ESA_Multimedia/Images/2023/09/Orion_Nebula_in_NIRCam_short-wavelength_channel>this image</a> was taken by the <a href=https://science.nasa.gov/mission/webb/about-overview/>Webb Space Telescope</a> in a representative-color composite of red and very near <a href=https://science.nasa.gov/ems/07_infraredwaves/>infrared</a> light.
It confirms with <a href=https://upload.wikimedia.org/wikipedia/commons/7/79/Surprised_orange_cat.jpg>impressive</a> detail that the <a href=https://en.wikipedia.org/wiki/Orion_Nebula>Orion Nebula</a> is a busy neighborhood of young stars, hot gas, and dark dust.
The <a href=https://www.esa.int/ESA_Multimedia/Images/2023/09/Orion_Nebula_in_NIRCam_long-wavelength_channel>rollover image</a> shows the same image in representative colors further into the <a href=https://webb.nasa.gov/content/observatory/instruments/nircam.html>near infrared</a>.
The power behind much of the <a href=https://apod.nasa.gov/apod/ap210629.html>Orion Nebula</a> (M42) is the <a href=https://en.wikipedia.org/wiki/Trapezium_Cluster>Trapezium</a> - a cluster of bright stars near the nebula's center.
The diffuse and <a href=https://apod.nasa.gov/apod/ap190303.html>filamentary glow</a> surrounding the bright stars is mostly heated interstellar <a href=https://apod.nasa.gov/apod/ap990509.html>dust</a>.
Detailed inspection of these images shows an <a href=https://ui.adsabs.harvard.edu/abs/2023arXiv231001231P/abstract>unexpectedly large number</a> of Jupiter-Mass Binary Objects (<a href=https://en.wikipedia.org/wiki/Rogue_planet#Jupiter-Mass_Binary_Objects>JuMBOs</a>), pairs of Jupiter-mass objects which might give a clue to how <a href=https://science.nasa.gov/astrophysics/focus-areas/how-do-stars-form-and-evolve/>stars</a> are forming.
The whole <a href=https://apod.nasa.gov/apod/ap971201.html>Orion Nebula</a> cloud complex, which includes the <a href=https://apod.nasa.gov/apod/ap220829.html>Horsehead Nebula</a>, will slowly disperse over the next few million years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座星雲</td><td>La̍h-hō͘-chō Seng-hûn</td><td>La̍h-hōo-tsō Sing-hûn</td><td>獵戶座星雲</td><td>Orion Nebula</td></tr><tr><td>獵戶座星雲複合體</td><td>La̍h-hō͘-chō Seng-hûn hok-ha̍p-thé</td><td>La̍h-hōo-tsō Sing-hûn hok-ha̍p-thé</td><td>獵戶座星雲複合體</td><td>Orion Nebula cloud complex</td></tr><tr><td>Webb 太空望遠鏡</td><td>Webb Thài-khong bōng-oán-kiàⁿ</td><td>Webb Thài-khong bōng-uán-kiànn</td><td>韋伯太空望遠鏡</td><td>Webb Space Telescope</td></tr><tr><td>近紅外線</td><td>kīn âng-gōa-sòaⁿ</td><td>kīn âng-guā-suànn</td><td>近紅外線</td><td>near infrared</td></tr><tr><td>M42</td><td>M sì-cha̍p-jī</td><td>M sì-tsa̍p-jī</td><td>M42</td><td>M42</td></tr><tr><td>四邊形星團</td><td>Sì-piⁿ-hêng Seng-thoân</td><td>Sì-pinn-hîng Sing-thuân</td><td>四邊形星團</td><td>Trapezium cluster</td></tr><tr><td>木星質量雙星</td><td>Bo̍k-chheⁿ-chit-liōng Siang-chheⁿ</td><td>Bo̍k-tshenn-tsit-liōng Siang-tshenn</td><td>木星質量雙星</td><td>Jupiter-Mass Binary Objects (JuMBOs)</td></tr><tr><td>馬頭星雲</td><td>Bé-thâu Seng-hûn</td><td>Bé-thâu Sing-hûn</td><td>馬頭星雲</td><td>Horsehead Nebula</td></tr><tr><td>熁燒</td><td>haⁿh-sio</td><td>hannh-sio</td><td>加熱</td><td>heated</td></tr><tr><td>星際塗粉</td><td>seng-chè thô͘-hún</td><td>sing-tsè thôo-hún</td><td>星際塵埃</td><td>interstellar dust</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filament</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231009/>昨昏 ê 圖：變形 ê 日出帶食</a>
</span><span class=post_next><a href=https://apod.tw/daily/20231011/>明仔載 ê 圖：NGC 1097：有超新星 ê 捲螺仔星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>