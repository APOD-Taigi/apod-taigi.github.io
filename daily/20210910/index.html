<!doctype html><html lang=en><head><title>Rosetta 任務 ê 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Rosetta 任務 ê 彗星"><meta property="og:description" content="這張望遠鏡影像內底 足暗 ê 彗星 67P，ùi 9 月 7 號開始掃過金牛座 ê 背景星 kah 閣較暗 ê 遠方星系。"><meta property="og:url" content="https://apod.tw/daily/20210910/"><meta property="og:image" content="https://apod.nasa.gov/apod/fap/image/2109/67P_210907_1024.jpg"><link rel=canonical href=https://apod.tw/daily/20210910/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. September 2021</p><h1 class=post_title>Rosetta 任務 ê 彗星</h1><div class=post_body><div class=post_inner><img src=https://apod.nasa.gov/apod/fap/image/2109/67P_210907_1024.jpg alt=/home/runner/work/apod-taigi.github.io/apod-taigi.github.io/content/daily/2021/09/20210910.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210910.html>Rosetta's Comet in View</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Rolando Ligustri (<a href=http://cara.uai.it/>CARA Project</a>, <a href=http://www.castfvg.it/>CAST</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckucutsye0m7i0870emb117z1 height=180 width=500 frameborder=0 scrolling=no></iframe></div><h2 id=漢羅-rosetta-任務-ê-彗星>[漢羅] Rosetta 任務 ê 彗星</h2><p>這張望遠鏡影像內底 <a href=https://en.wikipedia.org/wiki/67P/Churyumov%E2%80%93Gerasimenko>足暗 ê 彗星 67P</a>，ùi 9 月 7 號開始掃過金牛座 ê 背景星 kah 閣較暗 ê 遠方星系。
<a href=https://apod.nasa.gov/apod/ap161001.html>差不多 tī 5 年前</a>，這粒 4 公里闊 ê 雙丸彗核，變做是 <a href=https://solarsystem.nasa.gov/missions/rosetta-philae/in-depth/>ùi 地球送過去 ê 機器人太空船</a> 上尾 ê 安息地。
這是歷史有名 ê Rosetta 彗星任務收煞了後 ê 收尾任務。
Tī Rosetta 太空船踅木星 ê 任務收煞，離開木星軌道了後，67P 彗星 這馬轉來到 週期 6.4 年 ê 軌道。
伊後一擺 ê <a href=https://apod.nasa.gov/apod/ap150815.html>近日點</a>（to̍h 是離太陽上近彼位），是 tī 11 月 2 號。
11 月 12 是彗星 ê 近地點（to̍h 是離地球上近彼位），kah 地球 ê 距離差不多是 0.42 天文單位。
雖然講 11 月底到 12 月應該是彗星上光 ê 時陣，毋閣到時猶是愛用 <a href=https://skyandtelescope.org/astronomy-news/comet-watch-2021/>望遠鏡</a> 才看有。
9 月 7 號 <a href=https://www.planetary.org/articles/rosettas-ancient-comet>Rosetta 任務 ê 目標彗星</a>，會 <a href=https://solarsystem.nasa.gov/resources/1060/beyond-earth-a-chronicle-of-deep-space-exploration/>離咱美麗 ê 地球</a> 0.65 天文單位，差不多是 5.4 光分遠。</p><h2 id=poj-rosetta-jīm-bū-ê-hūi-chhiⁿ>[POJ] Rosetta Jīm-bū ê Hūi-chhiⁿ</h2><p>Chit-tiuⁿ bōng-oán-kiàⁿ iáⁿ-siōng lāi-té chiok-àm ê hūi-chhiⁿ la̍k-cha̍p-chhit-P, ùi káu goe̍h chhit hō khai-sí sàu-kòe Kim-gû-chō ê pōe-kéng-chhiⁿ kah koh-khah-àm ê oán-hong seng-hē.
Chha-put-to tī gō͘ nî-chêng, chit-lia̍p sì kong-lí khoah ê siang-oân hūi-he̍k, piàn-chò sī ùi Tē-kiû sàng kòe-khì ê ke-khì-lâng thài-khong-chûn siōng-bóe ê an-si̍t-tē.
Che sī le̍k-sú ū-miâ ê Rosetta hūi-chhiⁿ jīm-bū siu-soah liáu-āu ê siu-bóe jīm-bū.
Tī Rosetta thài-khong-chûn se̍h Bo̍k-chhiⁿ ê jīm-bū siu-soah, lī-khui Bo̍k-chhiⁿ-kúi-tō liáu-āu, la̍k-cha̍p-chhit-P hūi-chhiⁿ chit-má tńg-lâi-káu chiu-kî la̍k-tiám-sì nî ê kúi-tō.
I āu-chi̍t-pái ê kīn-ji̍t-tiám (to̍h sī lî thài-iông siōng-kīn hit-ūi) sī tī cha̍p-it goe̍h 2 hō.
Cha̍p-it goe̍h cha̍p-jī sī hūi-chhiⁿ ê kīn-tē-tiám (to̍h sī lî Tē-kiû siōng-kīn hit-ūi), kah Tē-kiû ê kū-lî chha-put-to sī lêng-tiám-sù-jī thian-bûn-tan-ūi.
Sui-jiân-kóng cha̍p-it goe̍h-té káu cha̍p-jī goe̍h eng-kai sī hūi-chhiⁿ siōng-kng ê sî-chūn, m̄-koh kàu-sî iáu-sī ài iōng bōng-oán-kiàⁿ chiah khòaⁿ-ū.
Káu goe̍h chhit hō Rosetta jīm-bū ê bo̍k-piau-hūi-chhiⁿ, ē lî lán bí-lē ê Tē-kiû lêng-tiám-lio̍k-ngó͘ thian-bûn-tan-ūi, chha-put-to sī gō͘-tiám-sì kng-hun hn̄g.</p><h2 id=kip-rosetta-jīm-bū-ê-huī-tshinn>[KIP] Rosetta Jīm-bū ê Huī-tshinn</h2><p>Tsit-tiunn bōng-uán-kiànn iánn-siōng lāi-té tsiok-àm ê huī-tshinn la̍k-tsa̍p-tshit-P, uì káu gue̍h tshit hō khai-sí sàu-kuè Kim-gû-tsō ê puē-kíng-tshinn kah koh-khah-àm ê uán-hong sing-hē.
Tsha-put-to tī gōo nî-tsîng, tsit-lia̍p sì kong-lí khuah ê siang-uân huī-hi̍k, piàn-tsò sī uì Tē-kiû sàng kuè-khì ê ke-khì-lâng thài-khong-tsûn siōng-bué ê an-si̍t-tē.
Tse sī li̍k-sú ū-miâ ê Rosetta huī-tshinn jīm-bū siu-suah liáu-āu ê siu-bué jīm-bū.
Tī Rosetta thài-khong-tsûn se̍h Bo̍k-tshinn ê jīm-bū siu-suah, lī-khui Bo̍k-tshinn-kuí-tō liáu-āu, la̍k-tsa̍p-tshit-P huī-tshinn tsit-má tńg-lâi-káu tsiu-kî la̍k-tiám-sì nî ê kuí-tō.
I āu-tsi̍t-pái ê kīn-ji̍t-tiám (to̍h sī lî thài-iông siōng-kīn hit-uī) sī tī tsa̍p-it gue̍h 2 hō.
Tsa̍p-it gue̍h tsa̍p-jī sī huī-tshinn ê kīn-tē-tiám (to̍h sī lî Tē-kiû siōng-kīn hit-uī), kah Tē-kiû ê kū-lî tsha-put-to sī lîng-tiám-sù-jī thian-bûn-tan-uī.
Sui-jiân-kóng tsa̍p-it gue̍h-té káu tsa̍p-jī gue̍h ing-kai sī huī-tshinn siōng-kng ê sî-tsūn, m̄-koh kàu-sî iáu-sī ài iōng bōng-uán-kiànn tsiah khuànn-ū.
Káu gue̍h tshit hō Rosetta jīm-bū ê bo̍k-piau-huī-tshinn, ē lî lán bí-lē ê Tē-kiû lîng-tiám-lio̍k-ngóo thian-bûn-tan-uī, tsha-put-to sī gōo-tiám-sì kng-hun hn̄g.</p><h2 id=english-rosettas-comet-in-view>[English] Rosetta's Comet in View</h2><p><a href=https://en.wikipedia.org/wiki/67P/Churyumov%E2%80%93Gerasimenko>Faint comet Churyumov-Gerasimenko (67P)</a> sweeps past background stars in the constellation Taurus and even fainter distant galaxies in this telescopic frame from September 7.
<a href=https://apod.nasa.gov/apod/ap161001.html>About 5 years ago</a>, this comet's 4 kilometer spanning, double-lobed nucleus became the final resting place of <a href=https://solarsystem.nasa.gov/missions/rosetta-philae/in-depth/>robots from planet Earth</a>, following the completion of the historic Rosetta mission to the comet.
After wandering out beyond the orbit of Jupiter, Churyumov-Gerasimenko is now returning along its 6.4 year periodic orbit toward its next <a href=https://apod.nasa.gov/apod/ap150815.html>perihelion</a> or closest approach to the Sun, on November 2.
On November 12, the comet's perigee, its closest approach to Earth, will bring it within about 0.42 astronomical units.
<a href=https://skyandtelescope.org/astronomy-news/comet-watch-2021/>Telescopes</a> should still be required to view it even at its brightest, predicted to be in late November and December.
On September 7 <a href=https://www.planetary.org/articles/rosettas-ancient-comet>Rosetta's comet</a> was about 0.65 astronomical units away or about 5.4 light-minutes <a href=https://solarsystem.nasa.gov/resources/1060/beyond-earth-a-chronicle-of-deep-space-exploration/>from our fair planet</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>金牛座</td><td>Kim-gû-chō</td><td>Kim-gû-tsō</td><td>金牛座</td><td>Taurus</td></tr><tr><td>雙丸彗核</td><td>siang-oân hūi-he̍k</td><td>siang-uân huī-hi̍k</td><td>雙瓣彗核</td><td>double-lobed nucleus</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>近地點</td><td>kīn-tē-tiám</td><td>kīn-tē-tiám</td><td>近地點</td><td>perigee</td></tr><tr><td>天文單位</td><td>thian-bûn-tan-ūi</td><td>thian-bûn-tan-uī</td><td>天文單位</td><td>astronomical unit (AU)</td></tr><tr><td>光分</td><td>kng-hun</td><td>kng-hun</td><td>光分</td><td>light-minute</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210909/>昨昏 ê 圖：M16 ê 特寫</a>
</span><span class=post_next><a href=https://apod.tw/daily/20210911/>明仔載 ê 圖：土星 ê 暗暝</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>