<!doctype html><html lang=en><head><title>鴟鴞號 起飛 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="鴟鴞號 起飛"><meta property="og:description" content="Kā 你 ê 3D 目鏡提來，咱 ùi 月球軌道來看這个立體景色。"><meta property="og:url" content="https://apod.tw/daily/20220730/"><meta property="og:image" content="https://apod.nasa.gov/apod/fap/image/2207/AS11JK44-6633-34_1100px.jpg"><link rel=canonical href=https://apod.tw/daily/20220730/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. July 2022</p><h1 class=post_title>鴟鴞號 起飛</h1><div class=post_body><div class=post_inner><img src=https://apod.nasa.gov/apod/fap/image/2207/AS11JK44-6633-34_1100px.jpg alt=/home/runner/work/apod-taigi.github.io/apod-taigi.github.io/content/daily/2022/07/20220730.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220730.html>The Eagle Rises</a></li><li>影像來源：Apollo 11, <a href=http://www.nasa.gov/>NASA</a>；立體影像：<a href=https://apod.nasa.gov/apod/fap/lib/about_apod.html#srapply>Copyright</a>(<a href=http://antwrp.gsfc.nasa.gov/apod/lib/>http://antwrp.gsfc.nasa.gov/apod/lib/</a>
about_apod.html#srapply): John Kaufmann (<a href=http://history.nasa.gov/alsj/>ALSJ</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl7gfi2p600az01wmc9pj79rc height=180 width=500 frameborder=0 scrolling=no></iframe></div><h2 id=漢羅-鴟鴞號-起飛>[漢羅] 鴟鴞號 起飛</h2><p>Kā 你 ê <a href=http://photojournal.jpl.nasa.gov/Help/VendorList.html#Glasses>3D 目鏡</a> 提來，咱來 ùi 月球軌道來看這个立體景色。
這个 3D 浮雕影像是 ùi 兩張相片做出來--ê (編號是 <a href=http://www.lpi.usra.edu/resources/apollo/frame/?AS11-44-6633>AS11-44-6633</a> kah <a href=http://www.lpi.usra.edu/resources/apollo/frame/?AS11-44-6634>AS11-44-6634</a>)。
相片是 太空人 Michael Collins tī 1969 年 參加 <a href=http://www.nasa.gov/mission_pages/apollo/apollo-11.html>阿波羅 11 號任務</a> ê 時陣翕--ê。
阿波羅 11 號有配 <a href=https://apod.nasa.gov/apod/ap060107.html>peh 升節火箭</a>，to̍h 叫做 鴟鴞號。
伊紲落來會愈飛愈懸，tī 7 月 21 這工 kah 踅月球 ê 指揮艙會合。
坐 tī 鴟鴞號 內底--ê 是 Neil Armstrong kah Buzz Aldrin，in 是頭一組 <a href=http://www.hq.nasa.gov/alsj/a11/a11.html>tī 月球面頂行路</a> ê 人。
月球表面 <a href=https://apod.nasa.gov/apod/ap080208.html>較暗</a> 較平彼區是 Smythii 海，伊是 tī 月球面對地球彼面 ê 上東爿，就 tī 月球赤道下底。
Tī 月球地平線後壁彼粒，是 <a href=https://apod.nasa.gov/apod/ap181223.html>咱美麗 ê 地球</a>。</p><h2 id=poj-bah-hioh-hō-khí-poe>[POJ] Ba̍h-hio̍h-hō khí-poe</h2><p>Kā lí ê 3D ba̍k-kiàⁿ the̍h-lâi, lán ùi Goe̍h-kiû kúi-tō lâi khòaⁿ chit-ê li̍p-thé kéng-sek.
Chit-ê 3D phû-tiau iáⁿ-siōng sī ùi nn̄g-tiuⁿ siòng-phìⁿ chòe--chhut-lâi--ê (pian-hō sī AS11-44-6633 kah AS11-44-6634).
Siòng-phìⁿ sī thài-khong-lâng Michael Collins tī 1969 nî chham-ka A-pho-lô 11 hō jīm-bū ê sî-chūn hip--ê.
A-pho-lô 11 hō ū phòe peh seng chat hóe-chìⁿ, to̍h kiò-chò Ba̍h-hio̍h-hō.
I sòa-lo̍h-lâi ē lú poe lú koân, tī 7 goe̍h 21 chit-kang kah se̍h Tē-kiû ê chí-hui-chhng hōe-ha̍p.
Chē tī Ba̍h-hio̍h-hō lāi-té--ê sī Neil Armstrong kah Buzz Aldrin, in sī thâu chi̍t-cho͘ tī Goe̍h-kiû bīn-téng kiâⁿ-lō͘ ê lâng.
Goe̍h-kiû piáu-bīn khah àm khah pêⁿ hit-khu sī Smythii hái, i sī tī Goe̍h-kiû bīn-tùi Tē-kiû hit-bīn ê siōng tang-pêng, to̍h tī Goe̍h-kiû chhek-tō ē-té.
Tī Goe̍h-kiû tē-pêng-sòaⁿ āu-piah hit-lia̍p, sī lán bí-lē ê Tē-kiû.</p><h2 id=kip-bah-hioh-hō-khí-pue>[KIP] Ba̍h-hio̍h-hō khí-pue</h2><p>Kā lí ê 3D ba̍k-kiànn the̍h-lâi, lán uì Gue̍h-kiû kuí-tō lâi khuànn tsit-ê li̍p-thé kíng-sik.
Tsit-ê 3D phû-tiau iánn-siōng sī uì nn̄g-tiunn siòng-phìnn tsuè--tshut-lâi--ê (pian-hō sī AS11-44-6633 kah AS11-44-6634).
Siòng-phìnn sī thài-khong-lâng Michael Collins tī 1969 nî tsham-ka A-pho-lô 11 hō jīm-bū ê sî-tsūn hip--ê.
A-pho-lô 11 hō ū phuè peh sing tsat hué-tsìnn, to̍h kiò-tsò Ba̍h-hio̍h-hō.
I suà-lo̍h-lâi ē lú pue lú kuân, tī 7 gue̍h 21 tsit-kang kah se̍h Tē-kiû ê tsí-hui-tshng huē-ha̍p.
Tsē tī Ba̍h-hio̍h-hō lāi-té--ê sī Neil Armstrong kah Buzz Aldrin, in sī thâu tsi̍t-tsoo tī Gue̍h-kiû bīn-tíng kiânn-lōo ê lâng.
Gue̍h-kiû piáu-bīn khah àm khah pênn hit-khu sī Smythii hái, i sī tī Gue̍h-kiû bīn-tuì Tē-kiû hit-bīn ê siōng tang-pîng, to̍h tī Gue̍h-kiû tshik-tō ē-té.
Tī Gue̍h-kiû tē-pîng-suànn āu-piah hit-lia̍p, sī lán bí-lē ê Tē-kiû.</p><h2 id=english-the-eagle-rises>[English] The Eagle Rises</h2><p>Get out your <a href=http://photojournal.jpl.nasa.gov/Help/VendorList.html#Glasses>red/blue glasses</a> and check out this stereo view from lunar orbit.
The 3D <a href=http://en.wikipedia.org/wiki/Anaglyph_image>anaglyph</a> was created from two photographs <a href=http://www.lpi.usra.edu/resources/apollo/frame/?AS11-44-6633>AS11-44-6633</a>, <a href=http://www.lpi.usra.edu/resources/apollo/frame/?AS11-44-6634>AS11-44-6634</a> taken by astronaut Michael Collins during the 1969 <a href=http://www.nasa.gov/mission_pages/apollo/apollo-11.html>Apollo 11 mission</a>.
It features the lunar module ascent stage, dubbed The Eagle, rising to meet the command module in lunar orbit on July 21.
Aboard the <a href=https://apod.nasa.gov/apod/ap060107.html>ascent stage</a> are Neil Armstrong and Buzz Aldrin, the first to <a href=http://www.hq.nasa.gov/alsj/a11/a11.html>walk on the Moon</a>.
The smooth, <a href=https://apod.nasa.gov/apod/ap080208.html>dark area</a> on the lunar surface is Mare Smythii located just below the equator on the extreme eastern edge of the Moon's near side.
Poised beyond the lunar horizon is <a href=https://apod.nasa.gov/apod/ap181223.html>our fair planet Earth</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>鴟鴞號</td><td>Ba̍h-hio̍h hō</td><td>Ba̍h-hio̍h hō</td><td>老鷹號</td><td>Eagle</td></tr><tr><td>阿波羅 11 號</td><td>A-pho-lô cha̍p-it hō</td><td>A-pho-lô tsa̍p-it hō</td><td>阿波羅 11 號</td><td>Apollo 11</td></tr><tr><td>登月小艇</td><td>teng-goe̍h sió-théng</td><td>ting-gue̍h sió-thíng</td><td>登月小艇</td><td>Lunar Module</td></tr><tr><td>指揮艙</td><td>chí-hui-chhng</td><td>tsí-hui-tshng</td><td>指揮艙</td><td>command module</td></tr><tr><td>Smythii 海</td><td>Smythii hái</td><td>Smythii hái</td><td>史密斯海</td><td>Smythii Sea</td></tr><tr><td>赤道</td><td>chhek-tō</td><td>tshek-tō</td><td>赤道</td><td>equator</td></tr><tr><td>3D 浮雕</td><td>saⁿ-D phû-tiau</td><td>sann-D phû-tiau</td><td>3D 浮雕</td><td>3D anaglyph</td></tr><tr><td>3D 目鏡</td><td>saⁿ-D ba̍k-kiàⁿ</td><td>sann-D ba̍k-kiànn</td><td>3D 目鏡</td><td>red/blue glasses</td></tr><tr><td>火箭</td><td>Hóe-chìⁿ</td><td>Hué-tsìnn</td><td>火箭</td><td>rocket</td></tr><tr><td>peh 升節火箭</td><td>peh-seng chat hóe-chìⁿ</td><td>peh-sing tsat hué-tsìnn</td><td>上升節火箭</td><td>ascent stage</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220729/>昨昏 ê 圖：SOFIA 翕著 ê 南極極光</a>
</span><span class=post_next><a href=https://apod.tw/daily/20220731/>明仔載 ê 圖：Hubble 翕--ê 星爆星系 M94</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>