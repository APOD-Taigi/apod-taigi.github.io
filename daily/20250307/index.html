<!doctype html><html lang=en><head><title>行星形星雲 abell 7 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="行星形星雲 Abell 7"><meta property="og:description" content="行星形星雲 Abell 7 毋是蓋光，伊離咱有 1800  光年遠，tī 獵戶座南方 ê 兔仔星座，天兔座內底。"><meta property="og:url" content="https://apod.tw/daily/20250307/"><meta property="og:image" content="https://apod.nasa.gov/apod/image/2503/Abell7_VChander1024.jpg"><link rel=canonical href=https://apod.tw/daily/20250307/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. March 2025</p><h1 class=post_title>行星形星雲 Abell 7</h1><div class=post_body><div class=post_inner><img src=https://apod.nasa.gov/apod/image/2503/Abell7_VChander1024.jpg alt=/home/runner/work/apod-taigi.github.io/apod-taigi.github.io/content/daily/2025/03/20250307.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250307.html>Planetary Nebula Abell 7</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/vikaschanderastrophotography/>Vikas Chander</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/cmgy047dm000g01xfhwjlg5m6 height=180 width=500 frameborder=0 scrolling=no></iframe></div><h2 id=漢羅-行星形星雲-abell-7>[漢羅] 行星形星雲 Abell 7</h2><p>行星形星雲 Abell 7 毋是蓋光，伊離咱有 1800 光年遠，tī 獵戶座南方 ê <a href=http://www.allthesky.com/constellations/big/lepus28vm-b.jpg>兔仔星座，天兔座</a> 內底。
Abell 7 是 <a href=http://www.waid-observatory.com/abell-7-2022-02-20-HOO.html>這張深空望遠鏡影像</a> ê 主角，伊 ê 邊仔有銀河內底 ê 恆星，視線方向有遙遠 ê 背景星系。
伊 ê 結構是一个 <a href=http://arxiv.org/abs/1210.6226>簡單</a> ê 圓球形，直徑差不多是 8 光年闊。
是講，圓球內底美麗複雜 ê 細節，愛用 <a href=https://apod.nasa.gov/apod/ap111013.html>狹頻</a> 濾鏡才看會著。
咱 kā 水素發射線用紅色表示，kā 酸素發射線用青色 kah 藍色表示，按呢會當予 Abell 7 看起來有一个較自然 ê 形體。
若無，伊實在是傷暗矣，煞 <a href=https://apod.nasa.gov/apod/ap100506.html>看</a> 袂著。
<a href=http://en.wikipedia.org/wiki/Planetary_nebula>行星形星雲</a> 是恆星演化到上尾，一个足短 ê 階段。
咱 ê 太陽閣過 50 億 <a href=http://www.futuretimeline.net/beyond.htm>年了後</a>，嘛會變做按呢。
Tī 行星形星雲 ê 中心，會有一粒像太陽這款 ê 恆星，kā 伊 ê 外層大氣捒出去。
咱估計講，行星形星雲 Abell 7 應該有 2 萬歲矣。
伊 ê 中心恆星就是相片中央彼粒 <a href=https://www.nasa.gov/feature/goddard/2019/citizen-scientist-finds-ancient-white-dwarf-star-encircled-by-puzzling-rings>較暗 ê 白矮星</a>，差不多有 100 億歲矣。</p><h2 id=poj-kiâⁿ-chhiⁿ-hêng-seng-hûn-abell-7>[POJ] Kiâⁿ-chhiⁿ-hêng seng-hûn Abell 7</h2><p>Kiâⁿ-chhiⁿ-hêng seng-hûn Abell 7 m̄-sī kài kng, i lī lán ū 1800 kng-nî hn̄g, tī La̍h-hō͘-chō lâm-hong ê thò͘-á seng-chō, Thian-thò͘-chō lāi-té.
Abell 7 sī chit tiuⁿ chhim-khong bōng-oán-kiàⁿ iáⁿ-siōng ê chú-kak, i ê piⁿ-á ū Gîn-hô lāi-té ê hêng-chhiⁿ, sī-sòaⁿ-hong-hiòng ū iâu-oán ê pōe-kéng seng-hē.
I ê kiat-kò͘ sī chi̍t ê kán-tan ê iⁿ-kiû-hêng, ti̍t-kèng chha-put-to sī 8 kng-nî khoah.
Sī kóng, iⁿ-kiû-hêng lāi-té bí-lē ho̍k-cha̍p ê sè-chiat, ài iōng e̍h-pîn lū-kiàⁿ chiah khòaⁿ-ē-tio̍h.
Lán kā chúi-sò͘ hoat-siā-sòaⁿ iōng âng-sek lâi piáu-sī, kā sàng-sò͘ hoat-siā-sòaⁿ iōng chhiⁿ-sek kah nâ-sek piáu-sī, án-ni ē-tàng hō͘ Abell 7 khòaⁿ--khí-lâi ū chi̍t ê khah chū-jiân ê hêng-thé.
Nā bô, i si̍t-chāi sī siūⁿ àm ah, soah khòaⁿ bē-tio̍h.
Kiâⁿ-chhiⁿ-hêng seng-hûn sī hêng-chhiⁿ ián-hòa kàu siōng bōe, chi̍t ê chiok té ê kai-tōaⁿ.
Lán ê Thài-iông koh kòe 50 ek nî liáu-āu, mā ē piàn-chò án-ni.
Tī kiâⁿ-chhiⁿ-hêng seng-hûn ê tiong-sim, ē ū chi̍t lia̍p chhiūⁿ Thài-iông chit khoán ê hêng-chhiⁿ, kā i ê gōa-chân tōa-khì sak--chhut-khì.
Lán kó͘-kè kóng, kiâⁿ-chhiⁿ-hêng seng-hûn Abell 7 èng-kai ū 2 bān hòe ah.
I ê tiong-sim hêng-chhiⁿ tō-sī siòng-phìⁿ tiong-ng hit lia̍p khah àm ê pe̍h-é-chhiⁿ, chha-put-to ū 100 ek hòe ah.</p><h2 id=kip-kiânn-tshinn-hîng-sing-hûn-abell-7>[KIP] Kiânn-tshinn-hîng sing-hûn Abell 7</h2><p>Kiânn-tshinn-hîng sing-hûn Abell 7 m̄-sī kài kng, i lī lán ū 1800 kng-nî hn̄g, tī La̍h-hōo-tsō lâm-hong ê thòo-á sing-tsō, Thian-thòo-tsō lāi-té.
Abell 7 sī tsit tiunn tshim-khong bōng-uán-kiànn iánn-siōng ê tsú-kak, i ê pinn-á ū Gîn-hô lāi-té ê hîng-tshinn, sī-suànn-hong-hiòng ū iâu-uán ê puē-kíng sing-hē.
I ê kiat-kòo sī tsi̍t ê kán-tan ê inn-kiû-hîng, ti̍t-kìng tsha-put-to sī 8 kng-nî khuah.
Sī kóng, inn-kiû-hîng lāi-té bí-lē ho̍k-tsa̍p ê sè-tsiat, ài iōng e̍h-pîn lū-kiànn tsiah khuànn-ē-tio̍h.
Lán kā tsuí-sòo huat-siā-suànn iōng âng-sik lâi piáu-sī, kā sàng-sòo huat-siā-suànn iōng tshinn-sik kah nâ-sik piáu-sī, án-ni ē-tàng hōo Abell 7 khuànn--khí-lâi ū tsi̍t ê khah tsū-jiân ê hîng-thé.
Nā bô, i si̍t-tsāi sī siūnn àm ah, suah khuànn bē-tio̍h.
Kiânn-tshinn-hîng sing-hûn sī hîng-tshinn ián-huà kàu siōng buē, tsi̍t ê tsiok té ê kai-tuānn.
Lán ê Thài-iông koh kuè 50 ik nî liáu-āu, mā ē piàn-tsò án-ni.
Tī kiânn-tshinn-hîng sing-hûn ê tiong-sim, ē ū tsi̍t lia̍p tshiūnn Thài-iông tsit khuán ê hîng-tshinn, kā i ê guā-tsân tuā-khì sak--tshut-khì.
Lán kóo-kè kóng, kiânn-tshinn-hîng sing-hûn Abell 7 ìng-kai ū 2 bān huè ah.
I ê tiong-sim hîng-tshinn tō-sī siòng-phìnn tiong-ng hit lia̍p khah àm ê pe̍h-é-tshinn, tsha-put-to ū 100 ik huè ah.</p><h2 id=english-planetary-nebula-abell-7>[English] Planetary Nebula Abell 7</h2><p>Very faint planetary nebula Abell 7 is some 1,800 light-years distant, just south of Orion in planet Earth's skies in the constellation <a href=http://www.allthesky.com/constellations/big/lepus28vm-b.jpg>Lepus, The Hare</a>.
Surrounded by Milky Way stars and near the line-of-sight to distant background galaxies, its <a href=http://arxiv.org/abs/1210.6226>generally</a> simple spherical shape, about 8 light-years in diameter, is outlined in <a href=http://www.waid-observatory.com/abell-7-2022-02-20-HOO.html>this deep telescopic image</a>.
Within its confines are beautiful, more complex details enhanced by the use of <a href=https://apod.nasa.gov/apod/ap111013.html>narrowband</a> filters.
Emission from hydrogen is shown in reddish hues with oxygen emission mapped to green and blue colors, giving Abell 7 a natural appearance that would otherwise be much too faint to be appreciated <a href=https://apod.nasa.gov/apod/ap100506.html>by eye</a>.
A <a href=http://en.wikipedia.org/wiki/Planetary_nebula>planetary nebula</a> represents a very brief final phase in stellar evolution that our own Sun will experience 5 billion <a href=http://www.futuretimeline.net/beyond.htm>years hence</a>, as the nebula's central, once sun-like star shrugs off its outer layers.
Abell 7 itself is estimated to be 20,000 years old.
Its central star is seen here as a <a href=https://www.nasa.gov/feature/goddard/2019/citizen-scientist-finds-ancient-white-dwarf-star-encircled-by-puzzling-rings>fading white dwarf</a> some 10 billion years old.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>行星形星雲</td><td>kiâⁿ-chhiⁿ-hêng seng-hûn</td><td>kiânn-tshinn-hîng sing-hûn</td><td>行星狀星雲</td><td>planetary nebula</td></tr><tr><td>Abell 7</td><td>Abell chhit</td><td>Abell tshit</td><td>Abell 7</td><td>Abell 7</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>天兔座</td><td>Thian-thò͘-chō</td><td>Thian-thòo-tsō</td><td>天兔座</td><td>Lepus</td></tr><tr><td>狹頻</td><td>e̍h-pîn</td><td>e̍h-pîn</td><td>狹頻</td><td>narrowband</td></tr><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filter</td></tr><tr><td>恆星演化</td><td>hêng-chhiⁿ ián-hòa</td><td>hîng-tshinn ián-huà</td><td>恆星演化</td><td>stellar evolution</td></tr><tr><td>白矮星</td><td>pe̍h-é-chhiⁿ</td><td>pe̍h-é-tshinn</td><td>白矮星</td><td>white dwarf</td></tr><tr><td>視線方向</td><td>sī-sòaⁿ-hong-hiòng</td><td>sī-suànn-hong-hiòng</td><td>視線方向</td><td>line-of-sight</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>酸素</td><td>sǹg-sò͘</td><td>sǹg-sòo</td><td>氧</td><td>oxygen</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emission</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250305/>昨昏 ê 圖：七姑星星團 kah 加州星雲</a>
</span><span class=post_next><a href=https://apod.tw/daily/20250310/>明仔載 ê 圖：NGC 1499：加州星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>