<!doctype html><html lang=en><head><title>仙后座 a ê 輪迴 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙后座 A ê 輪迴"><meta property="og:description" content="佇銀河內底 ê 大質量恆星，in ê 一生活甲有夠精彩 ê 啦！"><meta property="og:url" content="https://apod.tw/daily/20210123/"><meta property="og:image" content="https://apod.nasa.gov/apod/image/2101/Chandrafirstlight_0_1024.jpg"><link rel=canonical href=https://apod.tw/daily/20210123/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>23. January 2021</p><h1 class=post_title>仙后座 A ê 輪迴</h1><div class=post_body><div class=post_inner><img src=https://apod.nasa.gov/apod/image/2101/Chandrafirstlight_0_1024.jpg alt=/home/runner/work/apod-taigi.github.io/apod-taigi.github.io/content/daily/2021/01/20210123.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210123.html>Recycling Cassiopeia A</a></li><li>影像來源：X 光 - <a href=https://www.nasa.gov/>NASA</a>, <a href=http://chandra.harvard.edu/>CXC</a>, <a href=http://chandra.harvard.edu/>SAO</a>; 可見光 - <a href=http://www.stsci.edu/>NASA,STScI</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cklgjjgr7f56l08929qutskie height=180 width=500 frameborder=0 scrolling=no></iframe></div><h2 id=漢羅仙后座-a-ê-輪迴>[漢羅] 仙后座 A ê 輪迴</h2><p>佇銀河內底 ê 大質量恆星，in ê 一生活甲有夠精彩 ê 啦！代先 ùi 宇宙雲海開始崩塌。煞落來 kā in ê 核子反應爐點予著，才會使 tī 核心製造重元素。燒幾仔百萬年了後，<a href=https://apod.nasa.gov/apod/ap190801.html>這寡燒出來 ê 重元素</a>，用爆炸 ê 方式，噴轉去星際空間，閣開始製造新 ê 恆星。這个脹風 ê 雲屑仔 to̍h 是仙后座 A。這代表恆星 ê 性命週期已經行到上尾 ê 坎站矣。超新星爆炸會產生超新星殘骸。佇 350 年前，to̍h 有人 <a href=http://spider.seds.org/spider/Vars/casA.html>佇地球看著伊發 ê 光矣</a>。是講，這个光到地球進前，to̍h 愛先行 1 萬 1 千年才會到。這張 <a href=https://www.nasa.gov/mission_pages/chandra/images/the-latest-look-at-first-light-from-chandra.html>假色影像</a>，是 kā Chandra X 光衛星天文台 ê X 光影像 kah 哈伯太空望遠鏡 ê 可見光影像組合起來 ê。看會著殘骸內底猶閣燒滾滾 ê 雲絲佮雲瘤。用仙后座 A ê 距離來推算，這个殘骸差不多有 30 光年闊。<a href=https://arxiv.org/abs/1111.7316>為著欲予天文學者了解</a> 銀河內底 ê <a href=https://apod.nasa.gov/apod/ap171119.html>恆星成份</a> sī 按怎循環 ê，這張影像 to̍h kā 幾个仔元素發出來 ê 高能 X 光發射線，用無仝色來 kā 標注。紅色是珪素，黃色是硫磺，青色是鈣，茄仔色是鐵，藍色是猶閣咧脹風 ê 爆炸波。佇中央附近 ê <a href=https://apod.nasa.gov/apod/ap170501.html>光點</a> 是中子星。伊是一个痟密、ùi 大質量恆星核崩塌 ê 殘骸。</p><h2 id=poj-sian-hiō-chō-a-ê-lûn-hôe>[POJ] Sian-hiō-chō A ê lûn-hôe</h2><p>Tī Gîn-hô lāi-té ê tōa-chit-liōng hêng-chhiⁿ, in ê it-seng oa̍h kah ū-kàu cheng-chhái ê lah! Tāi-seng ùi ú-tiū-hûn-hái khai-sí pang-thap. Soah--lo̍h-lâi kā in ê he̍k-chú-hoán-èng-lô͘ tiám hō͘ to̍h, chiah ē-sái tī he̍k-sim chè-chō tāng-goân-sò͘. Sio kúi-ā-pah-bān nî liáu-āu, chit-kóa sio--chhut-lâi ê tāng-goân-sò͘, iōng po̍k-chà ê hong-sek, phùn-tńg-khì seng-chè khong-kan, koh khai-sí chè-chō sin ê hêng-chhiⁿ. Chit-ê tiùⁿ-hong ê hûn-sap-á to̍h sī Sian-hiō-chō A. Che tāi-piáu hêng-chhiⁿ ê sìⁿ-miā-chiu-kî í-keng kiâⁿ-kàu siāng-bóe ê khám-chām ah. Chhiau-sin-seng-po̍k-chà ē sán-seng chhiau-sin-seng-chân-hâi. Tī saⁿ-pah-gō͘-cha̍p nî-chêng, to̍h ū-lâng tī tē-kiû khòaⁿ-tio̍h i hoat-ê-kng ah. Sī-kóng, chit-ê-kng kàu tē-kiû chìn-chêng, to̍h ài seng kiâⁿ chi̍t-bān-chi̍t-chheng nî chiah ē kàu. Chit-tiuⁿ ké-sek iáⁿ-siōng, sī kā Chandra X-kng-ūi-chhiⁿ-bōng-oán-kiàⁿ ê X-kng iáⁿ-siōng kah Ha-peh-thài-khong-bōng-oán-kiàⁿ ê khó-kiàn-kng iáⁿ-siōng cho͘-ha̍p--khì-lâi-ê. Khòaⁿ-ē-tio̍h chân-hâi lāi-té iáu-koh sio-kún-kún ê hûn-si kah hûn-liû. Iōng Sian-hiō-chō A ê kū-lî lâi thui-sǹg, chit-ê chân-hâi chha-put-to ū saⁿ-cha̍p kng-nî khoah. Ūi-tio̍h beh hō͘ thian-bûn-ha̍k-chiá liáu-kái Gîn-hô lāi-té--ê hêng-chhiⁿ sêng-hūn sī án-ná sûn-khoân--ê, chit-tiuⁿ iáⁿ-siōng to̍h kā kúi-ê-á goân-sò͘ hoat--chhut-lâi ê ko-lêng X-kng hoat-siā-sòaⁿ, iōng bô-kâng sek lâi kā piau-chù. Âng-sek sī ke-sò͘, n̂g-sek sī liû-hông, chheⁿ-sek sī kài, kiô-á-sek sī thih, nâ-sek sī iáu-koh-leh tiùⁿ-hong ê po̍k-chà-pho. Tī tiong-ng hù-kīn ê kng-tiám sī tiong-chú-chhiⁿ. I sī chi̍t-ê siáu-ba̍t, ùi tōa-chit-liōng hêng-chhiⁿ-he̍k pang-thap ê chân-hâi.</p><h2 id=kipsian-hiō-tsō-a-ê-lûn-huê>[KIP] Sian-hiō-tsō A ê lûn-huê</h2><p>Tī Gîn-hô lāi-té ê tuā-tsit-liōng hîng-tshinn, in ê it-sing ua̍h kah ū-kàu tsing-tshái ê lah! Tāi-sing uì ú-tiū-hûn-hái khai-sí pang-thap. Suah--lo̍h-lâi kā in ê hi̍k-tsú-huán-ìng-lôo tiám hōo to̍h, tsiah ē-sái tī hi̍k-sim tsè-tsō tāng-guân-sòo. Sio kuí-ā-pah-bān nî liáu-āu, tsit-kuá sio--tshut-lâi ê tāng-guân-sòo, iōng po̍k-tsà ê hong-sik, phùn-tńg-khì sing-tsè khong-kan, koh khai-sí tsè-tsō sin ê hîng-tshinn. Tsit-ê tiùnn-hong ê hûn-sap-á to̍h sī Sian-hiō-tsō-A. Tse tāi-piáu hîng-tshinn ê sìnn-miā-tsiu-kî í-king kiânn-kàu siāng-bué ê khám-tsām ah. Tshiau-sin-sing-po̍k-tsà ē sán-sing tshiau-sin-sing-tsân-hâi. Tī sann-pah-gōo-tsa̍p nî-tsîng, to̍h ū-lâng tī tē-kiû khuànn-tio̍h i huat-ê-kng ah. Sī-kóng, tsit-ê-kng kàu tē-kiû tsìn-tsîng, to̍h ài sing kiânn tsi̍t-bān-tsi̍t-tshing nî tsiah ē kàu. Tsit-tiunn ké-sik iánn-siōng, sī kā Tsandra X-kng-uī-tshinn-bōng-uán-kiànn ê X-kng iánn-siōng kah Ha-peh-thài-khong-bōng-uán-kiànn ê khó-kiàn-kng iánn-siōng tsoo-ha̍p--khì-lâi-ê. Khuànn-ē-tio̍h tsân-hâi lāi-té iáu-koh sio-kún-kún ê hûn-si kah hûn-lîu. Iōng Sian-hiō-tsō A ê kū-lî lâi thui-sǹg, tsit-ê tsân-hâi tsha-put-to ū sann-tsa̍p kng-nî khuah. Uī-tio̍h beh hōo thian-bûn-ha̍k-tsiá liáu-kái Gîn-hô lāi-té--ê hîng-tshinn sîng-hūn sī án-ná sûn-khuân--ê, tsit-tiunn iánn-siōng to̍h kā kuí-ê-á guân-sòo huat--tshut-lâi ê ko-lîng X-kng huat-siā-suànn, iōng bô-kâng sik lâi kā piau-tsù. Âng-sik sī ke-sòo, n̂g-sik sī liû-hông, tshenn-sik sī kài, kiô-á-sik sī thih, nâ-sik sī iáu-koh-leh tiùnn-hong ê po̍k-tsà-pho. Tī tiong-ng hù-kīn ê kng-tiám sī tiong-tsú-tshinn. I sī tsi̍t-ê siáu-ba̍t, uì tuā-tsit-liōng hîng-tshinn-hi̍k pang-thap ê tsân-hâi.</p><h2 id=englishrecycling-cassiopeia-a>[English] Recycling Cassiopeia A</h2><p>Massive stars in our Milky Way Galaxy live spectacular lives. Collapsing from vast cosmic clouds, their nuclear furnacesignite and create heavy elements in their cores.After a few million years, the <a href=https://apod.nasa.gov/apod/ap190801.html>enriched material</a> is blastedback into interstellar space where star formation can begin anew.The expanding debris cloud known as Cassiopeia A is an exampleof this final phase of the stellar life cycle.Light from the explosion which created this supernova remnantwould have been first <a href=http://spider.seds.org/spider/Vars/casA.html>seenin planet Earth's sky</a> about 350 years ago,although it took that light about 11,000 years to reach us. <a href=https://www.nasa.gov/mission_pages/chandra/images/the-latest-look-at-first-light-from-chandra.html>This false-color image, composed of X-ray and optical image data</a> from the Chandra X-ray Observatory and Hubble Space Telescope,shows the still hot filaments and knots in the remnant.It spans about 30 light-years at the estimated distance of Cassiopeia A.High-energy X-ray emission from specific elements has been color coded,silicon in red, sulfur in yellow, calcium in greenand iron in purple, to help <a href=https://arxiv.org/abs/1111.7316>astronomers explore</a> the recycling of our galaxy's <a href=https://apod.nasa.gov/apod/ap171119.html>star stuff</a> .Still expanding, the outer blast wave is seen in blue hues. <a href=https://apod.nasa.gov/apod/ap170501.html>The bright speck</a> near the center is a neutron star,the incredibly dense, collapsed remains of the massive stellar core.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>崩塌</td><td>pang-thap</td><td>pang-thap</td><td>崩塌</td><td>collapse</td></tr><tr><td>核子反應爐</td><td>he̍k-chú-hoán-èng-lô͘</td><td>hi̍k-tsú-huán-ìng-lôo</td><td>核子反應爐</td><td>nuclear furnace</td></tr><tr><td>重元素</td><td>tāng-goân-sò͘</td><td>tāng-guân-sòo</td><td>重元素</td><td>heavy element（除了 H 以外攏是重元素）</td></tr><tr><td>仙后座 A</td><td>Sian-hiō-chō A</td><td>Sian-hiō-tsō A</td><td>仙后座 A</td><td>Cassiopeia A</td></tr><tr><td>超新星爆炸</td><td>chhiau-sin-seng-po̍k-chà</td><td>tshiau-sin-sing-po̍k-tsà</td><td>超新星爆炸</td><td>supernova explosion</td></tr><tr><td>超新星殘骸</td><td>chhiau-sin-seng-chân-hâi</td><td>tshiau-sin-sing-tsân-hâi</td><td>超新星殘骸</td><td>supernova remnant</td></tr><tr><td>Chandra X 光衛星天文台</td><td>Chandra X-kng ūi-chhiⁿ-thian-bûn-tâi</td><td>Chandra X-kng uī-tshinn-thian-bûn-tâi</td><td>Chandra X 光衛星天文台</td><td>Chandra X-ray Observatory</td></tr><tr><td>哈伯太空望遠鏡</td><td>Ha-peh-thài-khong-bōng-oán-kiàⁿ</td><td>Ha-peh-thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>珪素</td><td>ke-sò͘</td><td>ke-sòo</td><td>矽</td><td>silicon</td></tr><tr><td>矽</td><td>sia̍k</td><td>sia̍k</td><td>矽</td><td>silicon</td></tr><tr><td>硫</td><td>liû</td><td>liû</td><td>硫</td><td>sulfur</td></tr><tr><td>鈣</td><td>kài</td><td>kài</td><td>鈣</td><td>calcium</td></tr><tr><td>鐵</td><td>thih</td><td>thih</td><td>鐵</td><td>iron</td></tr><tr><td>中子星</td><td>tiong-chú-chhiⁿ</td><td>tiong-tsú-tshinn</td><td>中子星</td><td>neutron star</td></tr><tr><td>恆星核</td><td>hêng-chhiⁿ-he̍k</td><td>hîng-tshinn-hi̍k</td><td>恆星核</td><td>stellar core</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210122/>昨昏 ê 圖：銀河環</a>
</span><span class=post_next><a href=https://apod.tw/daily/20210124/>明仔載 ê 圖：厝邊 ê 大質量捲螺仔星系 NGC 2841</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>