<!doctype html><html lang=en><head><title>泰坦： kā 土星閘牢 ê 衛星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="泰坦：Kā 土星閘牢 ê 衛星"><meta property="og:description" content="To̍h 親像地球仝款，土星上大粒 ê 衛星泰坦嘛去予土星鎖牢，tùi 土星同步自轉矣。"><meta property="og:url" content="https://apod.tw/daily/20210109/"><meta property="og:image" content="https://apod.nasa.gov/apod/image/2101/PIA19642Titan1024.jpg"><link rel=canonical href=https://apod.tw/daily/20210109/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. January 2021</p><h1 class=post_title>泰坦：Kā 土星閘牢 ê 衛星</h1><div class=post_body><div class=post_inner><img src=https://apod.nasa.gov/apod/image/2101/PIA19642Titan1024.jpg alt=/home/runner/work/apod-taigi.github.io/apod-taigi.github.io/content/daily/2021/01/20210109.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210109.html>Titan: Moon over Saturn</a></li><li>影像來源：<a href=https://www.nasa.gov/>NASA</a>, <a href=http://www.jpl.nasa.gov/>JPL-Caltech</a>, <a href=http://www.spacescience.org/index.php>Space Science Institute</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cko1nzn0p1a050800nfpfb150 height=180 width=500 frameborder=0 scrolling=no></iframe></div><h2 id=漢羅-泰坦kā-土星閘牢-ê-衛星>[漢羅] 泰坦：Kā 土星閘牢 ê 衛星</h2><p>To̍h 親像地球仝款，<a href=https://solarsystem.nasa.gov/moons/saturn-moons/titan/in-depth/>土星上大粒 ê 衛星泰坦</a> 嘛去予土星鎖牢，tùi 土星同步自轉矣。這張 <a href=https://photojournal.jpl.nasa.gov/catalog/PIA19642>拼鬥影像</a> 是 2012 年 5 月 ê 時陣 Cassini 太空船 tī 土星 ê 後壁面翕 ê ，to̍h 是 tī <a href=https://apod.nasa.gov/apod/ap161230.html>永遠看</a> 袂著有環 ê 氣態巨行星 ê 彼爿面。泰坦是 <a href=https://apod.nasa.gov/apod/ap141124.html>太陽系</a> 內底唯一一粒有厚厚 ê 大氣層 ê 衛星。嘛是太陽系內底，除了地球以外，唯一一粒定定 tī 表面有液體，而且 kah 地球仝款，是一个有 <a href=https://apod.nasa.gov/apod/ap110401.html>落雨</a> kah 蒸發循環 ê 所在。Tī Cassini 太空船面頂看，這粒直徑 5000 公里闊 ê 衛星 kā 土星 ê 環 kah 雲閘牢矣！你閣看會著泰坦高層大氣 ê 雲霧。Tī <a href=https://photojournal.jpl.nasa.gov/catalog/PIA20713>中央附近</a> ê 暗沙崙區叫做 <a href=https://solarsystem.nasa.gov/resources/17499/dunes-of-shangri-la-on-titan/>香格里拉</a>。Cassini 太空船送去泰坦 ê Huygens 探測船，是 <a href=https://apod.nasa.gov/apod/ap150116.html>登陸</a> <a href=https://apod.nasa.gov/apod/ap150116.html>太空船</a> 內底 離地球上遠 ê。伊上尾 to̍h tī 影像中央下跤 ê 倒爿安息。</p><h2 id=poj-thài-thàn-kā-thó-chhiⁿ-chah-tiâu-ê-ūi-chhiⁿ>[POJ] Thài-thàn: Kā Thó͘-chhiⁿ cha̍h-tiâu ê ūi-chhiⁿ</h2><p>To̍h chhin-chhiūⁿ tē-kiû kāng-khoán, Thó͘-chhiⁿ siāng-tōa-lia̍p ê ūi-chhiⁿ Thài-thàn mā khì-hō͘ Thó͘-chhiⁿ só-tiâu, tùi Thó͘-chhiⁿ tông-pō͘-chū-choán ah. Chit-tiuⁿ pheng-tàu iáⁿ-siōng si jī-khòng-it-jí nî gō͘ goe̍h ê sî-chūn Cassini Thài-khong-chûn tī Thó͘-chhiⁿ ê āu-piah-bīn hip ê, to̍h sī tī éng-oán khòaⁿ-bē-tio̍h ū-khoân ê khì-thài kū-kiâⁿ-chhiⁿ ê hit-pêng-bīn. Thài-thàn sī thài-iông-hē lāi-té ûi-it chi̍t-lia̍p ū kāu-kāu-ê tōa-khì-chân ê ūi-chhiⁿ. Mā-sī thài-iông-hē lāi-té, tû-liáu tē-kiû í-gōa, ûi-it chi̍t-lia̍p tiāⁿ-tiāⁿ tī piáu-bīn ū e̍k-thé, jî-chhiáⁿ kah tē-kiû kāng-khoán, sī chi̍t-ê ū lo̍h-hō͘ kah cheng-hoat sûn-khoân ê só͘-chāi. Tī Cassini thài-khong-chûn bīn-téng khòaⁿ, chit-lia̍p ti̍t-kèng gō͘-chheng kong-lí khoah ê ūi-chhiⁿ kā thó͘-chhiⁿ ê khoân kah hûn cha̍h-tiâu ah! Lí koh khòaⁿ-ē-tio̍h Thài-thàn ko-chân tōa-khì ê hûn-bū. Tī tiong-ng hù-kūn ê àm soa-lūn khu kiò-chò Hiang-keh-lí-la. Cassini thài-khong-chûn sàng-khì Thài-thàn ê Huygens thàm-chhek-chûn, sī teng-lio̍k thài-khong-chûn lāi-té lî tē-kiû siāng-hn̄g ê. I siāng-bóe to̍h tī siòng-phìⁿ tiong-ng ē-kha ê tó-pêng an-se̍k.</p><h2 id=kip-thài-thàn-kā-thóo-tshinn-tsah-tiâu-ê-ūi-tshinn>[KIP] Thài-thàn: Kā Thóo-tshinn tsa̍h-tiâu ê ūi-tshinn</h2><p>To̍h tshin-tshiūnn tē-kiû kāng-khuán, Thóo-tshinn siāng-tuā-lia̍p ê uī-tshinn Thài-thàn mā khì-hōo Thóo-tshinn só-tiâu, tuì Thóo-tshinn tông-pōo-tsū-tsuán ah. Tsit-tiunn phing-tàu iánn-siōng si jī-khòng-it-jí nî gōo gue̍h ê sî-tsūn Cassini Thài-khong-tsûn tī Thóo-tshinn ê āu-piah-bīn hip ê, to̍h sī tī íng-uán khuànn-bē-tio̍h ū-khuân ê khì-thài kū-kiânn-tshinn ê hit-pîng-bīn. Thài-thàn sī thài-iông-hē lāi-té uî-it tsi̍t-lia̍p ū kāu-kāu-ê tuā-khì-tsân ê uī-tshinn. Mā-sī thài-iông-hē lāi-té, tû-liáu tē-kiû í-guā, uî-it tsi̍t-lia̍p tiānn-tiānn tī piáu-bīn ū i̍k-thé, jî-tshiánn kah tē-kîu kāng-khuán, sī tsi̍t-ê ū lo̍h-hōo kah tsing-huat sûn-khuân ê sóo-tsāi. Tī Cassini thài-khong-tsûn bīn-tíng khuànn, tsit-lia̍p ti̍t-kìng gōo-tshing kong-lí khuah ê uī-tshinn kā thóo-tshinn ê khuân kah hûn tsa̍h-tiâu ah! Lí koh khuànn-ē-tio̍h Thài-thàn ko-tsân tuā-khì ê hûn-bū. Tī tiong-ng hù-kūn ê àm sua-lūn khu kiò-tsò Hiang-keh-lí-la. Cassini thài-khong-tsûn sàng-khì Thài-thàn ê Huygens thàm-tshik-tsûn, sī ting-lio̍k thài-khong-tsûn lāi-té lî tē-kîu siāng-hn̄g ê. I siāng-bué to̍h tī siòng-phìnn tiong-ng ē-kha ê tó-pîng an-si̍k.</p><h2 id=englishtitan-moon-over-saturn>[English] Titan: Moon over Saturn</h2><p>Like Earth's moon, <a href=https://solarsystem.nasa.gov/moons/saturn-moons/titan/in-depth/>Saturn's largest moon Titan</a> is locked in synchronous rotation. <a href=https://photojournal.jpl.nasa.gov/catalog/PIA19642>This mosaic</a> of images recorded by the Cassini spacecraft in May of 2012shows its anti-Saturn side, the side <a href=https://apod.nasa.gov/apod/ap161230.html>always facing</a> away from theringed gas giant.The only moon in the solar system with a dense atmosphere,Titan is the only <a href=https://apod.nasa.gov/apod/ap141124.html>solar system world</a> besides Earth known tohave standing bodies of liquid on its surface and an earthlikecycle of <a href=https://apod.nasa.gov/apod/ap110401.html>liquid rain</a> and evaporation.Its high altitude layer of atmospheric haze is evident in the Cassiniview of the 5,000 kilometer diameter moon over Saturn's rings and cloudtops. <a href=https://photojournal.jpl.nasa.gov/catalog/PIA20713>Near centeris</a> the dark dune-filled region known as <a href=https://solarsystem.nasa.gov/resources/17499/dunes-of-shangri-la-on-titan/>Shangri-La</a> .The Cassini-delivered Huygens probe rests below and left of center,after the <a href=https://apod.nasa.gov/apod/ap150116.html>most distant landing</a> for a spacecraft from Earth.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>泰坦</td><td>Thài-thàn</td><td>Thài-thàn</td><td>泰坦</td><td>Titan</td></tr><tr><td>同步自轉</td><td>tông-pō͘-chū-choán</td><td>tông-pōo-tsū-tsuán</td><td>同步自轉</td><td>synchronous rotation</td></tr><tr><td>拼鬥影像</td><td>pheng-tàu iáⁿ-siōng</td><td>phing-tàu iánn-siōng</td><td>拼接而成的組合影像</td><td>mosaic image</td></tr><tr><td>氣態巨行星</td><td>khì-thài kū-kiâⁿ-chhiⁿ</td><td>khì-thài kū-kiânn-tshinn</td><td>氣態巨行星</td><td>gas giant</td></tr><tr><td>濃厚</td><td>lông-hō͘</td><td>lông-hōo</td><td>濃厚</td><td>dense</td></tr><tr><td>大氣層</td><td>tōa-khì-chân</td><td>tuā-khì-tsân</td><td>大氣層</td><td>atmosphere</td></tr><tr><td>有環 ê 氣態巨行星</td><td>ū-khoân-ê khì-thài kū-kiâⁿ-chhiⁿ</td><td>ū-khuân-ê khì-thài kū-kiânn-tshinn</td><td>環系氣態巨行星</td><td>ringed gas giant</td></tr><tr><td>液體</td><td>e̍k-thé</td><td>i̍k-thé</td><td>液體</td><td>liquid</td></tr><tr><td>蒸發</td><td>cheng-hoat</td><td>tsing-huat</td><td>蒸發</td><td>evaporation</td></tr><tr><td>Cassini 太空船</td><td>Khah-si-nî thài-khong-chûn</td><td>Khah-si-nî thài-khong-tsûn</td><td>卡西尼太空船</td><td>Cassini spacecraft</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>高海拔層</td><td>ko-hái-poa̍t-chân</td><td>ko-hái-pua̍t-tsân</td><td>高海拔層</td><td>high altitude layer</td></tr><tr><td>雲霧</td><td>bông-bū</td><td>bông-bū</td><td>霧霾</td><td>haze</td></tr><tr><td>香格里拉</td><td>Hiáng-keh-lí-la</td><td>Hiáng-keh-lí-la</td><td>香格里拉</td><td>Shangri-La</td></tr><tr><td>Huygens 探測船</td><td>Hūi-kiⁿ-su thàm-chhek-chûn</td><td>Huī-kinn-su thàm-tshik-tsûn</td><td>惠更斯探測船</td><td>Huygens probe</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210108/>昨昏 ê 圖：NGC 1365：壯麗 ê 宇宙島</a>
</span><span class=post_next><a href=https://apod.tw/daily/20210110/>明仔載 ê 圖：R136 星團大出</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>