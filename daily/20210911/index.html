<!doctype html><html lang=en><head><title>土星 ê 暗暝 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="土星 ê 暗暝"><meta property="og:description" content="毋閣這个遮爾美麗 ê 土星環 kah 土星暗暝，是無可能 tī 倚太陽這爿 ê 望遠鏡翕著，是愛 ùi 另外彼爿才有法度翕。"><meta property="og:url" content="https://apod.tw/daily/20210911/"><meta property="og:image" content="https://apod.nasa.gov/apod/fap/image/2109/LastRingPortrait_Cassini_1080.jpg"><link rel=canonical href=https://apod.tw/daily/20210911/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. September 2021</p><h1 class=post_title>土星 ê 暗暝</h1><div class=post_body><div class=post_inner><img src=https://apod.nasa.gov/apod/fap/image/2109/LastRingPortrait_Cassini_1080.jpg alt=/home/runner/work/apod-taigi.github.io/apod-taigi.github.io/content/daily/2021/09/20210911.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210911.html>Saturn at Night</a></li><li>影像來源：<a href=https://www.nasa.gov/>NASA</a>, <a href=http://www.jpl.nasa.gov>JPL-Caltech</a>, <a href=http://www.spacescience.org/index.php>Space Science Institute</a>, <a href=https://plus.google.com/+MindaugasMacijauskas>Mindaugas Macijauskas</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckucuwpp10ma40838feoc9eys height=180 width=500 frameborder=0 scrolling=no></iframe></div><h2 id=漢羅-土星-ê-暗暝>[漢羅] 土星 ê 暗暝</h2><p>土星 tī 地球 ê 夜空 <a href=https://earthsky.org/brightest-stars/solitary-fomalhaut-guards-the-southern-sky/>猶是遮爾光</a>。
伊美麗 ê 望遠鏡景色 kah 美麗 ê 土星環定定予伊 tī <a href=https://nightsky.jpl.nasa.gov/clubs-and-events.cfm>天星晚會</a> 內底成做主角。
毋閣這个遮爾美麗 ê 土星環 kah 土星暗暝，是無可能 tī 倚太陽這爿 ê 望遠鏡翕著，是愛 ùi 另外彼爿才有法度翕。
因為倚太陽這爿干焦有法度看著 <a href=https://spacetelescope.org/news/heic1917/>土星 ê 日時</a>。
事實上，這張土星影像是 Cassini 太空船 <a href=https://apod.nasa.gov/apod/ap170926.html>翕 ê</a>。
這是土星去予薄薄 ê 太陽光照甲親像新月 kah 無照著光 ê 土星暗暝。
In ê 烏影 to̍h 投射 tī 闊 koh 複雜 ê 土星環系統。
Cassini 是地球送去 ê 機器人太空船，伊踅土星 13 冬了後，tī 2017 年 9 月 15 駛入去這粒氣態巨行星 ê 大氣層。
這張宏偉 ê 拼鬥影像是 kā Cassini 闊幅 kha-mé-lah tī 伊 <a href=https://solarsystem.nasa.gov/missions/cassini/the-journey/the-grand-finale/>落入去土星</a> 進前 2 工記錄 ê 相片組合起來 ê。
咱無機會閣看著土星 ê 暗暝矣，除非閣有 <a href=https://www.nasa.gov/press-release/nasas-dragonfly-will-fly-around-titan-looking-for-origins-signs-of-life>另外一台 ùi 地球送去 ê 太空船</a> 踅土星 leh 行。</p><h2 id=poj-thó-chhiⁿ-ê-àm-mî>[POJ] Thó͘-chhiⁿ ê àm-mî</h2><p>Thó͘-chhiⁿ tī Tē-kiû ê iā-khong iáu-sī chiah-nī kng.
I bí-lē ê bōng-oán-kiàⁿ kéng-sek kah bí-lē ê Thó͘-chhiⁿ-khoân tiāⁿ-tiāⁿ hō͘ i tī thiⁿ-chhiⁿ boán-hōe lāi-té chiâⁿ-chò chú-kak.
M̄-koh chit-ê chiah-nī bí-lē ê Thó͘-chhiⁿ-khoân kah Thó͘-chhiⁿ àm-mî, sī bô-khó-lêng tī óa thài-iông chit-pêng ê bōng-oán-kiàⁿ hip-tio̍h, sī ài ùi lēng-gōa hit-pêng chiah ū-hoat-tō͘ hip.
In-ūi óa thài-iông chit-pêng kan-na ū-hoat-tō͘ khòaⁿ-tio̍h Thó͘-chhiⁿ ê ji̍t--sî.
Sū-si̍t-siōng, chit-tiuⁿ Thó͘-chhiⁿ iáⁿ-siōng sī Cassini thài-khong-chûn hip--ê.
Che sī Thó͘-chhiⁿ khì hō͘ po̍h-po̍h ê thài-iông-kng chiò-kah chhiⁿ-chhiūⁿ sin-goe̍h kah bô chiò-tio̍h-kng ê Thó͘-chhiⁿ àm-mî.
In ê o͘-iáⁿ to̍h tâu-siā tī khoah koh ho̍k-cha̍p ê Thó͘-chhiⁿ-khoân hē-thóng.
Cassini sī Tē-kiû sàng--khì ê ke-khì-lâng thài-khong-chûn, i se̍h Thó͘-chhiⁿ cha̍p-saⁿ tang liáu-āu, tī jī-khòng-it-chhit nî káu goe̍h cha̍p-gō͘ sái-ji̍p-khì chit-lia̍p khì-thài kū-kiâⁿ-chhiⁿ ê tōa-khì-chân.
Chit-tiuⁿ hông-úi ê pheng-tàu-iáⁿ-siōng sī kā Cassini khoah-pak kha-mé-lah tī i la̍k-ji̍p-khì Thó͘-chhiⁿ chìn-chêng nn̄g-kang kì-lo̍k ê siòng-phìⁿ cho͘-ha̍p--khí-lâi ê.
Lán bô ki-hōe koh khòaⁿ-tio̍h Thó͘-chhiⁿ ê àm-mî ah, tî-hui koh ū lēng-gōa chi̍t-tâi ùi Tē-kiû sàng--khì ê thài-khong-chûn se̍h Thó͘-chhiⁿ leh kiâⁿ.</p><h2 id=kip-thóo-tshinn-ê-àm-mî>[KIP] Thóo-tshinn ê àm-mî</h2><p>Thóo-tshinn tī Tē-kiû ê iā-khong iáu-sī tsiah-nī kng.
I bí-lē ê bōng-uán-kiànn kíng-sik kah bí-lē ê Thóo-tshinn-khuân tiānn-tiānn hōo i tī thinn-tshinn buán-huē lāi-té tsiânn-tsò tsú-kak.
M̄-koh tsit-ê tsiah-nī bí-lē ê Thóo-tshinn-khuân kah Thóo-tshinn àm-mî, sī bô-khó-lîng tī uá thài-iông tsit-pîng ê bōng-uán-kiànn hip-tio̍h, sī ài uì līng-guā hit-pîng tsiah ū-huat-tōo hip.
In-uī uá thài-iông tsit-pîng kan-na ū-huat-tōo khuànn-tio̍h Thóo-tshinn ê ji̍t--sî.
Sū-si̍t-siōng, tsit-tiunn Thóo-tshinn iánn-siōng sī Cassini thài-khong-tsûn hip--ê.
Tse sī Thóo-tshinn khì hōo po̍h-po̍h ê thài-iông-kng tsiò-kah tshinn-tshiūnn sin-gue̍h kah bô tsiò-tio̍h-kng ê Thóo-tshinn àm-mî.
In ê oo-iánn to̍h tâu-siā tī khuah koh ho̍k-tsa̍p ê Thóo-tshinn-khuân hē-thóng.
Cassini sī Tē-kiû sàng--khì ê ke-khì-lâng thài-khong-tsûn, i se̍h Thóo-tshinn tsa̍p-sann tang liáu-āu, tī jī-khòng-it-tshit nî káu gue̍h tsa̍p-gōo sái-ji̍p-khì tsit-lia̍p khì-thài kū-kiânn-tshinn ê tuā-khì-tsân.
Tsit-tiunn hông-uí ê phing-tàu-iánn-siōng sī kā Cassini khuah-pak kha-mé-lah tī i la̍k-ji̍p-khì Thóo-tshinn tsìn-tsîng nn̄g-kang kì-lo̍k ê siòng-phìnn tsoo-ha̍p--khí-lâi ê.
Lán bô ki-huē koh khuànn-tio̍h Thóo-tshinn ê àm-mî ah, tî-hui koh ū līng-guā tsi̍t-tâi uì Tē-kiû sàng--khì ê thài-khong-tsûn se̍h Thóo-tshinn leh kiânn.</p><h2 id=english-saturn-at-night>[English] Saturn at Night</h2><p><a href=https://earthsky.org/brightest-stars/solitary-fomalhaut-guards-the-southern-sky/>Still bright</a> in planet Earth's night skies, good telescopic views of Saturn and its beautiful rings often make it a star at <a href=https://nightsky.jpl.nasa.gov/clubs-and-events.cfm>star parties</a>.
But this stunning view of Saturn's rings and night side just isn't possible from telescopes closer to the Sun than the outer planet.
They can only bring <a href=https://spacetelescope.org/news/heic1917/>Saturn's day into view.</a>
In fact, this image of Saturn's slender sunlit crescent with night's shadow cast across its broad and complex ring system <a href=https://apod.nasa.gov/apod/ap170926.html>was captured</a> by the Cassini spacecraft.
A robot spacecraft from planet Earth, Cassini called Saturn orbit home for 13 years before it was directed to dive into the atmosphere of the gas giant on September 15, 2017.
This magnificent mosaic is composed of frames <a href=https://photojournal.jpl.nasa.gov/catalog/PIA17218>recorded by Cassini's</a> wide-angle camera only two days before its <a href=https://solarsystem.nasa.gov/missions/cassini/the-journey/the-grand-finale/>grand final plunge</a>.
Saturn's night will not be seen again until <a href=https://www.nasa.gov/press-release/nasas-dragonfly-will-fly-around-titan-looking-for-origins-signs-of-life>another spaceship</a> from Earth calls.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>天星晚會</td><td>thiⁿ-chhiⁿ boán-hōe</td><td>thinn-tshinn buán-huē</td><td>星星晚會</td><td>star party</td></tr><tr><td>氣態巨行星</td><td>khì-thài kū-kiâⁿ-chhiⁿ</td><td>khì-thài kū-kiânn-tshinn</td><td>氣態巨行星</td><td>gas giant</td></tr><tr><td>土星環</td><td>Thó͘-chhiⁿ-khoân</td><td>Thóo-tshinn-khuân</td><td>土星環</td><td>Saturns' ring</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210910/>昨昏 ê 圖：Rosetta 任務 ê 彗星</a>
</span><span class=post_next><a href=https://apod.tw/daily/20210912/>明仔載 ê 圖：冰島天頂 ê 捲螺仔極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>