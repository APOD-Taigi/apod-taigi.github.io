<!doctype html><html lang=en><head><title>天頂 ê leonard 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="天頂 ê Leonard 彗星"><meta property="og:description" content="Leonard 彗星 tī 天頂看起來是按怎？今仔日 ê 相片是 中國 ê 起源太空公司 ê 仰望一號太空望遠鏡翕 ê。伊毋若翕著彗星，嘛翕幾若个太空現象。"><meta property="og:url" content="https://apod.tw/daily/20211215/"><meta property="og:image" content="https://apod.nasa.gov/apod/fap/image/2112/LeonardSpace_Yangwang1_960.jpg"><link rel=canonical href=https://apod.tw/daily/20211215/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. December 2021</p><h1 class=post_title>天頂 ê Leonard 彗星</h1><div class=post_body><div class=post_inner><img src=https://apod.nasa.gov/apod/fap/image/2112/LeonardSpace_Yangwang1_960.jpg alt=/home/runner/work/apod-taigi.github.io/apod-taigi.github.io/content/daily/2021/12/20211215.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211215.html>Comet Leonard from Space</a></li><li>影像來源 kah 版權：<a href=mailto:zhuoxiao@origin.space>Zhuoxiao Wang</a>, Yangwang-1 Space Telescope, <a href=https://origin.space/>Origin.Space</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cky1pyfbx18ze0945oo3mptck height=180 width=500 frameborder=0 scrolling=no></iframe></div><h2 id=漢羅-天頂-ê-leonard-彗星>[漢羅] 天頂 ê Leonard 彗星</h2><p>Leonard 彗星 tī 天頂看起來是按怎？
今仔日 ê <a href=https://youtu.be/2I6BoOZPf6E>相片</a>是 中國 ê <a href=https://en.wikipedia.org/wiki/Origin_Space>起源太空公司</a> ê <a href=https://space.skyrocket.de/doc_sdat/yangwang-1.htm>仰望一號</a> <a href=https://www.space.com/chinese-satellite-watching-meteors-aurora>太空望遠鏡</a> 翕 ê。
伊毋若翕著 <a href=http://www.aerith.net/comet/catalog/2021A1/2021A1.html>足光 ê 彗星</a>，嘛翕幾若个 <a href=https://delavanlakesvet.com/images/uploads/general_images/smiling-cat-for-web.jpg>太空現象</a>。
這是用光學 kah <a href=https://science.nasa.gov/ems/10_ultravioletwaves>紫外線</a> 波段翕 ê <a href=https://en.wikipedia.org/wiki/C/2021_A1_(Leonard)>彗星 C/2021 A1 (Leonard 彗星)</a>。
你會當 tī 相片中央看著 5 工前開始 to̍h 出現 ê <a href=https://apod.tw/daily/20211212/>長長 ê 尾溜</a>。
地球 to̍h tī 正爿下底遐，<a href=https://www.nasa.gov/mission_pages/sunearth/science/atmosphere-layers2.html>伊 ê 大氣層</a> 發出 ê 光是 ùi 倒爿下底到正爿頂懸。
遠方有足濟天星，毋閣 tī 倒爿頂懸遐看會著有 <a href=https://apod.nasa.gov/apod/ap191014.html>兩條衛星軌跡</a>。
正爿下跤到倒爿頂懸 較暗 ê 光帶是 <a href=https://apod.nasa.gov/apod/ap051105.html>極光</a>。
這張相片閣有翕著 <a href=https://apod.tw/daily/20210808/>流星 ê 軌跡</a>，to̍h tī 大氣層 <a href=https://apod.nasa.gov/apod/ap180306.html>氣輝</a> 遐。
你若是想欲 tī 煞落來幾若工 tī 地球 <a href=https://earthsky.org/astronomy-essentials/comet-leonard-might-become-2021s-brightest-2022/>看著 Leonard 彗星</a>，你 to̍h 愛 tī 日頭落山了後、抑是日頭出來進前，向西爿 ê 地平線看才看會著。</p><h2 id=poj-thiⁿ-téng-ê-leonard-hūi-chhiⁿ>[POJ] Thiⁿ-téng ê Leonard hūi-chhiⁿ</h2><p>Leonard hūi-chhiⁿ tī thiⁿ-téng khòaⁿ--khí-lâi sī án-ná?
Kin-á-ji̍t ê siòng-phìⁿ sī Tiong-kok ê Khí-goân thài-khong-kong-si ê Gióng-bōng-it-hō thài-khong-bōng-oán-kiàⁿ hip ê.
I m̄-nā hip-tio̍h chiok-kng ê hūi-chhiⁿ, mā hip-tio̍h kúi-ā-ê thài-khong hiān-siōng.
Che sī iōng kng-ha̍k kah chí-gōa-sòaⁿ pho-tōaⁿ hip ê hūi-chhiⁿ C/jī-khòng-jī-it A-one (Leonard hūi-chhiⁿ).
Lí ē-tàng tī siòng-phìⁿ tiong-ng khòaⁿ-tio̍h gō͘ kang chêng khai-sí to̍h chhut-hiān ê tn̂g-tn̂g ê bóe-liu.
Tē-kiû to̍h tī chiàⁿ-pêng ē-té hiah, i ê tōa-khì-chân hoat--chhut ê kng sī ùi tò-pêng ē-té kàu chiàⁿ-pêng téng-koân.
Oán-hong ū chiok-chōe thiⁿ-chhiⁿ, m̄-koh tī tò-pêng téng-koân hiah khòaⁿ-ē-tio̍h ū nn̄g-tiâu ūi-chhiⁿ kúi-jiah.
Chiàⁿ-pêng ē-kha kàu tò-pêng téng-koân khah-àm ê kng-tòa sī ke̍k-kng.
Chit-tiuⁿ siòng-phìⁿ koh ū hip-tio̍h liû-chhiⁿ ê kúi-jiah, to̍h tī tōa-khì-chân khì-hui hiah.
Lí nā-sī siūⁿ-beh tī soa̍h-lo̍h-lâi kúi-ā-kang tī Tē-kiû khòaⁿ-tio̍h Leonard hūi-chhiⁿ, lí to̍h ài tī ji̍t-thâu lo̍h-soaⁿ liáu-āu, iah-sī ji̍t-thâu chhut-lâi chìn-chêng, hiòng sai-pêng ê tē-pêng-sòaⁿ khòaⁿ chiah khòaⁿ-ē-tio̍h.</p><h2 id=kip-thinn-tíng-ê-leonard-huī-tshinn>[KIP] Thinn-tíng ê Leonard huī-tshinn</h2><p>Leonard huī-tshinn tī thinn-tíng khuànn--khí-lâi sī án-ná?
Kin-á-ji̍t ê siòng-phìnn sī Tiong-kok ê Khí-guân thài-khong-kong-si ê Gióng-bōng-it-hō thài-khong-bōng-uán-kiànn hip ê.
I m̄-nā hip-tio̍h tsiok-kng ê huī-tshinn, mā hip-tio̍h kuí-ā-ê thài-khong hiān-siōng.
Tse sī iōng kng-ha̍k kah tsí-guā-suànn pho-tuānn hip ê huī-tshinn C/jī-khòng-jī-it A-one (Leonard huī-tshinn).
Lí ē-tàng tī siòng-phìnn tiong-ng khuànn-tio̍h gōo kang tsîng khai-sí to̍h tshut-hiān ê tn̂g-tn̂g ê bué-liu.
Tē-kiû to̍h tī tsiànn-pîng ē-té hiah, i ê tuā-khì-tsân huat--tshut ê kng sī uì tò-pîng ē-té kàu tsiànn-pîng tíng-kuân.
Uán-hong ū tsiok-tsuē thinn-tshinn, m̄-koh tī tò-pîng tíng-kuân hiah khuànn-ē-tio̍h ū nn̄g-tiâu uī-tshinn kuí-jiah.
Tsiànn-pîng ē-kha kàu tò-pîng tíng-kuân khah-àm ê kng-tuà sī ki̍k-kng.
Tsit-tiunn siòng-phìnn koh ū hip-tio̍h liû-tshinn ê kuí-jiah, to̍h tī tuā-khì-tsân khì-hui hiah.
Lí nā-sī siūnn-beh tī sua̍h-lo̍h-lâi kuí-ā-kang tī Tē-kiû khuànn-tio̍h Leonard huī-tshinn, lí to̍h ài tī ji̍t-thâu lo̍h-suann liáu-āu, iah-sī ji̍t-thâu tshut-lâi tsìn-tsîng, hiòng sai-pîng ê tē-pîng-suànn khuànn tsiah khuànn-ē-tio̍h.</p><h2 id=english-comet-leonard-from-space>[English] Comet Leonard from Space</h2><p>What does Comet Leonard look like from space?
Today's <a href=https://youtu.be/2I6BoOZPf6E>featured image</a> from <a href=https://en.wikipedia.org/wiki/Origin_Space>Origin.Space</a>'s <a href=https://space.skyrocket.de/doc_sdat/yangwang-1.htm>Yangwang-1</a> <a href=https://www.space.com/chinese-satellite-watching-meteors-aurora>space telescope</a> shows not only the <a href=http://www.aerith.net/comet/catalog/2021A1/2021A1.html>currently bright comet</a> -- but several other <a href=https://delavanlakesvet.com/images/uploads/general_images/smiling-cat-for-web.jpg>space delights</a> as well.
Taken in optical and <a href=https://science.nasa.gov/ems/10_ultravioletwaves>ultraviolet</a> light, <a href=https://en.wikipedia.org/wiki/C/2021_A1_(Leonard)>C/2021 A1 (Leonard)</a> is visible with an <a href=https://apod.nasa.gov/apod/ap211212.html>extended tail</a> near the image center as it appeared five days ago.
The Earth is visible on the lower right, while layers of the <a href=https://www.nasa.gov/mission_pages/sunearth/science/atmosphere-layers2.html>Earth's atmosphere</a> glow diagonally from the lower left to the upper right.
The <a href=https://apod.nasa.gov/apod/ap191014.html>trails of two satellites</a> can be seen in front of a myriad of distant stars that dot the background on the upper left.
The faint bands of light running diagonally from the lower right to the upper left are <a href=https://apod.nasa.gov/apod/ap051105.html>auroras</a>.
Finally, the image also caught a <a href=https://apod.nasa.gov/apod/ap210808.html>meteor streaking</a> just below the <a href=https://apod.nasa.gov/apod/ap180306.html>airglow</a>.
To <a href=https://earthsky.org/astronomy-essentials/comet-leonard-might-become-2021s-brightest-2022/>see Comet Leonard yourself</a> from the Earth's surface during the next few days, look toward the western horizon just after sunset or just before sunrise.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>起源太空公司</td><td>Khí-goân thài-khong kong-si</td><td>Khí-guân thài-khong kong-si</td><td>起源太空公司</td><td>Origin.Space</td></tr><tr><td>仰望一號太空望遠鏡</td><td>Gióng-bōng-it-hō thài-khong-bōng-oán-kiàⁿ</td><td>Gióng-bōng-it-hō thài-khong-bōng-uán-kiànn</td><td>仰望一號太空望遠鏡</td><td>Yangwang-1</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>auroras</td></tr><tr><td>流星</td><td>liû-chhiⁿ</td><td>liû-tshinn</td><td>流星</td><td>meteor</td></tr><tr><td>氣輝</td><td>khì-hui</td><td>khì-hui</td><td>氣輝</td><td>airglow</td></tr><tr><td>光帶</td><td>kng-tòa</td><td>kng-tuà</td><td>光帶</td><td>bands of light</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211214/>昨昏 ê 圖：HH 666 天體：龍骨座 ê 塗粉雲柱 kah 噴流</a>
</span><span class=post_next><a href=https://apod.tw/daily/20211216/>明仔載 ê 圖：南方 ê 雙生仔座流星雨</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>