<!doctype html><html lang=en><head><title>M83：恆星流 kah 一千粒紅寶石 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="M83：恆星流 kah 一千粒紅寶石"><meta property="og:description" content="大型金爍爍閣美麗 ê 捲螺仔星系 M83 就 tī 長長長 ê 長蛇座 東南方，離咱 1200 萬光年遠 ê 所在。"><meta property="og:url" content="https://apod.tw/daily/20240703/"><meta property="og:image" content="https://apod.nasa.gov/apod/image/2407/DeepM83ThousandRubyGalaxy1024.jpg"><link rel=canonical href=https://apod.tw/daily/20240703/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. July 2024</p><h1 class=post_title>M83：恆星流 kah 一千粒紅寶石</h1><div class=post_body><div class=post_inner><img src=https://apod.nasa.gov/apod/image/2407/DeepM83ThousandRubyGalaxy1024.jpg alt=/home/runner/work/apod-taigi.github.io/apod-taigi.github.io/content/daily/2024/07/20240703.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240703.html>M83: Star Streams and a Thousand Rubies</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.pbase.com/strongmanmike2002/>Michael Sidonio</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clyopkl1q028301v5guydhd2z height=180 width=500 frameborder=0 scrolling=no></iframe></div><h2 id=漢羅-m83恆星流-kah-一千粒紅寶石>[漢羅] M83：恆星流 kah 一千粒紅寶石</h2><p>大型金爍爍閣美麗 ê <a href=https://science.nasa.gov/mission/hubble/science/explore-the-night-sky/hubble-messier-catalog/messier-83/>捲螺仔星系 M83</a> 就 tī 長長長 ê <a href=http://www.hawastsoc.org/deepsky/hya/index.html>長蛇座</a> 東南方，離咱 1200 萬光年遠 ê 所在。
M83 ê 直徑差不多有 4 萬光年長，伊有足顯目 ê 捲螺仔手骨，所以去予人叫做 南方風吹星系。
Tī 捲螺仔手骨頂懸 ê 厚塗粉帶 邊緣附近，有足濟 <a href=https://apod.nasa.gov/apod/ap111111.html>發紅光 ê 恆星形成區</a>。
這予 M83 提著另外一个偏名，叫做 <a href=http://www.eso.org/public/news/eso0825/>千粒紅寶石星系</a>。
這張新 ê 望遠鏡 <a href=https://pbase.com/strongmanmike2002/image/174678436>數位影像</a> 嘛有紀錄這粒 光爍爍 ê 星系 湠出來 ê 霧霧星系暈。
這張宇宙相片 ê 底部有一條 <a href=https://apod.nasa.gov/apod/ap100911.html>恆星潮汐流</a>。
這是因為大質量星系 M83 kah 較細 ê 衛星星系 合併，受著引力 ê 影響，kā M83 內底 ê 物質搝出來，才會形成 恆星流。
天文學家 David Malin 佮 Brian Hadley tī 1990 年代中，就捌透過 加強相片底片處理 ê 方式，<a href=http://adsabs.harvard.edu/abs/1997PASA...14...52M>揣著這寡足歹揣</a> ê 恆星流。</p><h2 id=poj-m83-hêng-chhiⁿ-liû-kah-chit-chheng-liap-âng-pó-chioh>[POJ] M83: Hêng-chhiⁿ-liû kah Chi̍t-chheng-lia̍p Âng-pó-chio̍h</h2><p>Tōa-hêng kim-sih-sih koh bí-lē ê kńg-lê-á seng-hē M83 to̍h tī tn̂g-tn̂g-tn̂g ê Tn̂g-siâ-chō tang-lâm-hong, lī lán 1200 bān kng-nî hn̄g ê só͘-chāi.
M83 ê ti̍t-kèng chha-put-to ū 4 bān kng-nî tn̂g, i ū chiok hiáⁿ-ba̍k ê kńg-lê-á chhiú-kut, só͘-í khì hō͘ lâng kiò-chò Lâm-hong Hong-chhoe Seng-hē.
Tī kńg-lê-á chhiú-kut téng-koân ê kāu thô͘-hún-tòa pian-iân hù-kīn, ū chiok chē hoat âng-kng ê hêng-chhiⁿ hêng-sêng-khu.
Che hō͘ M83 the̍h-tio̍h lēng-gōa chi̍t-ê phian-miâ, kiò-chò Chheng-lia̍p Âng-pó-chio̍h Seng-hē.
Chit-tiuⁿ sin ê bōng-oán-kiàⁿ sò͘-ūi iáⁿ-siōng mā ū kì-lio̍k chit lia̍p kng-sih-sih ê seng-hē thòaⁿ--chhut-lâi ê bū-bū seng-hē-n̄g.
Chit-tiuⁿ ú-tiū siòng-phìⁿ ê té-pō͘ ū chi̍t tiâu hêng-chhiⁿ tiau-se̍k-liû.
Che-sī in-ūi tōa-chit-liōng seng-hē M83 kah khah sè ê ūi-chhiⁿ seng-hē ha̍p-pèng, siū-tio̍h ín-le̍k ê éng-hióng, kā M83 lāi-té ê bu̍t-chit giú chhut-lâi, chiah-ē hêng-sêng hêng-chhiⁿ-liû.
Thian-bûn ha̍k-ka David Malin kah Brian Hadley tī 1990 nî-tāi tiong, to̍h bat thàu-kòe ka-kiông siòng-phìⁿ té-phìⁿ chhú-lí ê hong-sek, chhōe-tio̍h chit kóa chiok pháiⁿ chhōe ê hêng-chhiⁿ-liû.</p><h2 id=kip-m83-hîng-tshinn-liû-kah-tsit-tshing-liap-âng-pó-tsioh>[KIP] M83: Hîng-tshinn-liû kah Tsi̍t-tshing-lia̍p Âng-pó-tsio̍h</h2><p>Tuā-hîng kim-sih-sih koh bí-lē ê kńg-lê-á sing-hē M83 to̍h tī tn̂g-tn̂g-tn̂g ê Tn̂g-siâ-tsō tang-lâm-hong, lī lán 1200 bān kng-nî hn̄g ê sóo-tsāi.
M83 ê ti̍t-kìng tsha-put-to ū 4 bān kng-nî tn̂g, i ū tsiok hiánn-ba̍k ê kńg-lê-á tshiú-kut, sóo-í khì hōo lâng kiò-tsò Lâm-hong Hong-tshue Sing-hē.
Tī kńg-lê-á tshiú-kut tíng-kuân ê kāu thôo-hún-tuà pian-iân hù-kīn, ū tsiok tsē huat âng-kng ê hîng-tshinn hîng-sîng-khu.
Tse hōo M83 the̍h-tio̍h līng-guā tsi̍t-ê phian-miâ, kiò-tsò Tshing-lia̍p Âng-pó-tsio̍h Sing-hē.
Tsit-tiunn sin ê bōng-uán-kiànn sòo-uī iánn-siōng mā ū kì-lio̍k tsit lia̍p kng-sih-sih ê sing-hē thuànn--tshut-lâi ê bū-bū sing-hē-n̄g.
Tsit-tiunn ú-tiū siòng-phìnn ê té-pōo ū tsi̍t tiâu hîng-tshinn tiau-si̍k-liû.
Tse-sī in-uī tuā-tsit-liōng sing-hē M83 kah khah sè ê uī-tshinn sing-hē ha̍p-pìng, siū-tio̍h ín-li̍k ê íng-hióng, kā M83 lāi-té ê bu̍t-tsit giú tshut-lâi, tsiah-ē hîng-sîng hîng-tshinn-liû.
Thian-bûn ha̍k-ka David Malin kah Brian Hadley tī 1990 nî-tāi tiong, to̍h bat thàu-kuè ka-kiông siòng-phìnn té-phìnn tshú-lí ê hong-sik, tshuē-tio̍h tsit kuá tsiok pháinn tshuē ê hîng-tshinn-liû.</p><h2 id=english-m83-star-streams-and-a-thousand-rubies>[English] M83: Star Streams and a Thousand Rubies</h2><p>Big, bright, and beautiful, <a href=https://science.nasa.gov/mission/hubble/science/explore-the-night-sky/hubble-messier-catalog/messier-83/>spiral galaxy M83</a> lies a mere twelve million light-years away, near the southeastern tip of the very long <a href=http://www.hawastsoc.org/deepsky/hya/index.html>constellation Hydra</a>.
About 40,000 light-years across, M83 is known as the Southern Pinwheel for its pronounced spiral arms.
But the wealth of <a href=https://apod.nasa.gov/apod/ap111111.html>reddish star forming regions</a> found near the edges of the arms' thick dust lanes, also suggest another popular moniker for M83, the <a href=http://www.eso.org/public/news/eso0825/>Thousand-Ruby Galaxy</a>.
This new deep telescopic <a href=https://pbase.com/strongmanmike2002/image/174678436>digital image</a> also records the bright galaxy's faint, extended halo.
Arcing toward the bottom of the cosmic frame lies a <a href=https://apod.nasa.gov/apod/ap100911.html>stellar tidal stream</a>, debris drawn from massive M83 by the gravitational disruption of a smaller, merging satellite galaxy.
Astronomers David Malin and Brian Hadley <a href=http://adsabs.harvard.edu/abs/1997PASA...14...52M>found the elusive</a> star stream in the mid 1990s by enhancing photographic plates.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>恆星流</td><td>hêng-chhiⁿ-liû</td><td>hîng-tshinn-liû</td><td>恆星流</td><td>star stream</td></tr><tr><td>潮汐流</td><td>tiâu-se̍k-liû</td><td>tiâu-si̍k-liû</td><td>潮汐流</td><td>tidal stream</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>引力</td><td>in-le̍k</td><td>in-li̍k</td><td>引力</td><td>gravitational force</td></tr><tr><td>長蛇座</td><td>Tn̂g-siâ-chō</td><td>Tn̂g-siâ-tsō</td><td>長蛇座</td><td>Hydra</td></tr><tr><td>南方風吹星系</td><td>Lâm-hong Hong-chhoe Seng-hē</td><td>Lâm-hong Hong-tshoe Sing-hē</td><td>南風吹星系</td><td>Southern Pinwheel</td></tr><tr><td>千粒紅寶石星系</td><td>Chheng-lia̍p Âng-pó-chio̍h Seng-hē</td><td>Tsheng-lia̍p Âng-pó-tsio̍h Sing-hē</td><td>千顆紅寶石星系</td><td>Thousand-Ruby Galaxy</td></tr><tr><td>星系暈</td><td>seng-hē-n̄g</td><td>sing-hē-n̄g</td><td>星系暈</td><td>halo</td></tr><tr><td>衛星星系</td><td>ūi-chhiⁿ seng-hē</td><td>uī-tshinn sing-hē</td><td>衛星星系</td><td>satellite galaxy</td></tr><tr><td>合併</td><td>ha̍p-pèng</td><td>ha̍p-pìng</td><td>合併</td><td>merging</td></tr><tr><td>底片</td><td>té-phìⁿ</td><td>té-phìnn</td><td>底片</td><td>plates</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240702/>昨昏 ê 圖：NGC 602：蚵仔星團</a>
</span><span class=post_next><a href=https://apod.tw/daily/20240704/>明仔載 ê 圖：美麗 ê 三叉星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>