<!doctype html><html lang=en><head><title>Stickney 隕石坑 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Stickney 隕石坑"><meta property="og:description" content="Stickney 隕石坑是火衛一 Phobos 頂懸上大 ê 隕石坑，直徑超過 9 公里，差不多是 火衛一 Phobos 直徑 ê 一半。"><meta property="og:url" content="https://apod.tw/daily/20230708/"><meta property="og:image" content="https://apod.nasa.gov/apod/image/2307/PSP_007769_9010_IRB_Stickney1024.jpg"><link rel=canonical href=https://apod.tw/daily/20230708/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. July 2023</p><h1 class=post_title>Stickney 隕石坑</h1><div class=post_body><div class=post_inner><img src=https://apod.nasa.gov/apod/image/2307/PSP_007769_9010_IRB_Stickney1024.jpg alt=/home/runner/work/apod-taigi.github.io/apod-taigi.github.io/content/daily/2023/07/20230708.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230708.html>Stickney Crater</a></li><li>影像來源：<a href=https://hirise.lpl.arizona.edu/>HiRISE</a>, <a href=https://mars.jpl.nasa.gov/mro/>MRO</a>, <a href=https://www.lpl.arizona.edu/>LPL (U. Arizona)</a>, <a href=https://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cll88kn2z025701wp5mqt4mrq height=180 width=500 frameborder=0 scrolling=no></iframe></div><h2 id=漢羅-stickney-隕石坑>[漢羅] Stickney 隕石坑</h2><p>Stickney 隕石坑是火衛一 Phobos 頂懸上大 ê 隕石坑，是用 數學家 <a href=http://en.wikipedia.org/wiki/Angeline_Stickney>Chloe Angeline Stickney</a> Hall，嘛是天文學家 Asaph Hall in 某 ê 名 kā 號--ê。
Asaph Hall tī 1877 年 ê 時陣，發現 <a href=https://apod.nasa.gov/apod/ap201030.html>火星 ê 兩粒衛星</a>。
Stickney 隕石坑 ê 直徑超過 9 公里，差不多是 火衛一 Phobos 直徑 ê 一半。
會攏出遮爾大隕石坑--ê，應該嘛差不多會 kā 這粒細粒衛星攏甲欲散去。
這張 Stickney 隕石坑 kah 伊四箍圍仔 ê <a href=http://hirise.lpl.arizona.edu/phobos.php>加強色彩影像</a>，是 火星偵察軌道衛星 tī 2008 年 3 月 ùi <a href=https://apod.nasa.gov/apod/ap170721.html>火衛一 Phobos</a> 附近 6000 公里遠 ê 所在，用 HiRISE kha-mé-lah 翕--ê。
<a href=https://solarsystem.nasa.gov/moons/mars-moons/phobos/in-depth/>火衛一 Phobos 就敢若小行星</a> 仝款，伊 ê 表面重力是比地球重力 ê 1/1000 閣較細。
毋過伊表面一逝一逝 ê 痕跡暗示講，較散 ê 物質會沓沓仔落到隕石坑內底。
隕石坑附近 ê 藍光區，可能是較新 ê 表面。
是講隕石坑表面彼寡奇怪 ê 溝仔是按怎生出來--ê，實在是足神祕--ê。
有可能 kah <a href=https://apod.nasa.gov/apod/ap220703.html>近火衛軌道</a> 受著 ê 潮汐力，嘛有可能 kah <a href=http://adsabs.harvard.edu/abs/2016GeoRL..4310595B>隕石坑形成</a> ê 相挵有關。</p><h2 id=poj-stickney-ún-sek-kheⁿ>[POJ] Stickney ún-se̍k-kheⁿ</h2><p>Stickney ún-se̍k-kheⁿ sī hóe-ūi-it Phobos téng-koân siōng-tōa ê ún-se̍k-kheⁿ, sī iōng sò͘-ha̍k-ka Chloe Angeline Stickney Hall, mā sī thian-bûn ha̍k-ka Asaph Hall in bó͘ ê miâ kā hō--ê.
Asaph Hall tī 1877 nî ê sî-chūn, hoat-hiān Hóe-chheⁿ ê nn̄g-lia̍p ūi-chheⁿ.
Stickney ún-se̍k-kheⁿ ê ti̍t-kèng chhiau-kòe 9 kong-lí, chha-put-to sī hóe-ūi-it Phobos ti̍t-kèng ê chi̍t-pòaⁿ.
Ē lóng chhut chiah-nī tōa ún-se̍k-kheⁿ--ê, èng-kai mā chha-put-to ē kā chit-lia̍p sè-lia̍p ūi-chheⁿ lóng kah beh sòaⁿ khì.
Chit-tiuⁿ Stickney ún-se̍k-kheⁿ kah i sì-kho͘-ûi-á ê ka-kiông sek-chhái iáⁿ-siōng, sī Hóe-chheⁿ cheng-chhat kúi-tō ūi-chheⁿ tī 2008 nî 3 goe̍h ùi hóe-ūi-it Phobos hù-kīn 6000 kong-lí hn̄g ê só͘-chāi, iōng HiRISE kha-mé-lah hip--ê.
Hóe-ūi-it Phobos tō káⁿ-ná sió-kiâⁿ-chheⁿ kāng-khoán, i ê piáu-bīn tiōng-le̍k sī pí Tē-kiû tiōng-le̍k ê 1/1000 koh-khah sè.
M̄-koh i piáu-bīn chi̍t-chōa chi̍t-chōa ê hûn-jiah àm-sī kóng, khah sòaⁿ ê bu̍t-chit ē tau̍h-tau̍h-á lak kàu ún-se̍k-kheⁿ lāi-té.
Ún-se̍k-kheⁿ hù-kīn ê nâ-kng-khu, khó-lêng sī khah sin ê piáu-bīn.
Sī-kóng ún-se̍k-kheⁿ piáu-bīn hit-kóa kî-koài ê kau-á sī án-chóaⁿ seⁿ--chhut-lâi--ê, si̍t-chāi sī chiok sîn-pì--ê.
Ū khó-lêng kah kīn-hóe-ūi kúi-tō siū--tio̍h--ê tiau-se̍k, mā ū khó-lêng kah ún-se̍k-kheⁿ hêng-sêng ê sio-lòng iú-koan.</p><h2 id=kip-stickney-ún-sik-khenn>[KIP] Stickney ún-si̍k-khenn</h2><p>Stickney ún-si̍k-khenn sī hué-uī-it Phobos tíng-kuân siōng-tuā ê ún-si̍k-khenn, sī iōng sòo-ha̍k-ka Chloe Angeline Stickney Hall, mā sī thian-bûn ha̍k-ka Asaph Hall in bóo ê miâ kā hō--ê.
Asaph Hall tī 1877 nî ê sî-tsūn, huat-hiān Hué-tshenn ê nn̄g-lia̍p uī-tshenn.
Stickney ún-si̍k-khenn ê ti̍t-kìng tshiau-kuè 9 kong-lí, tsha-put-to sī hué-uī-it Phobos ti̍t-kìng ê tsi̍t-puànn.
Ē lóng tshut tsiah-nī tuā ún-si̍k-khenn--ê, ìng-kai mā tsha-put-to ē kā tsit-lia̍p sè-lia̍p uī-tshenn lóng kah beh suànn khì.
Tsit-tiunn Stickney ún-si̍k-khenn kah i sì-khoo-uî-á ê ka-kiông sik-tshái iánn-siōng, sī Hué-tshenn tsing-tshat kuí-tō uī-tshenn tī 2008 nî 3 gue̍h uì hué-uī-it Phobos hù-kīn 6000 kong-lí hn̄g ê sóo-tsāi, iōng HiRISE kha-mé-lah hip--ê.
Hué-uī-it Phobos tō kánn-ná sió-kiânn-tshenn kāng-khuán, i ê piáu-bīn tiōng-li̍k sī pí Tē-kiû tiōng-li̍k ê 1/1000 koh-khah sè.
M̄-koh i piáu-bīn tsi̍t-tsuā tsi̍t-tsuā ê hûn-jiah àm-sī kóng, khah suànn ê bu̍t-tsit ē ta̍uh-ta̍uh-á lak kàu ún-si̍k-khenn lāi-té.
Ún-si̍k-khenn hù-kīn ê nâ-kng-khu, khó-lîng sī khah sin ê piáu-bīn.
Sī-kóng ún-si̍k-khenn piáu-bīn hit-kuá kî-kuài ê kau-á sī án-tsuánn senn--tshut-lâi--ê, si̍t-tsāi sī tsiok sîn-pì--ê.
Ū khó-lîng kah kīn-hué-uī kuí-tō siū--tio̍h--ê tiau-si̍k, mā ū khó-lîng kah ún-si̍k-khenn hîng-sîng ê sio-lòng iú-kuan.</p><h2 id=english-stickney-crater>[English] Stickney Crater</h2><p>Stickney Crater, the largest crater on the martian moon Phobos, is named for <a href=http://en.wikipedia.org/wiki/Angeline_Stickney>Chloe Angeline Stickney</a> Hall, <a href=https://archive.org/details/anastronomerswi03hallgoog>mathematician and</a> wife of astronomer Asaph Hall.
Asaph Hall discovered both the <a href=https://apod.nasa.gov/apod/ap201030.html>Red Planet's moons</a> in 1877.
Over 9 kilometers across, Stickney is nearly half the diameter of Phobos itself, so large that the impact that blasted out the crater likely came close to shattering the tiny moon.
This <a href=http://hirise.lpl.arizona.edu/phobos.php>enhanced-color image</a> of Stickney and surroundings was recorded by the HiRISE camera onboard the Mars Reconnaissance Orbiter as it passed within some six thousand kilometers <a href=https://apod.nasa.gov/apod/ap170721.html>of Phobos</a> in March of 2008.
Even though the surface gravity of <a href=https://solarsystem.nasa.gov/moons/mars-moons/phobos/in-depth/>asteroid-like Phobos</a> is less than 1/1000th Earth's gravity, streaks suggest loose material slid down inside the crater walls over time.
Light bluish regions near the crater's rim could indicate a relatively freshly exposed surface.
The origin of the curious grooves along the surface is mysterious but may be related to tidal stresses experienced by <a href=https://apod.nasa.gov/apod/ap220703.html>close-orbiting</a> Phobos or <a href=http://adsabs.harvard.edu/abs/2016GeoRL..4310595B>the crater-forming impact</a> itself.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>隕石坑</td><td>ún-se̍k-kheⁿ</td><td>ún-si̍k-khenn</td><td>隕石坑</td><td>crater</td></tr><tr><td>火星</td><td>Hóe-chheⁿ</td><td>Hué-tshenn</td><td>火星</td><td>Mars</td></tr><tr><td>火衛一 Phobos</td><td>Hóe-ūi-it Phobos</td><td>Hué-uī-it Phobos</td><td>火衛一 Phobos</td><td>Phobos</td></tr><tr><td>火星偵察軌道衛星</td><td>Hóe-chheⁿ cheng-chhat kúi-tō ūi-chheⁿ</td><td>Hué-tshenn tsing-tshat kuí-tō uī-tshenn</td><td>火星偵察軌道衛星</td><td>the Mars Reconnaissance Orbiter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230707/>昨昏 ê 圖：英仙座 內底 ê 雙星團</a>
</span><span class=post_next><a href=https://apod.tw/daily/20230709/>明仔載 ê 圖：欲爆炸 ê 天星 船底座 η</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>