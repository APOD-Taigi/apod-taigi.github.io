<!doctype html><html lang=en><head><title>去予風吹開 ê ngc 3199 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="去予風吹開 ê NGC 3199"><meta property="og:description" content="NGC 3199 離咱有 12,000 光年遠，是一隻 tī 南方航行 ê 星座，龍骨座，內底發光 ê 宇宙雲。這个星雲 tī 狹頻假色影像內底，有 75 光年闊。"><meta property="og:url" content="https://apod.tw/daily/20210506/"><meta property="og:image" content="https://apod.nasa.gov/apod/fap/image/2105/ColombariNGC3199.jpg"><link rel=canonical href=https://apod.tw/daily/20210506/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. May 2021</p><h1 class=post_title>去予風吹開 ê NGC 3199</h1><div class=post_body><div class=post_inner><img src=https://apod.nasa.gov/apod/fap/image/2105/ColombariNGC3199.jpg alt=/home/runner/work/apod-taigi.github.io/apod-taigi.github.io/content/daily/2021/05/20210506.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210506.html>Windblown NGC 3199</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/masterdarksastro/>Mike Selby</a> and <a href=https://www.facebook.com/roberto.colombari>Roberto Colombari</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckpwselp1boxy0889jrcu5qpq height=180 width=500 frameborder=0 scrolling=no></iframe></div><h2 id=漢羅-去予風吹開-ê-ngc-3199>[漢羅] 去予風吹開 ê NGC 3199</h2><p>NGC 3199 離咱有 12,000 光年遠，是一隻 tī 南天航行 ê 星座，<a href=http://www.hawastsoc.org/deepsky/car/index.html>龍骨座</a>，內底發光 ê 宇宙雲。
這个星雲 tī <a href=https://www.astrobin.com/vq5ztr/>狹頻假色影像</a> 內底，有 75 光年闊。
雖然講這个深空影像差不多看會著規个完整 ê 氣波形體，毋閣伊看起來趨一爿，tī 面頂邊仔彼搭較光。
Tī 中央是 <a href=https://astrobiology.nasa.gov/news/a-wolf-rayet-bubble-and-the-early-solar-system/>Wolf-Rayet 星</a>，伊是一个大質量、高溫、短命 ê 恆星，會產生足強 ê 恆星風。
實際上，咱知影 Wolf-Rayet 星會製造有 <a href=https://apod.nasa.gov/apod/ap200612.html>足趣味外形</a> ê 星雲。
這是因為伊有足強 ê 恆星風，會 kā 邊仔 ê 星際物質掃開。
Tī 這个案例內底，這个足光 ê 雲邊可能是恆星犁過一个齊齊 ê 物質產生 ê <a href=https://apod.nasa.gov/apod/ap200202.html>弓形衝擊</a>，to̍h 親像是船行過水面仝款。
毋閣 <a href=https://ui.adsabs.harvard.edu/abs/2001ApJ...563..875M/abstract>測量 ê 結果</a> 顯示，這个恆星並無直接徙去到較光彼爿。
所以上有可能 ê 解說是講，tī 恆星邊仔 ê 物質並無齊齊。
實際上，去予風吹 ê NGC 3199 較光彼爿，是一簇一簇、較密 ê。</p><h2 id=poj-khì-hō-hong-chhoe--khui-ê-ngc-sam-it-kiú-kiú>[POJ] Khì hō͘ hong chhoe--khui-ê NGC sam-it-kiú-kiú</h2><p>NGC sam-it-kiú-kiú lî lán ū chi̍t-bān-nn̄g-chheng kng-nî hn̄g, sī chi̍t-chiah tī lâm-thian hâng-hêng ê seng-chō, Liông-kut-chō, lāi-té hoat-kng ê ú-tiū-hûn.
Chi̍t-ê seng-hûn tī e̍h-pîn ká-sek iáⁿ-siōng lāi-té, ū chhit-cha̍p-gō͘ kng-nî khoah.
Sui-jiân-kóng, chit-ê chhim-khong iáⁿ-siōng chha-put-to khòaⁿ-ē-tio̍h kui-ê oân-chéng ê khí-pho hêng-thé, m̄-koh i khòaⁿ--khí-lâi chhu chi̍t-pêng, tī bīn-téng piⁿ-á hit-tah khah-kng.
Tī tiong-ng sī Wolf-Rayet chhiⁿ, i sī chi̍t-ê tōa chit-liōng, ko-un, té-miā ê hêng-chhiⁿ, ē sán-seng chiok-kiông ê hêng-chhiⁿ-hong.
Si̍t-chè-siōng, lán chai-iáⁿ Wolf-Rayet chhiⁿ ē chè-chō ū chiok-chhù-bī gōa-hêng ê seng-hûn.
Che sī in-ūi i ū chiok-kiông ê hêng-chhiⁿ-hong, ē kā piⁿ-á ê seng-chè-bu̍t-chit sàu-khui.
Tī chi̍t-ê àn-lē lāi-té, chit-ê chiok-kng ê hûn-piⁿ khó-lêng sī hêng-chhiⁿ lê-kòe chi̍t-ê chiâu-chê ê bu̍t-chit sán-seng ê kiong-hêng chhiong-kek, to̍h chhin-chhiūⁿ sī chûn kiâⁿ-kòe chúi-bīn kāng-khoán.
M̄-koh chhek-liông ê kiat-kó hián-sī, chit-ê hêng-chhiⁿ pēng bô ti̍t-chiap sóa-khì kàu khah-kng hit-pêng.
Só͘-í siōng ū khó-lêng ê kái-soeh sī kóng, tī hêng-chhiⁿ piⁿ-á ê bu̍t-chit pēng bô chiâu-chê.
Si̍t-chè-siōng, khì hō͘ hong chhoe ê NGC sam-it-kiú-kiú khah-kng hit-pêng, sī chi̍t-chhok-chi̍t-chhok, khah bat ê.</p><h2 id=kip-khì-hōo-hong-tshue--khui-ê-ngc-sam-it-kiú-kiú>[KIP] Khì hōo hong tshue--khui-ê NGC sam-it-kiú-kiú</h2><p>NGC sam-it-kiú-kiú lî lán ū tsi̍t-bān-nn̄g-tshing kng-nî hn̄g, sī tsi̍t-tsiah tī lâm-thian hâng-hîng ê sing-tsō, Liông-kut-tsō, lāi-té huat-kng ê ú-tiū-hûn.
Tsi̍t-ê sing-hûn tī e̍h-pîn ká-sik iánn-siōng lāi-té, ū tshit-tsa̍p-gōo kng-nî khuah.
Sui-jiân-kóng, tsit-ê tshim-khong iánn-siōng tsha-put-to khuànn-ē-tio̍h kui-ê uân-tsíng ê khí-pho hîng-thé, m̄-koh i khuànn--khí-lâi tshu tsi̍t-pîng, tī bīn-tíng pinn-á hit-tah khah-kng.
Tī tiong-ng sī Wolf-Rayet tshinn, i sī tsi̍t-ê tuā tsit-liōng, ko-un, té-miā ê hîng-tshinn, ē sán-sing tsiok-kiông ê hîng-tshinn-hong.
Si̍t-tsè-siōng, lán tsai-iánn Wolf-Rayet tshinn ē tsè-tsō ū tsiok-tshù-bī guā-hîng ê sing-hûn.
Tse sī in-uī i ū tsiok-kiông ê hîng-tshinn-hong, ē kā pinn-á ê sing-tsè-bu̍t-tsit sàu-khui.
Tī tsi̍t-ê àn-lē lāi-té, tsit-ê tsiok-kng ê hûn-pinn khó-lîng sī hîng-tshinn lê-kuè tsi̍t-ê tsiâu-tsê ê bu̍t-tsit sán-sing ê kiong-hîng tshiong-kik, to̍h tshin-tshiūnn sī tsûn kiânn-kuè tsuí-bīn kāng-khuán.
M̄-koh tshik-liông ê kiat-kó hián-sī, tsit-ê hîng-tshinn pīng bô ti̍t-tsiap suá-khì kàu khah-kng hit-pîng.
Sóo-í siōng ū khó-lîng ê kái-sueh sī kóng, tī hîng-tshinn pinn-á ê bu̍t-tsit pīng bô tsiâu-tsê.
Si̍t-tsè-siōng, khì hōo hong tshue ê NGC sam-it-kiú-kiú khah-kng hit-pîng, sī tsi̍t-tshok-tsi̍t-tshok, khah bat ê.</p><h2 id=english-windblown-ngc-3199>[English] Windblown NGC 3199</h2><p>NGC 3199 lies about 12,000 light-years away, a glowing cosmic cloud in the nautical southern constellation <a href=http://www.hawastsoc.org/deepsky/car/index.html>of Carina</a>. The nebula is about 75 light-years across in this <a href=https://www.astrobin.com/vq5ztr/>narrowband, false-color view</a>. Though the deep image reveals a more or less complete bubble shape, it does look very lopsided with a much brighter edge along the top. Near the center is a <a href=https://astrobiology.nasa.gov/news/a-wolf-rayet-bubble-and-the-early-solar-system/>Wolf-Rayet star</a>, a massive, hot, short-lived star that generates an intense stellar wind. In fact, Wolf-Rayet stars are known to create nebulae with <a href=https://apod.nasa.gov/apod/ap200612.html>interesting shapes</a> as their powerful winds sweep up surrounding <a href=http://www-ssg.sr.unh.edu/ism/what1.html>interstellar material</a>. In this case, the bright edge was thought to indicate a <a href=https://apod.nasa.gov/apod/ap200202.html>bow shock</a> produced as the star plowed through a uniform medium, like a boat through water. But <a href=https://ui.adsabs.harvard.edu/abs/2001ApJ...563..875M/abstract>measurements</a> have shown the star is not really moving directly toward the bright edge. So a more likely explanation is that the material surrounding the star is not uniform, but clumped and denser near the bright edge of windblown NGC 3199.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>龍骨座</td><td>Liông-kut-chō</td><td>n̂g-tō-kng</td><td>船底座</td><td>Carina</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>假色</td><td>ká-sek</td><td>ká-sik</td><td>假色</td><td>false-color</td></tr><tr><td>Wolf-Rayet 星</td><td>Wolf-Rayet chhiⁿ</td><td>Wolf-Rayet tshinn</td><td>沃夫–瑞葉星</td><td>Wolf-Rayet star</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>星際物質</td><td>seng-chè-bu̍t-chit</td><td>sing-tsè-bu̍t-tsit</td><td>星際物質</td><td>interstellar medium</td></tr><tr><td>齊齊</td><td>chiâu-chê</td><td>tsiâu-tsê</td><td>均勻</td><td>uniform</td></tr><tr><td>弓形衝擊</td><td>kiong-hêng chhiong-kek</td><td>kiong-hîng tshiong-kik</td><td>弓形衝擊</td><td>bow shock</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210505/>昨昏 ê 圖：Tī 銅港天頂 ê STEVE</a>
</span><span class=post_next><a href=https://apod.tw/daily/20210507/>明仔載 ê 圖：水星紅石 3 號發射矣！</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>