<!doctype html><html lang=en><head><title>21 世紀溼版翕相法翕 ê 月球 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="21 世紀溼版翕相法翕 ê 月球"><meta property="og:description" content="佇 19 世紀中，一款上早用來翕月球表面 ê 技術叫做溼版火棉膠處理法。"><meta property="og:url" content="https://apod.tw/daily/20210102/"><meta property="og:image" content="https://apod.nasa.gov/apod/image/2101/WetCollodionLunar112820SMO_1024.jpg"><link rel=canonical href=https://apod.tw/daily/20210102/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. January 2021</p><h1 class=post_title>21 世紀溼版翕相法翕 ê 月球</h1><div class=post_body><div class=post_inner><img src=https://apod.nasa.gov/apod/image/2101/WetCollodionLunar112820SMO_1024.jpg alt=/home/runner/work/apod-taigi.github.io/apod-taigi.github.io/content/daily/2021/01/20210102.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210102.html>21st Century Wet Collodion Moon</a></li><li>影像來源佮 <a href=https://apod.nasa.gov/apod/lib/about_apod.html#srapply>版權</a>：Mike Smolinsky</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><h2 id=漢羅-21-世紀溼版翕相法翕-ê-月球>[漢羅] 21 世紀溼版翕相法翕 ê 月球</h2><p>佇 19 世紀中，一款上早用來翕月球表面 ê 技術叫做溼版火棉膠處理法。這是英國天文學者 <a href=https://en.wikipedia.org/wiki/Warren_De_la_Rue>Warren De la Rue</a> 採用 ê 方法。欲翕一張相 to̍h 愛佇玻璃片面頂漆一重厚厚 ê 透明混合物，用硝酸鹽做感光劑，囥佇望遠鏡感光，顯影做成玻璃負片。為著欲維持相片 ê 感光度，規个處理過程對漆料、感光、到顯影，攏愛佇玻璃片焦去進前完成，差不多是 10 到 15 分鐘以內。這个現代版 ê 溼版翕相法，重新用現代 ê 化學物漆佇 <a href=https://www.pbs.org/wgbh/americanexperience/features/eastman-wet-plate-photography/>21 世紀</a> 五金行買會著 ê 玻璃片面頂來 <a href=https://unblinkingeye.com/Articles/WPC/wpc.html>顯相</a>，這是欲向早期月球攝影 ê 方法 <a href="https://www.metmuseum.org/art/collection/search/786096?&amp;exhibitionId=%7b1db98082-524d-46fe-93ee-3ba6436c0acb%7d&amp;oid=786096&amp;pkgids=578&amp;pg=0&amp;rpp=20&amp;pos=23&amp;ft=*&amp;offset=20">致敬</a>。佇頂閣月 11 月 28 用 8 x 10 比例 ê 相機佮後埕望遠鏡翕 ê 這張，忠實記錄佇 <a href=https://svs.gsfc.nasa.gov/Gallery/moonphase.html>月圓 ê 時看會著山崙</a> ê 月球大星石坑、明顯 ê 放射線、佮烏暗滑溜 ê 月海。煞落來 kā 相片數位化，影像佇玻璃片面頂是直徑 8.5 公分，感光時間是 2 分鐘。這个溼版翕相法 ê 有效感光度差不多是 ISO 1。你手機仔 ê 相機 ê 感光度差不多有 ISO 100 到 6400，而且 <a href=https://www.wetplateday.org/galleries/>愛</a> 保持焦燥...</p><h2 id=poj-jī-chap-it-sè-kí-sip-pán-hip-siòng-hoat-hip--ê-goeh-kiû>[POJ] Jī-cha̍p-it sè-kí si̍p-pán hip-siòng-hoat hip--ê goe̍h-kiû</h2><p>Tī cha̍p-káu sè-kí tiong, chi̍t-khoán siōng-chá iōng-lâi hip goe̍h-kiû piáu-bīn ê ki-su̍t kiò-chò si̍p-pán hóe-mî-ka chhú-lí-hoat. Che-sī Eng-kok thian-bûn ha̍k-chiá Warren De la Rue chhái-iōng ê hong-hoat. Beh hip chi̍t-tiuⁿ siòng to̍h ài tī po-lê-phìⁿ bīn-téng chhat chi̍t-têng kāu-kāu-ê thàu-bêng hūn-ha̍p-but. Iōng siau-sng-iâm chò kám-kng-che, khǹg tī bōng-oán-kiàⁿ kám-kng, hián-iáⁿ chò-chiâⁿ po-lê-hū-phìⁿ. Ūi-tio̍h beh ûi-chhî siòng-phìⁿ ê kám-kng-tō, kui-ê chhú-lí kòe-têng úi chha̍t-liāu, kám-kng, kàu hián-iáⁿ, lóng ài tī po-lê-phìⁿ ta--khì chìn-chêng oân-sêng, chha-put-to sī cha̍p kàu cha̍p-gō͘ hun-cheng i-lāi. Chit-ê hiān-tāi-pán ê si̍p-pán hip-siòng-hoat, tiông-sin iōng hiān-tāi ê hòa-ha̍k-but chhat tī jī-cha̍p-it sè-kí ngó͘-kim-hâng bé-ē-tio̍h ê po-lê-phìⁿ bīn-téng lâi hián-siòng, che sī beh hiòng chá-kî goe̍h-kiû liap-iáⁿ ê hong-hoat tì-kèng. Tī téng-koh-goe̍h cha̍p-it goe̍h jī-peh iōng peh sêng cha̍p pí-lē ê siòng-ki kah āu-tiâⁿ bōng-oán-kiàⁿ hip ê chi̍t-tiuⁿ, tiong-si̍t kì-lo̍k tī goe̍h-îⁿ ê sî khòaⁿ-ē-tio̍h soaⁿ-lūn ê goe̍h-kiû tōa chheⁿ-chio̍h kheⁿ, bêng-hián ê hòng-siā-sòaⁿ, kah o͘-àm ku̍t-liu ê goe̍h-hái. Soah--lo̍h-lâi kā siòng-phìⁿ só͘-ūi-hòa, iáⁿ-siōng tī po-lê-phìⁿ bīn-téng sī ti̍t-kèng peh-tiám-gō͘ kong-hun, kám-kng sî-kan sī nn̄g hun-cheng. Chit-ê si̍p-pán hip-siòng-hoat ê iú-hāu kám-kng-tō͘ chha-put-to sī ISO chi̍t. Li chhiú-ki-á ê siòng-ki ê kám-kng-tō͘ chha-put-to ū ISO chi̍t-pah  kàu la̍k-chheng-sì, jî-chhiáⁿ ài pó-chhî ta-sò...</p><h2 id=kipjī-tsap-it-sè-kí-sip-pán-hip-siòng-huat-hip--ê-gueh-kiû>[KIP] Jī-tsa̍p-it sè-kí si̍p-pán hip-siòng-huat hip--ê gue̍h-kiû</h2><p>Tī tsa̍p-káu sè-kí tiong, tsi̍t-khuán siōng-tsá iōng-lâi hip gue̍h-kiû piáu-bīn ê ki-su̍t kiò-tsò si̍p-pán hué-mî-ka tshú-lí-huat. Tse-sī Ing-kok thian-bûn ha̍k-tsiá Warren De la Rue tshái-iōng ê hong-huat. Beh hip tsi̍t-tiunn siòng to̍h ài tī po-lê-phìnn bīn-tíng tshat tsi̍t-tîng kāu-kāu-ê thàu-bîng hūn-ha̍p-but. Iōng siau-sng-iâm tsò kám-kng-tse, khǹg tī bōng-uán-kiànn kám-kng, hián-iánn tsò-tsiânn po-lê-hū-phìnn. Uī-tio̍h beh uî-tshî siòng-phìnn ê kám-kng-tō, kui-ê tshú-lí kuè-tîng uí tsha̍t-liāu, kám-kng, kàu hián-iánn, lóng ài tī po-lê-phìnn ta--khì tsìn-tsîng uân-sîng, tsha-put-to sī tsa̍p kàu tsa̍p-gōo hun-tsing i-lāi. Tsit-ê hiān-tāi-pán ê si̍p-pán hip-siòng-huat, tiông-sin iōng hiān-tāi ê huà-ha̍k-but tshat tī jī-tsa̍p-it sè-kí ngóo-kim-hâng bé-ē-tio̍h ê po-lê-phìnn bīn-tíng lâi hián-siòng, tse sī beh hiòng tsá-kî gue̍h-kiû liap-iánn ê hong-huat tì-kìng. Tī tíng-koh-gue̍h tsa̍p-it gue̍h jī-peh iōng peh sîng tsa̍p pí-lē ê siòng-ki kah āu-tiânn bōng-uán-kiànn hip ê tsi̍t-tiunn, tiong-si̍t kì-lo̍k tī gue̍h-înn ê sî khuànn-ē-tio̍h suann-lūn ê gue̍h-kîu tuā tshenn-tsio̍h khenn, bîng-hián ê hòng-siā-suànn, kah oo-àm ku̍t-liu ê gue̍h-hái. Suah--lo̍h-lâi kā siòng-phìnn sóo-uī-huà, iánn-siōng tī po-lê-phìnn bīn-tíng sī ti̍t-kìng peh-tiám-gōo kong-hun, kám-kng sî-kan sī nn̄g hun-tsing. Tsit-ê si̍p-pán hip-siòng-huat ê iú-hāu kám-kng-tōo tsha-put-to sī ISO tsi̍t. Li tshiú-ki-á ê siòng-ki ê kám-kng-tōo tsha-put-to ū ISO tsi̍t-pah  kàu la̍k-tshing-sì, jî-tshiánn ài pó-tshî ta-sò...</p><h2 id=english-21st-century-wet-collodion-moon>[English] 21st Century Wet Collodion Moon</h2><p>In the mid 19th century, one of the first photographic technologies usedto record the lunar surface was the <a href=https://en.wikipedia.org/wiki/Collodion_process>wet-plate collodion</a> process, notably employed by British astronomer <a href=https://en.wikipedia.org/wiki/Warren_De_la_Rue>Warren De la Rue</a> .To capture an image, a thick, transparent mixture wasused to coat a glass plate, sensitized with silvernitrate, exposed at the telescope, and then developedto create a negative image on the plate.To maintain photographic sensitivity,the entire process, from coating to exposure to developing, had to becompleted before the plate dried, in a span of about 10 to 15 minutes.This modern version of a wet-plate collodion <a href="https://www.metmuseum.org/art/collection/search/786096?&amp;exhibitionId=%7b1db98082-524d-46fe-93ee-3ba6436c0acb%7d&amp;oid=786096&amp;pkgids=578&amp;pg=0&amp;rpp=20&amp;pos=23&amp;ft=*&amp;offset=20">image celebrates</a> lunar photography's early days, reproducing <a href=https://unblinkingeye.com/Articles/WPC/wpc.html>the process</a> using modernchemicals to coat a glass plate from a <a href=https://www.pbs.org/wgbh/americanexperience/features/eastman-wet-plate-photography/>21st century</a> hardware store.Captured last November 28 with an 8x10 view camera and backyard telescope,it faithfully records large craters, bright rays,and dark, smooth mare of the <a href=https://svs.gsfc.nasa.gov/Gallery/moonphase.html>waxing gibbous Moon</a> .Subsequently digitized, the image on the plate was 8.5 centimeters indiameter and exposed while tracking for 2 minutes.The wet plate's effective photographic sensitivity was about ISO 1. In your smart phone, the camera sensor probably has a photographicsensitivity range of ISO 100 to 6400 (and <a href=https://www.wetplateday.org/galleries/>needs to be</a> kept dry ...).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>溼版火棉膠處理法</td><td>si̍p-pán hóe-mî-ka chhú-lí-hoat</td><td>si̍p-pán hué-mî-ka tshú-lí-huat</td><td>溼版火棉膠處理法</td><td>wet-plate collodion process</td></tr><tr><td>硝酸鹽</td><td>siau-sng-iâm</td><td>siau-sng-iâm</td><td>硝酸鹽</td><td>silvernitrate</td></tr><tr><td>感光劑</td><td>kám-kng-che</td><td>kám-kng-tse</td><td>感光劑</td><td>sensitizer</td></tr><tr><td>隕石</td><td>ún-se̍k</td><td>ún-si̍k</td><td>隕石</td><td>meteorite</td></tr><tr><td>星石</td><td>chheⁿ-chio̍h</td><td>tshenn-tsio̍h</td><td>隕石</td><td>meteorite</td></tr><tr><td>星石坑</td><td>chheⁿ-chio̍h-kheⁿ</td><td>tshenn-tsio̍h-khenn</td><td>隕石坑</td><td>crater</td></tr><tr><td>有效感光度</td><td>iú-hāu kám-kng-tō͘</td><td>iú-hāu kám-kng-tōo</td><td>有效感光度</td><td>effective photographic sensitivity</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210101/>昨昏 ê 圖：星系佮南天極</a>
</span><span class=post_next><a href=https://apod.tw/daily/20210103/>明仔載 ê 圖：佇冰島頂懸 ê 鳳凰極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>