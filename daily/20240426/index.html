<!doctype html><html lang=en><head><title>軒轅十四 kah 矮星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="軒轅十四 kah 矮星系"><meta property="og:description" content="Tī 北半球春天 ê 時陣，欲 tiàm 東部地平線頂懸揣著光爍爍 ê 軒轅十四 是真簡單 ê 代誌。"><meta property="og:url" content="https://apod.tw/daily/20240426/"><meta property="og:image" content="https://apod.nasa.gov/apod/image/2404/Regulus_Dwarf_by_Markus_Horn1024.png"><link rel=canonical href=https://apod.tw/daily/20240426/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. April 2024</p><h1 class=post_title>軒轅十四 kah 矮星系</h1><div class=post_body><div class=post_inner><img src=https://apod.nasa.gov/apod/image/2404/Regulus_Dwarf_by_Markus_Horn1024.png alt=/home/runner/work/apod-taigi.github.io/apod-taigi.github.io/content/daily/2024/04/20240426.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240426.html>Regulus and the Dwarf Galaxy</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://astrophoto-hannover.de/index.html>Markus Horn</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clvzdih7g000001u5g7c1avik height=180 width=500 frameborder=0 scrolling=no></iframe></div><h2 id=漢羅-軒轅十四-kah-矮星系>[漢羅] 軒轅十四 kah 矮星系</h2><p><a href=https://earthsky.org/favorite-star-patterns/spring-triangle-regulus-arcturus-spica/>Tī 北半球春天</a> ê 時陣，欲 tiàm 東部地平線頂懸揣著光爍爍 ê 軒轅十四 是真簡單 ê 代誌。
<a href=http://stars.astro.illinois.edu/sow/regulus.html>軒轅十四</a> 是獅仔座 ê alpha 星，是這幅 <a href=https://astrophoto-hannover.de/regulus.html>望遠鏡視野</a> 中心彼粒鑿目 ê 天星。
伊 kah 咱 ê 距離才 79 光年遠爾爾，是一粒 <a href=https://earthsky.org/brightest-stars/best-regulus-the-heart-of-the-lion/>燒熱、自旋速度足緊 ê 恆星</a>，咱這馬知影伊是多星系統 ê 其中一粒。
軒轅十四下底有一搭猶未消失、霧霧 ê 光，是 ùi 細粒星系 獅仔座一 內底來--ê。
獅仔座一 是一个 <a href=https://en.wikipedia.org/wiki/Leo_I_(dwarf_galaxy)>長株圓矮星系</a>，是 <a href=http://www.seds.org/messier/more/local.html>本星系群</a> ê 成員之一。
本星系群內底閣有 咱 <a href=https://science.nasa.gov/resource/the-milky-way-galaxy/>銀河系</a> kah 仙女座星系 <a href=https://apod.nasa.gov/apod/ap051222.html>M31</a>。
獅仔座一 kah 咱 ê 距離差不多有 80 萬光年遠，去予人認為講是 踅咱銀河 ê 細粒衛星星系內底上遠--ê。
<a href=https://www.sci.news/astronomy/dwarf-spheroidal-galaxy-leo-i-black-hole-10328.html>毋過 矮星系 獅仔座一</a> 已經有 <a href=https://ui.adsabs.harvard.edu/abs/2023ApJ...956L..37P/abstract>證據</a> 講，伊 ê 中心有一粒超大質量烏洞，伊 ê 質量 kah 咱銀河中心 ê 烏洞差不多大。</p><h2 id=poj-hian-oân-chap-sì-kah-é-seng-hē>[POJ] Hian-oân Cha̍p-sì kah É-seng-hē</h2><p>Tī Pak-pòaⁿ-kiû chhun-thiⁿ ê sî-chūn, beh tiàm tang-pō͘ tē-pêng-sòaⁿ téng-koân chhōe-tio̍h kng-sih-sih ê Hian-oân Cha̍p-sì sī chin kán-tan ê tāi-chì.
Hian-oân Cha̍p-sì sī Sai-á-chō ê alpha chheⁿ, sī chit pak bōng-oán-kiàⁿ sī-iá tiong-sim hit lia̍p chha̍k-ba̍k ê thiⁿ-chheⁿ.
I kah lán ê kū-lî chiah 79 kng-nî hn̄g niā-niā, sī chi̍t-lia̍p sio-joa̍h, chū soan sok-tō͘ chiok kín ê hêng-chheⁿ, lán chit-má chai-iáⁿ i sī to-chheⁿ hē-thóng ê kî-tiong chi̍t-lia̍p.
Hian-oân Cha̍p-sì ē-té ū chi̍t-tah iah-bē siau-sit, bū-bū ê kng, sī ùi sè-lia̍p seng-hē Sai-á-chō it lāi-té lâi--ê.
Sai-á-chō it sī chi̍t-ê tn̂g-tu-îⁿ é-seng-hē, sī Pún Seng-hē-kûn ê sêng-oân chi-it.
Pún Seng-hē-kûn lāi-té koh-ū lán Gîn-hô-hē kah Sian-lú-chō Seng-hē M̀1.
Sai-á-chō it kah lán ê kū-lî chha-put-to ū 80 bān kng-nî hn̄g, khì hō͘ lâng jīn-ûi kóng sī se̍h lán Gîn-hô ê sè-lia̍p ōe-chheⁿ seng-hē lāi-té siōng hn̄g--ê.
M̄-koh é-seng-hē Sai-á-chō it í-keng ū chèng-kì kóng, i ê tiong-sim ū chi̍t-lia̍p chhiau-tōa chit-liōng o͘-tōng, i ê chit-liōng kah lán Gîn-hô tiong-sim ê o͘-tōng chha-put-to tōa.</p><h2 id=kip-hian-uân-tsap-sì-kah-é-sing-hē>[KIP] Hian-uân Tsa̍p-sì kah É-sing-hē</h2><p>Tī Pak-puànn-kiû tshun-thinn ê sî-tsūn, beh tiàm tang-pōo tē-pîng-suànn tíng-kuân tshuē-tio̍h kng-sih-sih ê Hian-uân Tsa̍p-sì sī tsin kán-tan ê tāi-tsì.
Hian-uân Tsa̍p-sì sī Sai-á-tsō ê alpha tshenn, sī tsit pak bōng-uán-kiànn sī-iá tiong-sim hit lia̍p tsha̍k-ba̍k ê thinn-tshenn.
I kah lán ê kū-lî tsiah 79 kng-nî hn̄g niā-niā, sī tsi̍t-lia̍p sio-jua̍h, tsū suan sok-tōo tsiok kín ê hîng-tshenn, lán tsit-má tsai-iánn i sī to-tshenn hē-thóng ê kî-tiong tsi̍t-lia̍p.
Hian-uân Tsa̍p-sì ē-té ū tsi̍t-tah iah-bē siau-sit, bū-bū ê kng, sī uì sè-lia̍p sing-hē Sai-á-tsō it lāi-té lâi--ê.
Sai-á-tsō it sī tsi̍t-ê tn̂g-tu-înn é-sing-hē, sī Pún Sing-hē-kûn ê sîng-uân tsi-it.
Pún Sing-hē-kûn lāi-té koh-ū lán Gîn-hô-hē kah Sian-lú-tsō Sing-hē M31.
Sai-á-tsō it kah lán ê kū-lî tsha-put-to ū 80 bān kng-nî hn̄g, khì hōo lâng jīn-uî kóng sī se̍h lán Gîn-hô ê sè-lia̍p uē-tshenn sing-hē lāi-té siōng hn̄g--ê.
M̄-koh é-sing-hē Sai-á-tsō it í-king ū tsìng-kì kóng, i ê tiong-sim ū tsi̍t-lia̍p tshiau-tuā tsit-liōng oo-tōng, i ê tsit-liōng kah lán Gîn-hô tiong-sim ê oo-tōng tsha-put-to tuā.</p><h2 id=english-regulus-and-the-dwarf-galaxy>[English] Regulus and the Dwarf Galaxy</h2><p><a href=https://earthsky.org/favorite-star-patterns/spring-triangle-regulus-arcturus-spica/>In northern hemisphere spring</a>, bright star Regulus is easy to spot above the eastern horizon.
The alpha star of the constellation Leo, Regulus is the spiky star centered in this <a href=https://astrophoto-hannover.de/regulus.html>telescopic field of view</a>.
A mere 79 light-years distant, <a href=http://stars.astro.illinois.edu/sow/regulus.html>Regulus</a> is a <a href=https://earthsky.org/brightest-stars/best-regulus-the-heart-of-the-lion/>hot, rapidly spinning star</a> that is known to be part of a multiple star system.
Not quite lost in the glare, the fuzzy patch just below Regulus is diffuse starlight from small galaxy Leo I.
Leo I is a <a href=https://en.wikipedia.org/wiki/Leo_I_(dwarf_galaxy)>dwarf spheroidal galaxy</a>, a member of the <a href=http://www.seds.org/messier/more/local.html>Local Group</a> of galaxies dominated by our <a href=https://science.nasa.gov/resource/the-milky-way-galaxy/>Milky Way Galaxy</a> and the Andromeda Galaxy <a href=https://apod.nasa.gov/apod/ap051222.html>M31</a>.
About 800 thousand light-years away, Leo I is thought to be the most distant of the known small satellite galaxies orbiting the Milky Way.
<a href=https://www.sci.news/astronomy/dwarf-spheroidal-galaxy-leo-i-black-hole-10328.html>But dwarf galaxy Leo I</a> has shown <a href=https://ui.adsabs.harvard.edu/abs/2023ApJ...956L..37P/abstract>evidence</a> of a supermassive black hole at its center, comparable in mass to the black hole at the center of the Milky Way.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>軒轅十四</td><td>hian-oân cha̍p-sì</td><td>hian-uân tsa̍p-sì</td><td>軒轅十四</td><td>Regulus</td></tr><tr><td>矮星系</td><td>é-seng-hē</td><td>é-sing-hē</td><td>矮星系</td><td>Dwarf Galaxy</td></tr><tr><td>獅仔座一</td><td>Sai-á-chō it</td><td>Sai-á-chō it</td><td>獅子座一</td><td>Leo I</td></tr><tr><td>自旋</td><td>chū-soân</td><td>tsū-suân</td><td>自旋</td><td>spin</td></tr><tr><td>多星系統</td><td>to-chheⁿ hē-thóng</td><td>to-tshen hē-thóng</td><td>多星系統</td><td>multiple star system</td></tr><tr><td>長株圓矮星系</td><td>tn̂g-tu-îⁿ é-seng-hē</td><td>tn̂g-tu-înn é-sing-hē</td><td>矮橢圓星系</td><td>dwarf spheroidal galaxy</td></tr><tr><td>本星系群</td><td>Pún Seng-hē-kûn</td><td>Pún Sing-hē-kûn</td><td>本星系群</td><td>Local Group</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>仙女座星系</td><td>Sian-lú-chō Seng-hē</td><td>Sian-lú-tsō Sing-hē</td><td>仙女座星系</td><td>Andromeda Galaxy</td></tr><tr><td>M31</td><td>M saⁿ-cha̍p-it</td><td>M sann-tsa̍p-it</td><td>M31</td><td>M31</td></tr><tr><td>衛星星系</td><td>ōe-chheⁿ seng-hē</td><td>uē-tshen sing-hē</td><td>衛星星系</td><td>satellite galaxies</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr><tr><td>視野</td><td>sī-iá</td><td>sī-iá</td><td>視野</td><td>field of view</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240425/>昨昏 ê 圖：NGC 604：大型恆星托兒所</a>
</span><span class=post_next><a href=https://apod.tw/daily/20240427/>明仔載 ê 圖：通天的月球烏影</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>