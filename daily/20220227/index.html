<!doctype html><html lang=en><head><title>地出 1 號相片：歷史相片 ê 重製 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="地出 1 號相片：歷史相片 ê 重製"><meta property="og:description" content="緊來看喔！緊來看這个景色！地球欲 peh--起來矣講！真正是媠甲！這句話是 53 年前 ê 太空人講 ê。"><meta property="og:url" content="https://apod.tw/daily/20220227/"><meta property="og:image" content="https://apod.nasa.gov/apod/fap/image/2202/Earthrise1_Apollo8AndersWeigang_960.jpg"><link rel=canonical href=https://apod.tw/daily/20220227/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. February 2022</p><h1 class=post_title>地出 1 號相片：歷史相片 ê 重製</h1><div class=post_body><div class=post_inner><img src=https://apod.nasa.gov/apod/fap/image/2202/Earthrise1_Apollo8AndersWeigang_960.jpg alt=/home/runner/work/apod-taigi.github.io/apod-taigi.github.io/content/daily/2022/02/20220227.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220227.html>Earthrise 1: Historic Image Remastered</a></li><li>影像來源：<a href=https://www.nasa.gov/>NASA</a>, <a href=https://www.nasa.gov/mission_pages/apollo/missions/apollo8.html>Apollo 8</a> Crew, <a href=https://er.jsc.nasa.gov/seh/anders.htm>Bill Anders</a>; 資料處理 kah and <a href=https://creativecommons.org/licenses/by/2.0/>許可</a>: Jim Weigang</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1axjgnb08yo0hvxbvexe4n7 height=180 width=500 frameborder=0 scrolling=no></iframe></div><h2 id=漢羅-地出-1-號相片歷史相片-ê-重製>[漢羅] 地出 1 號相片：歷史相片 ê 重製</h2><p>「緊來看喔！緊來看這个景色！地球欲 peh--起來矣講！真正是媠甲！」
這句話是 50 年前 ê 太空人 <a href=https://history.nasa.gov/afj/ap08fj/16day4_orbit4.html>講 ê</a>。
無外久，踅 <a href=https://solarsystem.nasa.gov/moons/earths-moon/overview/>月球</a> ê 太空船 to̍h 隨 kā 這个景色速翕起來，變做 <a href=https://time.com/5479821/earthrise-picture-history-apollo-8/>歷史上 上有名 ê 影像之一</a>。
這張相片是 <a href=https://www.nasa.gov/mission_pages/apollo/missions/apollo8.html>阿波羅 8 號</a> ê <a href=https://www.smithsonianmag.com/science-nature/who-took-legendary-earthrise-photo-apollo-8-180967505/>太空人翕 ê</a>。
咱這馬 to̍h kā 這款 ùi 月球邊界 <a href=https://apod.nasa.gov/apod/ap181223.html>peh--起來 ê 地球景色</a> 叫做「<a href=https://en.wikipedia.org/wiki/Earthrise>地出</a>」。
這張有名 ê <a href=https://apod.nasa.gov/apod/ap150906.html>地出</a> 相片，其實是 <a href="https://svs.gsfc.nasa.gov/cgi-bin/details.cgi?aid=4593">第二擺</a> 翕著 ê。
只是講，這是第一張彩色相片。
真正 ê 第一張 地出 相片本底是烏白 ê。
咱這馬用現代數位技術來 kā <a href=https://archive.org/details/as08-13-2329>上早以前</a> 翕著 ê <a href=https://archive.org/details/as08-14-2383>三張</a> <a href=https://archive.org/details/as08-14-2384>相片</a> <a href=https://jw9c.blogspot.com/2018/01/earthrise-1.html>處理理咧</a>，to̍h 會當 kā 無仝解析度 ê 相片 重新組合做彩色 ê 版本。
毋過免緊張！
<a href=https://photos.app.goo.gl/OinnT83WZE7TSW3K2>這張特寫相片</a>，確實是這篇文章 上開始講著 ê 阿波羅 8 號 ê 太空人 <a href=https://www.universetoday.com/13804/apollo-8-astronaut-bill-anders-reflects-on-earthrise-picture/>Bill Anders</a> <a href=https://historycollection.jsc.nasa.gov/JSCHistoryPortal/history/oral_histories/AndersWA/AndersWA_10-8-97.htm>叫咱看 ê 景色</a> 無毋著。
感謝現代科技 ê 進步 kah <a href=https://apod.nasa.gov/apod/ap190818.html>人類</a> ê <a href=https://apod.nasa.gov/apod/ap210701.html>智慧</a>，咱這馬會當看著無仝款 ê 版本矣！
（歷史紀錄：遮有另外一張 <a href=https://apod.nasa.gov/apod/ap160827.html>無仝 ê 歷史烏白相片，是地球 ùi 月球邊界降落去 ê 地落 影像</a>。
彼張是閣較早 2 年 ê <a href=https://solarsystem.nasa.gov/missions/lunar-orbiter-1/in-depth/>踅月機器人太空船 1 號</a> <a href=https://en.wikipedia.org/wiki/Earthrise#/media/File:First_View_of_Earth_from_Moon_-_reprocessed_wide.jpg>翕 ê</a>。）</p><h2 id=poj-tē-chhut-1-hō-siòng-phìⁿ-lek-sú-siòng-phìⁿ-ê-têng-chè>[POJ] Tē-chhut 1 hō siòng-phìⁿ: Le̍k-sú siòng-phìⁿ ê têng-chè</h2><p>"Kín lâi khòaⁿ o͘h! Kín lâi khòaⁿ chit-ê kéng-sek! Tē-kiû beh peh--khí-lâi ah kóng! Chin-chiàⁿ sī súi kah!"
Chit kú ōe sī 53 nî-chêng ê thài-khong-jîn kóng ê.
Bô gōa-kú, se̍h Goe̍h-kiû ê thài-khong-chûn to̍h sûi kā chit-ê kéng-sek sok-hip khí-lâi, piàn-chò le̍k-sú siōng siōng ū-miâ ê iáⁿ-siōng chit-it.
Chit-tiuⁿ siòng-phìⁿ sī A-pho-lô peh hō ê thài-khong-jîn hip ê.
Lán chit-má to̍h kā chit-khoán ùi Goe̍h-kiû pian-kài peh--khí-lâi ê Tē-kiû kéng-sek kiò-chò "Tē-chhut".
Chit-tiuⁿ ū-miâ ê Tē-chhut siòng-phìⁿ, kî-si̍t sī tē jī pái hip-tio̍h ê.
Chí-sī kóng, che sī tē it tiuⁿ chhái-sek siòng-phìⁿ.
Chin-chiàⁿ ê tē it tiuⁿ Tē-chhut siòng-phìⁿ pún-tē sī o͘-pe̍h ê.
Lán chit-má iōng hiān-tāi só͘-ūi ki-su̍t lâi kā siōng chá í-chêng hip-tio̍h ê saⁿ-tiuⁿ siòng-phìⁿ chhú-lí-lí leh, to̍h ē-tàng kā bô-kâng kái-sek-tō͘ ê siòng-phìⁿ tiông-sin cho͘-ha̍p chò chhái-sek ê pán-pún.
M̄-koh bián kín-tiuⁿ!
Chit-tiuⁿ te̍k-siá siòng-phìⁿ, khak-si̍t sī chit-phiⁿ bûn-chiong siōng khai-sí kóng-tio̍h ê A-pho-lô peh hō thài-khong-jîn Bill Anders kiò lán khòaⁿ ê kéng-sek bô-m̄-tio̍h.
Kám-siā hiān-tāi kho-ki ê chìn-pō͘ kah jîn-lūi ê tì-hūi, lán chit-má ē-tàng khòaⁿ-tio̍h bô kāng-khoán ê pán-pún ah!
(Le̍k-sú kì-lo̍k: Chia ū lēng-gōa chit-tiuⁿ bô-kâng ê le̍k-sú o͘-pe̍h siòng-phìⁿ, sī Tē-kiû ùi Goe̍h-kiû pian-kài kàng--lo̍h-khì ê Tē-lo̍h iáⁿ-siōng.
hit-tiuⁿ sī koh-khah chá nn̄g nî ê Se̍h-goe̍h ke-khì-lâng thài-khong-chûn 1 hō hip ê.)</p><h2 id=kip-tē-tshut-1-hō-siòng-phìnn-lik-sú-siòng-phìnn-ê-tîng-tsè>[KIP] Tē-tshut 1 hō siòng-phìnn: Li̍k-sú siòng-phìnn ê tîng-tsè</h2><p>"Kín lâi khuànn ooh! Kín lâi khuànn tsit-ê kíng-sik! Tē-kiû beh peh--khí-lâi ah kóng! Tsin-tsiànn sī suí kah!"
Tsit kú uē sī 53 nî-tsîng ê thài-khong-jîn kóng ê.
Bô guā-kú, se̍h Gue̍h-kiû ê thài-khong-tsûn to̍h suî kā tsit-ê kíng-sik sok-hip khí-lâi, piàn-tsò li̍k-sú siōng siōng ū-miâ ê iánn-siōng tsit-it.
Tsit-tiunn siòng-phìnn sī A-pho-lô peh hō ê thài-khong-jîn hip ê.
Lán tsit-má to̍h kā tsit-khuán uì Gue̍h-kiû pian-kài peh--khí-lâi ê Tē-kiû kíng-sik kiò-tsò "Tē-tshut".
Tsit-tiunn ū-miâ ê Tē-tshut siòng-phìnn, kî-si̍t sī tē jī pái hip-tio̍h ê.
Tsí-sī kóng, tse sī tē it tiunn tshái-sik siòng-phìnn.
Tsin-tsiànn ê tē it tiunn Tē-tshut siòng-phìnn pún-tē sī oo-pe̍h ê.
Lán tsit-má iōng hiān-tāi sóo-uī ki-su̍t lâi kā siōng tsá í-tsîng hip-tio̍h ê sann-tiunn siòng-phìnn tshú-lí-lí leh, to̍h ē-tàng kā bô-kâng kái-sik-tōo ê siòng-phìnn tiông-sin tsoo-ha̍p tsò tshái-sik ê pán-pún.
M̄-koh bián kín-tiunn!
Tsit-tiunn ti̍k-siá siòng-phìnn, khak-si̍t sī tsit-phinn bûn-tsiong siōng khai-sí kóng-tio̍h ê A-pho-lô peh hō thài-khong-jîn Bill Anders kiò lán khuànn ê kíng-sik bô-m̄-tio̍h.
Kám-siā hiān-tāi kho-ki ê tsìn-pōo kah jîn-luī ê tì-huī, lán tsit-má ē-tàng khuànn-tio̍h bô kāng-khuán ê pán-pún ah!
(Li̍k-sú kì-lo̍k: Tsia ū līng-guā tsit-tiunn bô-kâng ê li̍k-sú oo-pe̍h siòng-phìnn, sī Tē-kiû uì Gue̍h-kiû pian-kài kàng--lo̍h-khì ê Tē-lo̍h iánn-siōng.
hit-tiunn sī koh-khah tsá nn̄g nî ê Se̍h-gue̍h ke-khì-lâng thài-khong-tsûn 1 hō hip ê.)</p><h2 id=english-earthrise-1-historic-image-remastered>[English] Earthrise 1: Historic Image Remastered</h2><p>"Oh my God!
Look at that picture over there!
Here's the Earth coming up.
Wow is that pretty!" Soon after <a href=https://history.nasa.gov/afj/ap08fj/16day4_orbit4.html>that pronouncement</a>, 50 years ago today, <a href=https://time.com/5479821/earthrise-picture-history-apollo-8/>one of the most famous images ever taken</a> was snapped from the orbit of <a href=https://solarsystem.nasa.gov/moons/earths-moon/overview/>the Moon</a>.
Now known as "<a href=https://en.wikipedia.org/wiki/Earthrise>Earthrise</a>", the iconic image shows the Earth rising above the limb of the Moon, as <a href=https://www.smithsonianmag.com/science-nature/who-took-legendary-earthrise-photo-apollo-8-180967505/>taken by the crew</a> of <a href=https://www.nasa.gov/mission_pages/apollo/missions/apollo8.html>Apollo 8</a>.
But the well-known <a href=https://apod.nasa.gov/apod/ap150906.html>Earthrise</a> image was actually the <a href="https://svs.gsfc.nasa.gov/cgi-bin/details.cgi?aid=4593"><em>second</em> image</a> taken of the <a href=https://apod.nasa.gov/apod/ap181223.html>Earth rising</a> above the lunar limb -- it was just the first in color.
With modern digital technology, however, the real first Earthrise image -- originally in black and white -- has <a href=https://jw9c.blogspot.com/2018/01/earthrise-1.html>now been remastered</a> to have the combined resolution and color of the <a href=https://archive.org/details/as08-13-2329>first</a> <a href=https://archive.org/details/as08-14-2383>three</a> <a href=https://archive.org/details/as08-14-2384>images</a>.
Behold!
The <a href=https://photos.app.goo.gl/OinnT83WZE7TSW3K2>featured image</a> is a close-up of the picture that Apollo 8 astronaut <a href=https://www.universetoday.com/13804/apollo-8-astronaut-bill-anders-reflects-on-earthrise-picture/>Bill Anders</a> was <a href=https://historycollection.jsc.nasa.gov/JSCHistoryPortal/history/oral_histories/AndersWA/AndersWA_10-8-97.htm>talking about</a>.
Thanks to modern technology and <a href=https://apod.nasa.gov/apod/ap190818.html>human</a> <a href=https://apod.nasa.gov/apod/ap210701.html>ingenuity</a>, now we can all see it.
(Historical note: A <a href=https://apod.nasa.gov/apod/ap160827.html>different historic black & white image of the Earth setting</a> behind the lunar limb was <a href=https://en.wikipedia.org/wiki/Earthrise#/media/File:First_View_of_Earth_from_Moon_-_reprocessed_wide.jpg>taken</a> by the robotic <a href=https://solarsystem.nasa.gov/missions/lunar-orbiter-1/in-depth/>Lunar Orbiter 1</a> two years earlier.)</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>地出</td><td>Tē-chhut</td><td>Tē-tshut</td><td>地出</td><td>Earthrise</td></tr><tr><td>速翕</td><td>sok-hip</td><td>sok-hip</td><td>快照</td><td>snapshot</td></tr><tr><td>阿波羅 8 號</td><td>A-pho-lô 8 hō</td><td>A-pho-lô 8 hō</td><td>阿波羅 8 號</td><td>Apollo 8</td></tr><tr><td>踅月太空船 1 號</td><td>Se̍h-goe̍h thài-khong-chûn 1 hō</td><td>Se̍h-gue̍h thài-khong-tsûn 1 hō</td><td>月球軌道器1號</td><td>Lunar Orbiter 1</td></tr><tr><td>解析度</td><td>kái-sek-tō͘</td><td>kái-sik-tōo</td><td>解析度</td><td>resolution</td></tr><tr><td>地落</td><td>Tē-lo̍h</td><td>Tē-lo̍h</td><td>地落</td><td>Earthset</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220226/>昨昏 ê 圖：咱附近 ê 捲螺仔星系 NGC 4945</a>
</span><span class=post_next><a href=https://apod.tw/daily/20220228/>明仔載 ê 圖：直接投影：提 tī 手--lih ê 月娘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>