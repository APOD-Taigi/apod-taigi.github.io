<!doctype html><html lang=en><head><title>彗星 c 2017 k2 ( pan starrs) | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="彗星 C/2017 K2 (PanSTARRS)"><meta property="og:description" content="視野內底 ê 彗星 C/2017 K2 (嘛叫做 PanSTARRS) 就 kah 開放星團 IC 4665、閣有明亮 ê 恆星 蛇夫座 β，做伙出現 tī 恆星滿滿 ê 銀河邊界。"><meta property="og:url" content="https://apod.tw/daily/20220630/"><meta property="og:image" content="https://apod.nasa.gov/apod/fap/image/2206/2017K2_2022-06-20_media1024.jpg"><link rel=canonical href=https://apod.tw/daily/20220630/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. June 2022</p><h1 class=post_title>彗星 C/2017 K2 (PanSTARRS)</h1><div class=post_body><div class=post_inner><img src=https://apod.nasa.gov/apod/fap/image/2206/2017K2_2022-06-20_media1024.jpg alt=/home/runner/work/apod-taigi.github.io/apod-taigi.github.io/content/daily/2022/06/20220630.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220630.html>Comet C/2017 K2 (PanSTARRS)</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://cometografia.es/acerca-de/contactar/>Jose J. Chambo</a> (<a href=http://cometografia.es/>Cometografia</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl69ifufl03fm01sbdlv83n3r height=180 width=500 frameborder=0 scrolling=no></iframe></div><h2 id=漢羅-彗星-c2017-k2-panstarrs>[漢羅] 彗星 C/2017 K2 (PanSTARRS)</h2><p>這張闊幅相片是 2022 年 6 月 20 翕--ê。
視野內底 ê 彗星 <a href=https://en.wikipedia.org/wiki/C/2017_K2_(PanSTARRS)>C/2017 K2 (嘛叫做 PanSTARRS)</a> 就 kah 開放星團 IC 4665、閣有明亮 ê 恆星 蛇夫座 β，做伙出現 tī 恆星滿滿 ê 銀河邊界。
PanSTARRS 這粒彗星，是頭一擺 ùi 太陽系 遙遠暗淡 ê <a href=https://solarsystem.nasa.gov/solar-system/oort-cloud/overview/>Oort 雲</a>，行到內太陽系來--ê。
伊 5 年前頭一擺去予咱注意著，彼當陣是 2017 年 ê 5 月。
伊是目前為止咱所知影 <a href=https://hubblesite.org/contents/news-releases/2017/news-2017-40.html>活動力足強 ê 彗星內底 上遠--ê</a>。
上開始 ê 時陣，伊是 tī 離太陽 24 億公里遠 ê 所在去予咱發現--ê。
彼差不多是 tī 天王星軌道 kah 土星 <a href="https://hubblesite.org/contents/media/images/2017/40/4071-Image.html?news=true">軌道之間 ê 距離</a>。
Hubble 太空望遠鏡 ê <a href=https://ui.adsabs.harvard.edu/abs/2017ApJ...847L..19J/abstract>觀測表示講</a>，這粒彗星有一粒足大粒 ê 彗核，直徑差不多比 18 公里較短淡薄仔。
等到 7 月 14，彗星 C/2017 K2 會行到離地球上近彼位。
12 月 ê 時陣，伊會離太陽上倚。
時到咱就會當用 <a href=https://earthsky.org/astronomy-essentials/large-comet-c-2017-k2-panstarrs-summer-2022/>細台天文望遠鏡 看著伊矣</a>。
咱已經會當看著伊膨獅獅 ê 彗鬚 kah 長-liù-liù ê 彗尾矣。
伊這馬離咱干焦 2 萬 9000 萬公里遠，差不多是 <a href=https://theskylive.com/where-is-c2017k2>16 光分 ê 距離</a>。</p><h2 id=poj-hui-chhiⁿ-c2017-k2-panstarrs>[POJ] Hui-chhiⁿ C/2017 K2 (PanSTARRS)</h2><p>Chit-tiuⁿ khoah-pak siòng-phìⁿ sī 2022 nî 6 goe̍h 20 hip--ê.
Sī-iá lāi-té ê hui-chhiⁿ C/2017 K2 (mā kiò-chò PanSTARRS) to̍h kah khai-hòng-seng-thoân IC 4665, koh-ū bêng-liōng ê hêng-chhiⁿ Siâ-hu-chō β, chòe-hóe chhut-hiān tī hêng-chhiⁿ móa-móa ê Gîn-hô pian-kài.
PanSTARRS chit-lia̍p hui-chhiⁿ, sī thâu-chi̍t-pái ùi Thài-iông-hē khah hn̄g khah àm ê Oort hûn, kiâⁿ kàu Lōe Thài-iông-hē lâi--ê.
I 5 nî-chêng thâu-chi̍t-pái khì hō͘ chù-ì tio̍h, hit-tang-chūn sī 2017 nî ê 5 goe̍h.
I sī bo̍k-chêng ûi-chí lán só͘ chai-iáⁿ oa̍h-tōng-le̍k chiok kiông ê hui-chhiⁿ lāi-té siōng hn̄g--ê.
Siōng khai-sí ê sî-chūn, i sī tī lî Thài-iông 24 ek kong-lí hn̄g ê só͘-chāi khì hō͘ lán hoat-hiān--ê.
He chha-put-to sī tī Thian-ông-chhiⁿ kúi-tō kah Thó͘-chhiⁿ kúi-tō chi-kan ê kū-lî.
Hubble Thài-khong-bōng-oán-kiàⁿ ê koan-chhek piáu-sī kóng, chit-lia̍p hui-chhiⁿ ū chi̍t-lia̍p chiok tōa-lia̍p ê hūi-he̍k, ti̍t-kèng chha-put-to pí 18 kong-lí khah té tām-po̍h-á.
Tán kàu 7 goe̍h 14, hui-chhiⁿ C/2017 K2 ē kiâⁿ kàu lî Tē-kiû siōng kīn hit-ūi.
12 goe̍h ê sî-chūn, i ē lî Thài-iông siōng óa.
Sî-kàu lán to̍h ē-tàng iōng sè-tâi Thian-bûn-bōng-oán-kiàⁿ khòaⁿ-tio̍h i ah.
Lán chit-má í-keng ē-tàng khòaⁿ-tio̍h i phòng-sai-sai ê hūi-chhiu kah tn̂g-liù-liù ê hūi-bóe ah.
I chit-má lî lán kan-na 2 bān 9000 bān kong-lí hn̄g, chha-put-to sī 16 kng-hun ê kū-lî.</p><h2 id=kip-hui-tshinn-c2017-k2-panstarrs>[KIP] Hui-tshinn C/2017 K2 (PanSTARRS)</h2><p>Tsit-tiunn khuah-pak siòng-phìnn sī 2022 nî 6 gue̍h 20 hip--ê.
Sī-iá lāi-té ê hui-tshinn C/2017 K2 (mā kiò-tsò PanSTARRS) to̍h kah khai-hòng-sing-thuân IC 4665, koh-ū bîng-liōng ê hîng-tshinn Siâ-hu-tsō β, tsuè-hué tshut-hiān tī hîng-tshinn muá-muá ê Gîn-hô pian-kài.
PanSTARRS tsit-lia̍p hui-tshinn, sī thâu-tsi̍t-pái uì Thài-iông-hē khah hn̄g khah àm ê Oort hûn, kiânn kàu Luē Thài-iông-hē lâi--ê.
I 5 nî-tsîng thâu-tsi̍t-pái khì hōo tsù-ì tio̍h, hit-tang-tsūn sī 2017 nî ê 5 gue̍h.
I sī bo̍k-tsîng uî-tsí lán sóo tsai-iánn ua̍h-tōng-li̍k tsiok kiông ê hui-tshinn lāi-té siōng hn̄g--ê.
Siōng khai-sí ê sî-tsūn, i sī tī lî Thài-iông 24 ik kong-lí hn̄g ê sóo-tsāi khì hōo lán huat-hiān--ê.
He tsha-put-to sī tī Thian-ông-tshinn kuí-tō kah Thóo-tshinn kuí-tō tsi-kan ê kū-lî.
Hubble Thài-khong-bōng-uán-kiànn ê kuan-tshik piáu-sī kóng, tsit-lia̍p hui-tshinn ū tsi̍t-lia̍p tsiok tuā-lia̍p ê huī-hi̍k, ti̍t-kìng tsha-put-to pí 18 kong-lí khah té tām-po̍h-á.
Tán kàu 7 gue̍h 14, hui-tshinn C/2017 K2 ē kiânn kàu lî Tē-kiû siōng kīn hit-uī.
12 gue̍h ê sî-tsūn, i ē lî Thài-iông siōng uá.
Sî-kàu lán to̍h ē-tàng iōng sè-tâi Thian-bûn-bōng-uán-kiànn khuànn-tio̍h i ah.
Lán tsit-má í-king ē-tàng khuànn-tio̍h i phòng-sai-sai ê huī-tshiu kah tn̂g-liù-liù ê huī-bué ah.
I tsit-má lî lán kan-na 2 bān 9000 bān kong-lí hn̄g, tsha-put-to sī 16 kng-hun ê kū-lî.</p><h2 id=english-comet-c2017-k2-panstarrs>[English] Comet C/2017 K2 (PanSTARRS)</h2><p>Imaged on June 20 2022, comet <a href=https://en.wikipedia.org/wiki/C/2017_K2_(PanSTARRS)>C/2017 K2 (PanSTARRS)</a> shares this wide telescopic field of view with open star cluster IC 4665 and bright star Beta Ophiuchi, near a starry edge of the Milky Way.
On its maiden voyage to the inner Solar System from the dim and <a href=https://solarsystem.nasa.gov/solar-system/oort-cloud/overview/>distant Oort cloud</a>, this comet PanSTARRS was initially spotted over five years ago, in May 2017.
Then it was the <a href=https://hubblesite.org/contents/news-releases/2017/news-2017-40.html>most distant active inbound comet</a> ever found, discovered when it was some 2.4 billion kilometers from the Sun.
That put it between the <a href="https://hubblesite.org/contents/media/images/2017/40/4071-Image.html?news=true">orbital distances</a> of Uranus and Saturn.
Hubble Space Telescope <a href=https://ui.adsabs.harvard.edu/abs/2017ApJ...847L..19J/abstract>observations indicated</a> the comet had a large nucleus less than 18 kilometers in diameter.
Now visible in <a href=https://earthsky.org/astronomy-essentials/large-comet-c-2017-k2-panstarrs-summer-2022/>small telescopes C/2017 K2</a> will make its closest approach to planet Earth on July 14 and closest approach to the Sun this December.
Its extended coma and developing tail are seen here at a distance of some 290 million kilometers, a mere <a href=https://theskylive.com/where-is-c2017k2>16 light-minutes away</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>彗星 C/2017 (PanSTARRS)</td><td>hui-chhiⁿ C jī-khòng-it-chhit (Pan-Starrs)</td><td>hui-tshinn C jī-khòng-it-tshit (Pan-Starrs)</td><td>彗星 C/2017 (PanSTARRS)</td><td>Comet C/2017 K2 (PanSTARRS)</td></tr><tr><td>銀河</td><td>Gîn-hô</td><td>Gîn-hô</td><td>銀河</td><td>the Milky Way</td></tr><tr><td>蛇夫座 β</td><td>Siâ-hu-chō Beta</td><td>Siâ-hu-tsō Beta</td><td>蛇夫座 β</td><td>Beta Ophiuchi</td></tr><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open cluster</td></tr><tr><td>內太陽系</td><td>Lōe Thài-iông-hē</td><td>Luē Thài-iông-hē</td><td>內太陽系</td><td>Inner Solar System</td></tr><tr><td>天王星</td><td>Thian-ông-chhiⁿ</td><td>Thian-ông-tshinn</td><td>天王星</td><td>Uranus</td></tr><tr><td>土星</td><td>Thó͘-chhiⁿ</td><td>Thóo-tshinn</td><td>土星</td><td>Saturn</td></tr><tr><td>彗核</td><td>hūi-he̍k</td><td>huī-hi̍k</td><td>彗核</td><td>comet's core</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr><tr><td>彗星</td><td>hui-chhiⁿ</td><td>hui-tshinn</td><td>彗星</td><td>comet</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>Oort 雲</td><td>Oort hûn</td><td>Oort hûn</td><td>歐特雲</td><td>Oort cloud</td></tr><tr><td>光分</td><td>kng-hun</td><td>kng-hun</td><td>光分</td><td>light-minute</td></tr><tr><td>IC 4665</td><td>IC sù-lio̍k-lio̍k-ngó͘</td><td>IC sù-lio̍k-lio̍k-ngóo</td><td>IC 4665</td><td>IC 4665</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220629/>昨昏 ê 圖：太陽系全家福相片</a>
</span><span class=post_next><a href=https://apod.tw/daily/20220701/>明仔載 ê 圖：太陽系 ê 行星光跡</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>