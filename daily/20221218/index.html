<!doctype html><html lang=en><head><title>夜空中 上光 ê 25 粒星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="夜空中 上光 ê 25 粒星"><meta property="og:description" content="你敢知影這寡上光 ê 天星 ê 名？你可能知影。有一寡仔天星 ê 名，是老甲拄開始有書寫系統 ê 時陣就有矣。"><meta property="og:url" content="https://apod.tw/daily/20221218/"><meta property="og:image" content="https://apod.nasa.gov/apod/fap/image/2212/25BrightestStars_Jittasaiyapan_960.jpg"><link rel=canonical href=https://apod.tw/daily/20221218/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. December 2022</p><h1 class=post_title>夜空中 上光 ê 25 粒星</h1><div class=post_body><div class=post_inner><img src=https://apod.nasa.gov/apod/fap/image/2212/25BrightestStars_Jittasaiyapan_960.jpg alt=/home/runner/work/apod-taigi.github.io/apod-taigi.github.io/content/daily/2022/12/20221218.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221218.html>25 Brightest Stars in the Night Sky</a></li><li>影像來源 kah 版權：<a href=https://www.instagram.com/t._jittasaiyapan/>Tragoolchitr Jittasaiyapan</a></li><li>超空間：<a href=http://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clcq77bfz01e501yhag0e8rj6 height=180 width=500 frameborder=0 scrolling=no></iframe></div><h2 id=漢羅-夜空中-上光-ê-25-粒星>[漢羅] 夜空中 上光 ê 25 粒星</h2><p>你敢知影這寡上光 ê 天星 ê 名？
你可能知影。
有一寡仔 <a href=https://en.wikipedia.org/wiki/Star>天星</a> ê 名，是老甲拄開始有 <a href=https://en.wikipedia.org/wiki/List_of_languages_by_first_written_accounts>書寫系統</a> ê 時陣就有矣。
世界上足濟文化對這寡 <a href=https://en.wikipedia.org/wiki/List_of_brightest_stars#Main_table>上光 ê 天星</a> 攏有 <a href=https://apod.tw/daily/20210112/>in 家己號名 ê 方式</a>，而且知影 in ê 名 <a href=https://whc.unesco.org/en/about/>tī in ê 文化 kah 歷史佔足重要 ê 地位</a>。
毋過，為著欲予全球 ê 人有較精確 ê 溝通，<a href=https://www.iau.org/administration/about/>國際天文聯合會</a> (IAU) <a href=https://en.wikipedia.org/wiki/IAU_Working_Group_on_Star_Names>kā 這寡天星 ê 名標準化</a>。
這張相片是這 25 粒 上光 ê <a href=https://science.nasa.gov/astrophysics/focus-areas/how-do-stars-form-and-evolve>天星</a> kah <a href=https://en.wikipedia.org/wiki/List_of_proper_names_of_stars>IAU kā in 號 ê 名</a>。
相片內底這寡天星 ê 色彩，是咱 <a href=https://apod.nasa.gov/apod/ap190818.html>人</a> 目睭真正看著 ê 色彩。
有一寡天星 ê 名實在是 <a href=https://www.petsworld.in/blog/wp-content/uploads/2017/01/Pic-2.jpeg>誠有意思</a>，包括 <a href=https://apod.nasa.gov/apod/ap000611.html>天狼星</a> (tī <a href=https://en.wikipedia.org/wiki/Latin>拉丁文</a> 內底是臭火焦 ê 意思)，織女星 (tī <a href=https://en.wikipedia.org/wiki/List_of_Arabic_star_names>阿拉伯文</a> 內底是落落去 ê 意思)，kah 心宿二 (tī <a href=https://en.wikipedia.org/wiki/Proto-Greek_language>希臘文</a> 內底是火星 ê 死對頭 ê 意思)。
有一粒你可能較熟 ê 是：<a href=https://en.wikipedia.org/wiki/Polaris>北極星</a>。
毋過伊無 tī 這張圖內底，因為伊無夠光。</p><h2 id=poj-iā-khong-tiong-siōng-kng-ê-25-liap-chhiⁿ>[POJ] Iā-khong tiong siōng kng ê 25 lia̍p chhiⁿ</h2><p>Lí kám chai-iáⁿ chit-kóa siōng kng ê thiⁿ-chhiⁿ ê miâ?
Lí khó-lêng chai-iáⁿ.
Ū chi̍t-kóa-á thiⁿ-chhiⁿ ê miâ, sī lāu kah tú khai-sí ū su-siá hē-thóng ê sî-chūn to̍h ū--ah.
Sè-kài siōng chiok chōe bûn-hòa tùi chit-kóa siōng kng ê thiⁿ-chhiⁿ lóng ū in ka-tī hō-miâ ê hong-sek, jî-chhiáⁿ chai-iáⁿ in ê miâ tī in ê bûn-hòa kah le̍k-sú chiàm chiok tiōng-iàu ê tē-ūi.
M̄-koh, ūi-tio̍h beh hō͘ choân-kiû ê lâng ū khah cheng-khak ê ko͘-thong, Kok-chè Thian-bûn liân-ha̍p-hōe (IAU) kā chit-kóa thiⁿ-chhiⁿ ê miâ piau-chún-hòa.
Chit tiuⁿ siòng-phìⁿ sī chit 25 lia̍p siōng kng ê thiⁿ-chhiⁿ kah IAU kā in hō ê miâ.
Siòng-phìⁿ lāi-té chit-kóa thiⁿ-chhiⁿ ê sek-chhái, sī lán lâng ba̍k-chiu chin-chiàⁿ khòaⁿ--tio̍h ê sek-chhái.
Ū chi̍t-kóa thiⁿ-chhiⁿ ê miâ si̍t-chāi sī chiâⁿ ū ì-sù, pau-koat Thian-lông-chhiⁿ (tī La-teng-bûn lāi-té sī chhàu-hóe-ta ê ì-sù), Chit-lú-chhiⁿ (tī A-la-peh-bûn lāi-té sī lak-lo̍h-khì ê ì-sù), kah Sim-siù-jī (tī Hi-la̍h-bûn lāi-té sī Hóe-chhiⁿ ê sí-tùi-thâu ê ì-sù).
Ū chi̍t-lia̍p lí khó-lêng khah se̍k ê sī: Pak-ke̍k-chhiⁿ.
M̄-koh i bô tī chit tiuⁿ tô͘ lāi-té, in-ū i bô-kàu kng.</p><h2 id=kip-iā-khong-tiong-siōng-kng-ê-25-liap-tshinn>[KIP] Iā-khong tiong siōng kng ê 25 lia̍p tshinn</h2><p>Lí kám tsai-iánn tsit-kuá siōng kng ê thinn-tshinn ê miâ?
Lí khó-lîng tsai-iánn.
Ū tsi̍t-kuá-á thinn-tshinn ê miâ, sī lāu kah tú khai-sí ū su-siá hē-thóng ê sî-tsūn to̍h ū--ah.
Sè-kài siōng tsiok tsuē bûn-huà tuì tsit-kuá siōng kng ê thinn-tshinn lóng ū in ka-tī hō-miâ ê hong-sik, jî-tshiánn tsai-iánn in ê miâ tī in ê bûn-huà kah li̍k-sú tsiàm tsiok tiōng-iàu ê tē-uī.
M̄-koh, uī-tio̍h beh hōo tsuân-kiû ê lâng ū khah tsing-khak ê koo-thong, Kok-tsè Thian-bûn liân-ha̍p-huē (IAU) kā tsit-kuá thinn-tshinn ê miâ piau-tsún-huà.
Tsit tiunn siòng-phìnn sī tsit 25 lia̍p siōng kng ê thinn-tshinn kah IAU kā in hō ê miâ.
Siòng-phìnn lāi-té tsit-kuá thinn-tshinn ê sik-tshái, sī lán lâng ba̍k-tsiu tsin-tsiànn khuànn--tio̍h ê sik-tshái.
Ū tsi̍t-kuá thinn-tshinn ê miâ si̍t-tsāi sī tsiânn ū ì-sù, pau-kuat Thian-lông-tshinn (tī La-ting-bûn lāi-té sī tshàu-hué-ta ê ì-sù), Tsit-lú-tshinn (tī A-la-peh-bûn lāi-té sī lak-lo̍h-khì ê ì-sù), kah Sim-siù-jī (tī Hi-la̍h-bûn lāi-té sī Hué-tshinn ê sí-tuì-thâu ê ì-sù).
Ū tsi̍t-lia̍p lí khó-lîng khah si̍k ê sī: Pak-ki̍k-tshinn.
M̄-koh i bô tī tsit tiunn tôo lāi-té, in-ū i bô-kàu kng.</p><h2 id=english-25-brightest-stars-in-the-night-sky>[English] 25 Brightest Stars in the Night Sky</h2><p>Do you know the names of some of the brightest stars?
It's likely that you do, even though some bright <a href=https://en.wikipedia.org/wiki/Star>star</a>s have names so old they date back to near the beginning of <a href=https://en.wikipedia.org/wiki/List_of_languages_by_first_written_accounts>written language</a>.
Many world cultures have <a href=https://apod.nasa.gov/apod/ap210112.html>their own names</a> for the <a href=https://en.wikipedia.org/wiki/List_of_brightest_stars#Main_table>brightest stars</a>, and it is <a href=https://whc.unesco.org/en/about/>culturally and historically important</a> to remember them.
In the interest of clear global communication, however, the <a href=https://www.iau.org/administration/about/>International Astronomical Union</a> (IAU) has begun to designate <a href=https://en.wikipedia.org/wiki/IAU_Working_Group_on_Star_Names>standardized star names</a>.
Featured <a href=https://www.instagram.com/p/BzIRSbpFO4x/>here</a> in true color are the 25 brightest <a href=https://science.nasa.gov/astrophysics/focus-areas/how-do-stars-form-and-evolve>stars</a> in the night sky, currently as seen by <a href=https://apod.nasa.gov/apod/ap190818.html>humans</a>, coupled with their <a href=https://en.wikipedia.org/wiki/List_of_proper_names_of_stars>IAU-recognized names</a>.
Some star names have <a href=https://www.petsworld.in/blog/wp-content/uploads/2017/01/Pic-2.jpeg>interesting meanings</a>, including <a href=https://apod.nasa.gov/apod/ap000611.html>Sirius</a> ("the scorcher" in <a href=https://en.wikipedia.org/wiki/Latin>Latin</a>, Vega ("falling" in <a href=https://en.wikipedia.org/wiki/List_of_Arabic_star_names>Arabic</a>, and Antares ("rival to Mars" in <a href=https://en.wikipedia.org/wiki/Proto-Greek_language>Greek</a>.
You are likely even familiar with the name of at least one star too dim to make this list: <a href=https://en.wikipedia.org/wiki/Polaris>Polaris</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>國際天文聯合會</td><td>Kok-chè Thian-bûn Liân-ha̍p-hōe</td><td>Kok-tsè Thian-bûn Liân-ha̍p-huē</td><td>國際天文聯合會</td><td>International Astronomical Union (IAU)</td></tr><tr><td>天狼星</td><td>Thian-lông-chhiⁿ</td><td>Thian-lông-tshinn</td><td>天狼星</td><td>Sirius</td></tr><tr><td>織女星</td><td>Chit-lú-chhiⁿ</td><td>Tsit-lú-tshinn</td><td>織女星</td><td>Vega</td></tr><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr><tr><td>北極星</td><td>Pak-ke̍k-chhiⁿ</td><td>Pak-ki̍k-tshinn</td><td>北極星</td><td>Polaris</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221217/>昨昏 ê 圖：阿波羅 17 號 踮 VIP 點 ê 立體相片</a>
</span><span class=post_next><a href=https://apod.tw/daily/20221219/>明仔載 ê 圖：氣體 kah 塗粉 內底 ê 肚胿仔星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>