<!doctype html><html lang=en><head><title>Ngc 4565：側向星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 4565：側向星系"><meta property="og:description" content="華麗 ê 捲螺仔星系 NGC 4565 ùi 咱地球 kā 看是側向--ê。 因為伊狹狹--ê，所以伊嘛叫做 繡針星系。"><meta property="og:url" content="https://apod.tw/daily/20250904/"><meta property="og:image" content="https://apod.nasa.gov/apod/image/2406/278_lorand_fenyes_ngc4565_1024.jpg"><link rel=canonical href=https://apod.tw/daily/20250904/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. September 2025</p><h1 class=post_title>NGC 4565：側向星系</h1><div class=post_body><div class=post_inner><img src=https://apod.nasa.gov/apod/image/2406/278_lorand_fenyes_ngc4565_1024.jpg alt=/home/runner/work/apod-taigi.github.io/apod-taigi.github.io/content/daily/2025/09/20250904.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250904.html>NGC 4565: Galaxy on Edge</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://joserodrigues.space/>José Rodrigues</a> (<a href=https://iastro.pt>IA</a>, <a href=https://www.ofxb.ch/>OFXB</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/clx7tj6800jfq01xd915ngtz0 height=180 width=500 frameborder=0 scrolling=no></iframe></div><h2 id=漢羅-ngc-4565側向星系>[漢羅] NGC 4565：側向星系</h2><p>華麗 ê 捲螺仔星系 <a href=http://www.messier.seds.org/xtra/ngc/n4565.html>NGC 4565</a> ùi 咱地球 kā 看是側向--ê。
因為伊狹狹--ê，所以伊嘛叫做 繡針星系。
這个光-iàⁿ-iàⁿ ê NGC 4565 tùi 天文觀測團 ê 群眾來講，是北天關注 ê 目標，伊就 tī 暗暗毋閣整齊 ê <a href=http://www.dibonsmith.com/com_con.htm>后鬃座</a> 遐。
<a href=https://fenyeslorand.hu/a-tu-galaxis/>這个清楚閣多彩 ê 影像</a>，看會著星系中心有一个 <a href=https://arxiv.org/abs/1810.10073>盒仔形、脹脹 ê</a> 星系核。
有一條 <a href=https://www.nasa.gov/mission_pages/hubble/science/needle-edge.html>閘光 ê 塗粉帶</a>，就迒 tī NGC 4565 薄薄 ê 星系盤遐。
NGC 4565 離咱有 4000 萬 <a href=http://chandra.harvard.edu/photo/cosmic_distance.html>光年</a> 遠，伊 ê 闊度有 10 萬光年闊。
因為咱用細台天文望遠鏡就揣會著 NGC 4565 矣，所以 <a href="http://www.cloudynights.com/item.php?item_id=1059">天文愛好者</a> 認為講，這个遮爾出眾 ê 天體無 tī Messier 星表內底，應該是 <a href=https://apod.nasa.gov/apod/ap080419.html>伊編星表 ê 時陣 kā 落勾去矣</a>。</p><h2 id=poj-ngc-4565-chhek-hiòng-seng-hē>[POJ] NGC 4565: Chhek-hiòng-seng-hē</h2><p>Hôa-lē ê kńg-lê-á seng-hē NGC 4565 ùi lán Tē-kiû kā khòaⁿ sī chhek-hiòng--ê.
In-ūi i e̍h-e̍h--ê, só͘-í i mā kiò-chò Siù-chiam-seng-hē.
Chit ê kng-iàⁿ-iàⁿ ê NGC 4565 tùi thian-bûn koan-chhek-thoân ê kûn-chiòng lâi kóng, sī pak-thian koan-chù ê bo̍k-piau, i tō tī àm-àm m̄-koh chéng-chê ê Hiō-chang-chō hiah.
Chit ê chheng-chhó͘ koh to-chhái ê iáⁿ-siōng, khòaⁿ-ē-tio̍h seng-hē tiong-sim ū chi̍t ê a̍p-á-hêng, tiùⁿ-tiùⁿ ê seng-hē-he̍k.
Ū chi̍t tiâu cha̍h-kng ê thô͘-hún-tòa, tō hāⁿ tī NGC 4565 po̍h-po̍h ê seng-hē-pôaⁿ hiah.
NGC 4565 lî lán ū 4000 bān kng-nî hn̄g, i ê khoah-tō͘ ū 10 bān kng-nî khoah.
In-ūi lán iōng sè-tâi thian-bûn bōng-oán-kiàⁿ tō chhōe-ē-tio̍h NGC 4565 ah, só͘-í thian-bûn ài-hòⁿ-chiá jīn-ûi kóng, chit ê chiah-nī chhut-chiòng ê thian-thé bô tī Messier seng-pió lāi-té, èng-kai sī i pian seng-pió ê sî-chūn kā làu-kau khì ah.</p><h2 id=kip-ngc-4565-tshik-hiòng-sing-hē>[KIP] NGC 4565: Tshik-hiòng-sing-hē</h2><p>Huâ-lē ê kńg-lê-á sing-hē NGC 4565 uì lán Tē-kiû kā khuànn sī tshik-hiòng--ê.
In-uī i e̍h-e̍h--ê, sóo-í i mā kiò-tsò Siù-tsiam-sing-hē.
Tsit ê kng-iànn-iànn ê NGC 4565 tuì thian-bûn kuan-tshik-thuân ê kûn-tsiòng lâi kóng, sī pak-thian kuan-tsù ê bo̍k-piau, i tō tī àm-àm m̄-koh tsíng-tsê ê Hiō-tsang-tsō hiah.
Tsit ê tshing-tshóo koh to-tshái ê iánn-siōng, khuànn-ē-tio̍h sing-hē tiong-sim ū tsi̍t ê a̍p-á-hîng, tiùnn-tiùnn ê sing-hē-hi̍k.
Ū tsi̍t tiâu tsa̍h-kng ê thôo-hún-tuà, tō hānn tī NGC 4565 po̍h-po̍h ê sing-hē-puânn hiah.
NGC 4565 lî lán ū 4000 bān kng-nî hn̄g, i ê khuah-tōo ū 10 bān kng-nî khuah.
In-uī lán iōng sè-tâi thian-bûn bōng-uán-kiànn tō tshuē-ē-tio̍h NGC 4565 ah, sóo-í thian-bûn ài-hònn-tsiá jīn-uî kóng, tsit ê tsiah-nī tshut-tsiòng ê thian-thé bô tī Messier sing-pió lāi-té, ìng-kai sī i pian sing-pió ê sî-tsūn kā làu-kau khì ah.</p><h2 id=english-ngc-4565-galaxy-on-edge>[English] NGC 4565: Galaxy on Edge</h2><p>Magnificent spiral galaxy <a href=http://www.messier.seds.org/xtra/ngc/n4565.html>NGC 4565</a> is viewed edge-on from planet Earth.
Also known as the Needle Galaxy for its narrow profile, bright NGC 4565 is a stop on many telescopic tours of the northern sky, in the faint but well-groomed constellation <a href=http://www.dibonsmith.com/com_con.htm>Coma Berenices</a>.
<a href=https://fenyeslorand.hu/a-tu-galaxis/>This sharp, colorful image</a> reveals the galaxy's <a href=https://arxiv.org/abs/1810.10073>boxy, bulging</a> central core cut by <a href=https://www.nasa.gov/mission_pages/hubble/science/needle-edge.html>obscuring dust lanes</a> that lace NGC 4565's thin galactic plane.
NGC 4565 itself lies about 40 million <a href=http://chandra.harvard.edu/photo/cosmic_distance.html>light-years</a> distant and spans some 100,000 light-years.
Easily spotted with small telescopes, <a href="http://www.cloudynights.com/item.php?item_id=1059">sky enthusiasts</a> consider NGC 4565 to be a prominent celestial masterpiece <a href=https://apod.nasa.gov/apod/ap080419.html>Messier missed</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>側向星系</td><td>chhek-hiòng-seng-hē</td><td>tshik-hiòng-sing-hē</td><td>側向星系</td><td>edge-on galaxy</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>NGC 4565</td><td>NGC sù-ngó͘-lio̍k-ngó͘</td><td>NGC sù-ngóo-lio̍k-ngóo</td><td>NGC 4565</td><td>NGC 4565</td></tr><tr><td>繡針星系</td><td>Siù-chiam-seng-hē</td><td>Siù-tsiam-sing-hē</td><td>針狀星系</td><td>Needle Galaxy</td></tr><tr><td>后鬃座</td><td>Hiō-chang-chō</td><td>Hiō-tsang-tsō</td><td>后髮座</td><td>Coma Berenices</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic plane</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lane</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250902/>昨昏 ê 圖：馬頭星雲 kah 火舌星雲</a>
</span><span class=post_next><a href=https://apod.tw/daily/20250905/>明仔載 ê 圖：球形星團 杜鵑座 47</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>