<!doctype html><html lang=en><head><title>超新星殘骸 仙后座 a | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="超新星殘骸 仙后座 A"><meta property="og:description" content="咱銀河系內底 ê 大質量恆星 有燦爛 ê 一生。"><meta property="og:url" content="https://apod.tw/daily/20231214/"><meta property="og:image" content="https://apod.nasa.gov/apod/image/2312/CasA_nircam_1024.jpg"><link rel=canonical href=https://apod.tw/daily/20231214/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. December 2023</p><h1 class=post_title>超新星殘骸 仙后座 A</h1><div class=post_body><div class=post_inner><img src=https://apod.nasa.gov/apod/image/2312/CasA_nircam_1024.jpg alt=/home/runner/work/apod-taigi.github.io/apod-taigi.github.io/content/daily/2023/12/20231214.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231214.html>Supernova Remnant Cassiopeia A</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.asc-csa.gc.ca/eng/>CSA</a>, <a href=https://www.stsci.edu/>STScI</a>; D. Milisavljevic (Purdue University), T. Temim (Princeton University), I. De Looze (University of Gent)</li><li>下暗咱來看：<a href=https://earthsky.org/astronomy-essentials/everything-you-need-to-know-geminid-meteor-shower/>雙生仔座流星雨</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clrtgjlyq00kw01x8excgexbg height=180 width=500 frameborder=0 scrolling=no></iframe></div><h2 id=漢羅-超新星殘骸-仙后座-a>[漢羅] 超新星殘骸 仙后座 A</h2><p>咱銀河系內底 ê <a href=https://en.wikipedia.org/wiki/Stellar_evolution#Massive_stars>大質量恆星</a> 有燦爛 ê 一生。
In 是 ùi 大型宇宙雲崩塌來--ê，in ê 核子反應爐 著起來了後，會 tī 核心製造重元素。
大部份大質量恆星經過短短幾若百萬年了後，會 kā 伊 <a href=https://apod.nasa.gov/apod/ap190801.html>產生 ê 物質</a> 噴轉去星際空間，變做後一擺做恆星 ê 材料。
這个咧漲大 ê 屑仔雲叫做仙后座 A，這是 <a href=https://universe.nasa.gov/stars/basics/>恆星性命週期</a> 上落尾 ê 階段。
超新星爆炸產生超新星殘骸，伊發出來 ê 光，350 年前頭一擺 <a href=https://spider.seds.org/spider/Vars/casA.html>tī 地球天頂 hŏng 看著</a>，毋過這个光其實是愛開 1 萬 1000 年才會到咱遮。
這幅 James Webb 太空望遠鏡 ê <a href=https://webbtelescope.org/contents/media/images/2023/149/01HGGZ4TPD8XFNPCBTZ2QYM0ZM>NIRCam 翕 ê 清楚影像</a>，有翕著超新星殘骸 猶燒滾滾 ê 雲絲 kah 雲丸。
咧漲大 ê 白煙外殼，大細差不多有 20 光年大。
Uì 大質量恆星爆炸發出來 ê 光，<a href=https://webbtelescope.org/contents/media/images/2023/149/01HGGZDJX7RZR07HWZ6YEQ74CR>有去予 Webb 太空望遠鏡翕著</a>。
這張清楚影像，就是超新星殘骸 仙后座 A。</p><h2 id=poj-chhiau-sin-seng-chân-hâi-sian-hiō-chō-a>[POJ] Chhiau-sin-seng chân-hâi Sian-hiō-chō A</h2><p>lán Gîn-hô-hē lāi-té ê tōa-chit-liōng hêng-chheⁿ ū chhàn-lān ê it-seng.
In sī ùi tōa-hêng ú-tiū-hûn pang-lap lâi--ê, in ê he̍k-chú hoán-èng-lô͘ to̍h--khí-lâi liáu-āu, ē tī he̍k-sim chè-chō tāng-goân-sò͘.
Tōa-pō͘-hūn tōa-chit-liōng hêng-chheⁿ keng-kòe té-té kúi-nā pah bān-nî liáu-āu, ē kā i sán-seng ê bu̍t-chit phùn tńg-khì seng-chè khong-kan, piàn-chò āu chi̍t-pái chò hêng-chheⁿ ê châi-liāu.
Chit-ê leh tiòng-tōa ê sap-á-hûn kiò chò-Sian-hiō-chō A, che-sī hêng-chheⁿ sèⁿ-miā chiu-kî siāng lo̍h-bóe ê kai-tōaⁿ.
Chhiau-sin-seng po̍k-chà sán-seng chhiau-sin-seng chân-hâi, i hoat--chhut-lâi ê kng, 350 nî-chêng thâu-chi̍t-pái tī Tē-kiû thiⁿ-téng hőng khòaⁿ-tio̍h, m̄-koh chit-ê kng kî-si̍t sī ài khai 1 bān 1000 nî chiah-ē kàu lán chiah.
Chit pak James Webb Thài-khong Bōng-oán-kiàⁿ ê NIRCam hip--ê chheng-chhó iáⁿ-siōng, ū hip-tio̍h chhiau-sin-seng chân-hâi iáu sio-kún-kún ê hûn-si kah hûn-oân.
Leh tiùⁿ-tōa ê pe̍h-ian gōa-khak, tōa-sè chha-put-to ū 20 kng-nî tōa.
Ùi tōa-chit-liōng hêng-chheⁿ po̍k-chà hoat--chhut-lâi ê kng, ū khì hō͘ Webb Thài-khong Bōng-oán-kiàⁿ hip--tio̍h.
Chit tiuⁿ chheng-chhó iáⁿ-siōng, to̍h-sī chhiau-sin-seng chân-hâi Sian-hiō-chō A.</p><h2 id=kip-tshiau-sin-sing-tsân-hâi-sian-hiō-tsō-a>[KIP] Tshiau-sin-sing tsân-hâi Sian-hiō-tsō A</h2><p>lán Gîn-hô-hē lāi-té ê tuā-tsit-liōng hîng-tshenn ū tshàn-lān ê it-sing.
In sī uì tuā-hîng ú-tiū-hûn pang-lap lâi--ê, in ê hi̍k-tsú huán-ìng-lôo to̍h--khí-lâi liáu-āu, ē tī hi̍k-sim tsè-tsō tāng-guân-sòo.
Tuā-pōo-hūn tuā-tsit-liōng hîng-tshenn king-kuè té-té kuí-nā pah bān-nî liáu-āu, ē kā i sán-sing ê bu̍t-tsit phùn tńg-khì sing-tsè khong-kan, piàn-tsò āu tsi̍t-pái tsò hîng-tshenn ê tsâi-liāu.
Tsit-ê leh tiòng-tuā ê sap-á-hûn kiò tsò-Sian-hiō-tsō A, tse-sī hîng-tshenn sènn-miā tsiu-kî siāng lo̍h-bué ê kai-tuānn.
Tshiau-sin-sing po̍k-tsà sán-sing tshiau-sin-sing tsân-hâi, i huat--tshut-lâi ê kng, 350 nî-tsîng thâu-tsi̍t-pái tī Tē-kiû thinn-tíng hőng khuànn-tio̍h, m̄-koh tsit-ê kng kî-si̍t sī ài khai 1 bān 1000 nî tsiah-ē kàu lán tsiah.
Tsit pak James Webb Thài-khong Bōng-uán-kiànn ê NIRCam hip--ê tshing-tshó iánn-siōng, ū hip-tio̍h tshiau-sin-sing tsân-hâi iáu sio-kún-kún ê hûn-si kah hûn-uân.
Leh tiùnn-tuā ê pe̍h-ian guā-khak, tuā-sè tsha-put-to ū 20 kng-nî tuā.
Uì tuā-tsit-liōng hîng-tshenn po̍k-tsà huat--tshut-lâi ê kng, ū khì hōo Webb Thài-khong Bōng-uán-kiànn hip--tio̍h.
Tsit tiunn tshing-tshó iánn-siōng, to̍h-sī tshiau-sin-sing tsân-hâi Sian-hiō-tsō A.</p><h2 id=english-supernova-remnant-cassiopeia-a>[English] Supernova Remnant Cassiopeia A</h2><p><a href=https://en.wikipedia.org/wiki/Stellar_evolution#Massive_stars>Massive stars</a> in our Milky Way Galaxy live spectacular lives.
Collapsing from vast cosmic clouds, their nuclear furnaces ignite and create heavy elements in their cores.
After only a few million years for the most massive stars, the <a href=https://apod.nasa.gov/apod/ap190801.html>enriched material</a> is blasted back into interstellar space where star formation can begin anew.
The expanding debris cloud known as Cassiopeia A is an example of this final phase of the <a href=https://universe.nasa.gov/stars/basics/>stellar life cycle</a>.
Light from the supernova explosion that created this remnant would have been first <a href=https://spider.seds.org/spider/Vars/casA.html>seen in planet Earth's sky</a> about 350 years ago, although it took that light 11,000 years to reach us.
<a href=https://webbtelescope.org/contents/media/images/2023/149/01HGGZ4TPD8XFNPCBTZ2QYM0ZM>This sharp NIRCam image</a> from the James Webb Space Telescope shows the still hot filaments and knots in the supernova remnant.
The whitish, smoke-like outer shell of the expanding blast wave is about 20 light-years across.
Light echoes from the massive star's cataclysmic explosion are also <a href=https://webbtelescope.org/contents/media/images/2023/149/01HGGZDJX7RZR07HWZ6YEQ74CR>identified in Webb's detailed image</a> of supernova remnant Cassiopeia A.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>仙后座 A</td><td>Sian-hiō-chō A</td><td>Sian-hiō-tsō A</td><td>仙后座 A</td><td>Cassiopeia A</td></tr><tr><td>大質量恆星</td><td>tōa-chit-liōng hêng-chheⁿ</td><td>tuā-tsit-liōng hîng-tshenn</td><td>大質量恆星</td><td>massive star</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>重元素</td><td>tāng-oân-sò͘</td><td>tāng-uân-sòo</td><td>重元素</td><td>heavy element</td></tr><tr><td>星際空間</td><td>seng-chè khong-kan</td><td>sing-tsè khong-kan</td><td>星際空間</td><td>interstellar space</td></tr><tr><td>屑仔雲</td><td>sap-á-hûn</td><td>sap-á-hûn</td><td>殘骸雲</td><td>debris cloud</td></tr><tr><td>James Webb 太空望遠鏡</td><td>James Webb Thài-khong Bōng-oán-kiàⁿ</td><td>James Webb Thài-khong Bōng-uán-kiànn</td><td>詹姆斯韋伯太空望遠鏡</td><td>James Webb Space Telescope</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filaments</td></tr><tr><td>雲丸</td><td>hûn-oân</td><td>hûn-uân</td><td>結</td><td>knots</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231213/>昨昏 ê 圖：深空視場：心臟星雲</a>
</span><span class=post_next><a href=https://apod.tw/daily/20231215/>明仔載 ê 圖：參宿四 去予閘去矣</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>