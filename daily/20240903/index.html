<!doctype html><html lang=en><head><title>半月 kah 七姑星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="半月 kah 七姑星"><meta property="og:description" content="9 工前，這 2 个 tī 天頂代表無仝意義 ê 天體，做伙出現 tī 天頂。"><meta property="og:url" content="https://apod.tw/daily/20240903/"><meta property="og:image" content="https://apod.nasa.gov/apod/fap/image/2409/MoonPleiades_Dyer_960.jpg"><link rel=canonical href=https://apod.tw/daily/20240903/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. September 2024</p><h1 class=post_title>半月 kah 七姑星</h1><div class=post_body><div class=post_inner><img src=https://apod.nasa.gov/apod/fap/image/2409/MoonPleiades_Dyer_960.jpg alt=/home/runner/work/apod-taigi.github.io/apod-taigi.github.io/content/daily/2024/09/20240903.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240903.html>Quarter Moon and Sister Stars</a></li><li>影像來源 kah 版權：<a href=https://www.amazingsky.com/About>Alan Dyer</a>, <a href=https://twanight.org/profile/alan-dyer/>TWAN</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm1fcyxsc01ac01tmheqs8q4a height=180 width=500 frameborder=0 scrolling=no></iframe></div><h2 id=漢羅-半月-kah-七姑星>[漢羅] 半月 kah 七姑星</h2><p>9 工前，這 2 个 tī 天頂代表無仝意義 ê 天體，做伙出現 tī 天頂。
講較詳細咧，ùi <a href=https://en.wikipedia.org/wiki/Canada>加拿大</a> <a href=https://youtu.be/COtpTM1MpAA>Alberta 省</a> 看著--ê 東爿天頂，除了 月娘，閣有 昴宿星團 ê <a href=https://en.wikipedia.org/wiki/Pleiades_(Greek_mythology)>七姑星</a>。
<a href=https://apod.nasa.gov/apod/ap221205.html>昴宿星團</a> 是足有名 ê 天文景色，一般講來，伊是一个迷人 ê 藍色 <a href=https://www.nasa.gov/image-article/reflection-nebula/>反射星雲</a>。
毋過 tī 遮，伊去予 柑仔色 ê <a href=https://apod.nasa.gov/apod/ap211010.html>月出</a> 天景 比落去矣！
月球有半爿去予日光照著，所以咱 kā 叫做 <a href=https://science.nasa.gov/wp-content/uploads/2017/11/moon-phases-fromsse.jpg>半月</a>。
毋過這半爿是過度感光矣！
另外彼半爿較暗 ê 月球，是去予 地球反射 ê <a href=https://apod.nasa.gov/apod/ap211018.html>地球光</a> 照著--ê。
<a href="https://www.facebook.com/photo/?fbid=1185547962683479">這張相片</a> 是 <a href=https://thumbs.dreamstime.com/b/cute-cat-kittens-sitting-each-other-order-dark-to-light-color-all-looking-towards-camera-isolated-white-297725989.jpg>8 擺連紲</a> 感光 ê 合成相片，相片 ê 光暗有照 <a href=https://www.geogebra.org/m/SjGyuKNs>人類目睭</a> 較方便看 ê 範圍調整過。
是講，月娘逐個月攏會 ùi <a href=https://apod.nasa.gov/apod/ap240129.html>昴宿星團</a> <a href=https://apod.nasa.gov/apod/ap100326.html>面頭前</a>，抑是 <a href=https://apod.nasa.gov/apod/ap180319.html>附近</a> 行過。</p><h2 id=poj-pòaⁿ-goeh-kah-chhit-ko-chhiⁿ>[POJ] Pòaⁿ-goe̍h kah Chhit-ko͘-chhiⁿ</h2><p>9 kang chêng, che 2 ê tī thiⁿ-téng tāi-piáu bô-kâng ì-gī ê thian-thé, chò-hóe chhut-hiān tī thiⁿ-téng.
Kóng khah siông-sè leh, ùi Ka-ná-tà Alberta séng khòaⁿ--tio̍h--ê tang-pêng thiⁿ-téng, tû-liáu goe̍h-niû, koh-ū Báu-siù Seng-thoân ê Chhit-ko͘-chhiⁿ.
Báu-siù Seng-thoân sī chok ū-miâ ê thian-bûn kéng-sek, it-poaⁿ kóng--lâi, i sī chi̍t-ê bê-lâng ê nâ-sek hoán-siā seng-hûn.
M̄-koh tī chia, i khì hō͘ kam-á-sek ê goe̍h-chhut thian-kéng pí lo̍h-khì--ah!
Goe̍h-kiû ū pòaⁿ-pêng khì hō͘ ji̍t-kng chiò--tio̍h, só͘-í lán kā kiò-chò pòaⁿ-goe̍h.
M̄-koh che pòaⁿ-pêng sī kòe-tō͘ kám-kng--ah!
Lēng-gōa hit pòaⁿ-pêng khah àm ê goe̍h-kiû, sī khì hō͘ Tē-kiû hoán-siā ê tē-kiû-kng chiò-tio̍h--ê.
Chit-tiuⁿ siòng-phìⁿ sī 8 pái liân-sòa kám-kng ê ha̍p-sêng siòng-phìⁿ, siòng-phìⁿ ê kng-àm ū chiàu jîn-lūi ba̍k-chiu khah hong-piān khòaⁿ ê hoān-ûi tiâu-chéng kòe.
Sī-kóng, goe̍h-niû ta̍k kò goe̍h lóng ē ùi Báu-siù Seng-thoân bīn-thâu-chêng, ia̍h-sī hù-kīn kiâⁿ--kòe.</p><h2 id=kip-puànn-gueh-kah-tshit-koo-tshinn>[KIP] Puànn-gue̍h kah Tshit-koo-tshinn</h2><p>9 kang tsîng, tse 2 ê tī thinn-tíng tāi-piáu bô-kâng ì-gī ê thian-thé, tsò-hué tshut-hiān tī thinn-tíng.
Kóng khah siông-sè leh, uì Ka-ná-tà Alberta síng khuànn--tio̍h--ê tang-pîng thinn-tíng, tû-liáu gue̍h-niû, koh-ū Báu-siù Sing-thuân ê Tshit-koo-tshinn.
Báu-siù Sing-thuân sī tsok ū-miâ ê thian-bûn kíng-sik, it-puann kóng--lâi, i sī tsi̍t-ê bê-lâng ê nâ-sik huán-siā sing-hûn.
M̄-koh tī tsia, i khì hōo kam-á-sik ê gue̍h-tshut thian-kíng pí lo̍h-khì--ah!
Gue̍h-kiû ū puànn-pîng khì hōo ji̍t-kng tsiò--tio̍h, sóo-í lán kā kiò-tsò puànn-gue̍h.
M̄-koh tse puànn-pîng sī kuè-tōo kám-kng--ah!
Līng-guā hit puànn-pîng khah àm ê gue̍h-kiû, sī khì hōo Tē-kiû huán-siā ê tē-kiû-kng tsiò-tio̍h--ê.
Tsit-tiunn siòng-phìnn sī 8 pái liân-suà kám-kng ê ha̍p-sîng siòng-phìnn, siòng-phìnn ê kng-àm ū tsiàu jîn-luī ba̍k-tsiu khah hong-piān khuànn ê huān-uî tiâu-tsíng kuè.
Sī-kóng, gue̍h-niû ta̍k kò gue̍h lóng ē uì Báu-siù Sing-thuân bīn-thâu-tsîng, ia̍h-sī hù-kīn kiânn--kuè.</p><h2 id=english-quarter-moon-and-sister-stars>[English] Quarter Moon and Sister Stars</h2><p>Nine days ago, two quite different sky icons were imaged rising together.
Specifically, Earth's Moon shared the eastern sky with the <a href=https://en.wikipedia.org/wiki/Pleiades_(Greek_mythology)>sister stars</a> of the Pleiades cluster, as viewed from <a href=https://youtu.be/COtpTM1MpAA>Alberta</a>, <a href=https://en.wikipedia.org/wiki/Canada>Canada</a>.
Astronomical images of the <a href=https://apod.nasa.gov/apod/ap221205.html>well-known Pleiades</a> often show the star cluster's alluring blue <a href=https://www.nasa.gov/image-article/reflection-nebula/>reflection nebula</a>s, but here they are washed-out by the orange <a href=https://apod.nasa.gov/apod/ap211010.html>moonrise</a> sky.
The half-lit Moon, known as a <a href=https://science.nasa.gov/wp-content/uploads/2017/11/moon-phases-fromsse.jpg>quarter moon</a>, is overexposed, although the outline of the dim lunar night side can be seen by illuminating <a href=https://apod.nasa.gov/apod/ap211018.html>earthshine</a>, light first reflected from the Earth.
The <a href="https://www.facebook.com/photo/?fbid=1185547962683479">featured image</a> is a composite of <a href=https://thumbs.dreamstime.com/b/cute-cat-kittens-sitting-each-other-order-dark-to-light-color-all-looking-towards-camera-isolated-white-297725989.jpg>eight successive</a> exposures with brightnesses adjusted to match what the <a href=https://www.geogebra.org/m/SjGyuKNs>human eye</a> would see.
The Moon passes <a href=https://apod.nasa.gov/apod/ap180319.html>nearly</a> -- or <a href=https://apod.nasa.gov/apod/ap100326.html>directly</a> -- in front of <a href=https://apod.nasa.gov/apod/ap240129.html>the Pleaides</a> once a month.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>半月</td><td>pòaⁿ-goe̍h</td><td>puànn-gue̍h</td><td>弦月</td><td>quarter moons</td></tr><tr><td>七姑星</td><td>Chhit-ko͘-chhiⁿ</td><td>Tshit-koo-tshinn</td><td>七姊妹星</td><td>Sister Stars</td></tr><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades</td></tr><tr><td>加拿大</td><td>Ka-ná-tà</td><td>Ka-ná-tà</td><td>加拿大</td><td>Canada</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebulae</td></tr><tr><td>過度感光</td><td>kòe-tō͘ kám-kng</td><td>kuè-tōo kám-kng</td><td>曝光過度</td><td>overexpose</td></tr><tr><td>地球光</td><td>Tē-kiû-kng</td><td>Tē-kiû-kng</td><td>地球照</td><td>earthshine</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240902/>昨昏 ê 圖：太陽頭頂 ê 三角日珥</a>
</span><span class=post_next><a href=https://apod.tw/daily/20240904/>明仔載 ê 圖：NGC 6995：夜婆星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>