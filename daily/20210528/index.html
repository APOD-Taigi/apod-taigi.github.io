<!doctype html><html lang=en><head><title>雪梨 ê 月全食 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="雪梨 ê 月全食"><meta property="og:description" content="這張地球 ê 紅影 閘過月盤 ê 望遠鏡影像，是 5 月 26 tī 澳洲 New South Wales 州 雪梨附近翕 ê。"><meta property="og:url" content="https://apod.tw/daily/20210528/"><meta property="og:image" content="https://apod.nasa.gov/apod/fap/image/2105/WardTLE2021c.jpg"><link rel=canonical href=https://apod.tw/daily/20210528/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. May 2021</p><h1 class=post_title>雪梨 ê 月全食</h1><div class=post_body><div class=post_inner><img src=https://apod.nasa.gov/apod/fap/image/2105/WardTLE2021c.jpg alt=/home/runner/work/apod-taigi.github.io/apod-taigi.github.io/content/daily/2021/05/20210528.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210528.html>Total Lunar Eclipse from Sydney</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Peter Ward (<a href=http://www.atscope.com.au/BRO/bardenridgeobs.html>Barden Ridge Observatory</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckq88yg75166l0894b46w0scv height=180 width=500 frameborder=0 scrolling=no></iframe></div><h2 id=漢羅-雪梨-ê-月全食>[漢羅] 雪梨 ê 月全食</h2><p><a href=https://moon.nasa.gov/news/161/super-blood-moon-your-questions-answered/>這張地球 ê 紅影</a> 閘過月盤 ê 望遠鏡影像，是 5 月 26 tī 澳洲 New South Wales 州 雪梨附近翕 ê。
Tī 這个焦冷、晴和 ê 秋天暗暝，有一粒 tī 近地點 ê 月圓 ùi 地球中央本影 ê 北爿邊仔趨過。
這擺 ê <a href=https://www.timeanddate.com/eclipse/lunar/2021-may-26>月食</a> 足短 ê，全食 ê 時間干焦 <a href=https://apod.nasa.gov/apod/ap000726.html>擋</a> 14 分鐘久爾爾。
毋閣地球 ê 烏影並袂造成烏天暗地。
顛倒是 ùi 這粒食月 ê <a href=https://science.nasa.gov/science-news/science-at-nasa/2003/04nov_lunareclipse2105/>角度</a> 來看，伊去予規粒地球 ê 日落 kah 日出 ê 紅光照甲紅記記。
這个 <a href=https://apod.nasa.gov/apod/ap180809.html>紅光</a> 是地球大氣層散射日光產生 ê。
這是用 HDR 技術 kā 6 張感光相片疊做一張 ê。
會當看著這个去予 <a href=https://apod.nasa.gov/apod/ap190126.html>地球本影</a> 閘著 ê 月娘，大範圍光度 ê 明暗變化，閣有背景暗淡 ê 天星。</p><h2 id=poj-soat-lê-ê-goeh-choân-sit>[POJ] Soat-lê ê Goe̍h-choân-si̍t</h2><p>Chit-tiuⁿ Tē-kiû ê âng-iáⁿ cha̍h kòe goe̍h-pôaⁿ ê bōng-oán-kiàⁿ iáⁿ-siōng, sī gō͘ goe̍h jī-la̍k tī Ò-chiu New South Wales chiu Soat-lê hū-kīn hip--ê.
Tī chi̍t-ê ta-léng, chêng-hô ê chhiu-thiⁿ àm-mî, ū chi̍t-lia̍p tī kīn-tē-tiám ê goe̍h-îⁿ ùi Tē-kiû tiong-iong pún-iáⁿ ê pak-pêng piⁿ-á chhu--kòe.
Chit-pái ê goe̍h-si̍t chiok-té ê, choân-si̍t ê sî-kan kan-na tòng cha̍p-sì hun-cheng kú niā-niā.
M̄-koh Tē-kiû ê o͘-iáⁿ pēng-bô chō-sêng o͘-thiⁿ-àm-tē.
Tian-tò sī ùi chit-lia̍p si̍t-goe̍h ê kak-tō͘ lâi khòaⁿ, i khì hō͘ kui-lia̍p Tē-kiû ê ji̍t-lo̍h kah ji̍t-chhut ê âng-kng chiò kah âng-kì-kì.
Chit-ê âng-kng sī Tē-kiû tōa-khì-chân sàn-siā ji̍t-kng sán-seng ê.
Che sī iōng HDR ki-su̍t kā la̍k-tiuⁿ kám-kng siòng-phìⁿ tha̍h chò chi̍t-tiuⁿ ê.
Ē-tàng khòaⁿ-tio̍h chi̍t-ê khì hō͘ Tē-kiû pún-iáⁿ cha̍h-tio̍h ê goe̍h-niû, tōa hoān-ûi kng-tō͘ ê bêng-àm piàn-hòa, koh-ū pōe-kéng àm-tām ê thiⁿ-chhiⁿ.</p><h2 id=kip-suat-lê-ê-gueh-tsuân-sit>[KIP] Suat-lê ê Gue̍h-tsuân-si̍t</h2><p>Tsit-tiunn Tē-kiû ê âng-iánn tsa̍h kuè gue̍h-puânn ê bōng-uán-kiànn iánn-siōng, sī gōo gue̍h jī-la̍k tī Ò-tsiu New Sooth Wales tsiu Suat-lê hū-kīn hip--ê.
Tī tsi̍t-ê ta-líng, tsîng-hô ê tshiu-thinn àm-mî, ū tsi̍t-lia̍p tī kīn-tē-tiám ê gue̍h-înn uì Tē-kiû tiong-iong pún-iánn ê pak-pîng pinn-á tshu--kuè.
Tsit-pái ê gue̍h-si̍t tsiok-té ê, tsuân-si̍t ê sî-kan kan-na tòng tsa̍p-sì hun-tsing kú niā-niā.
M̄-koh Tē-kiû ê oo-iánn pīng-bô tsō-sîng oo-thinn-àm-tē.
Tian-tò sī uì tsit-lia̍p si̍t-gue̍h ê kak-tōo lâi khuànn, i khì hōo kui-lia̍p Tē-kiû ê ji̍t-lo̍h kah ji̍t-tshut ê âng-kng tsiò kah âng-kì-kì.
Tsit-ê âng-kng sī Tē-kiû tuā-khì-tsân sàn-siā ji̍t-kng sán-sing ê.
Tse sī iōng HDR ki-su̍t kā la̍k-tiunn kám-kng siòng-phìnn tha̍h tsò tsi̍t-tiunn ê.
Ē-tàng khuànn-tio̍h tsi̍t-ê khì hōo Tē-kiû pún-iánn tsa̍h-tio̍h ê gue̍h-niû, tuā huān-uî kng-tōo ê bîng-àm piàn-huà, koh-ū puē-kíng àm-tām ê thinn-tshinn.</p><h2 id=english-total-lunar-eclipse-from-sydney>[English] Total Lunar Eclipse from Sydney</h2><p><a href=https://moon.nasa.gov/news/161/super-blood-moon-your-questions-answered/>The reddened shadow of planet Earth</a> plays across the lunar disk in this telescopic image taken on May 26 near Sydney, New South Wales, Australia.
On that crisp, clear autumn night a Perigee Full Moon slid through the northern edge of the shadow's dark central umbra.
Short <a href=https://www.timeanddate.com/eclipse/lunar/2021-may-26>for a lunar eclipse</a>, its total phase <a href=https://apod.nasa.gov/apod/ap000726.html>lasted</a> only about 14 minutes.
The Earth's shadow was not completely dark though.
Instead it was suffused with a faint red light from all the planet's sunsets and sunrises seen from the <a href=https://science.nasa.gov/science-news/science-at-nasa/2003/04nov_lunareclipse2105/>perspective of</a> an eclipsed Moon, <a href=https://apod.nasa.gov/apod/ap180809.html>reddened sunlight</a> scattered by Earth's atmosphere.
The HDR composite of 6 exposures also shows the wide range of brightness variations within <a href=https://apod.nasa.gov/apod/ap190126.html>Earth's umbral shadow</a> against a faint background of stars.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>雪梨</td><td>Soat-lê</td><td>Suat-lê</td><td>雪梨</td><td>Sydney</td></tr><tr><td>月圓</td><td>goe̍h-îⁿ</td><td>gue̍h-înn</td><td>滿月</td><td>full moon</td></tr><tr><td>月盤</td><td>goe̍h-pôaⁿ</td><td>gue̍h-puânn</td><td>月盤</td><td>lunar disk</td></tr><tr><td>近地點</td><td>kīn-tē-tiám</td><td>kīn-tē-tiám</td><td>近地點</td><td>perigee</td></tr><tr><td>月全食</td><td>goe̍h-choân-si̍t</td><td>gue̍h-tsuân-si̍t</td><td>月全食</td><td>lunar eclipse</td></tr><tr><td>食月</td><td>si̍t-goe̍h</td><td>si̍t-gue̍h</td><td>食月</td><td>an eclipsed Moon</td></tr><tr><td>本影</td><td>pún-iáⁿ</td><td>pún-iánn</td><td>本影</td><td>umbral shadow</td></tr><tr><td>中央本影</td><td>tiong-iong pún-iáⁿ</td><td>tiong-iong pún-iánn</td><td>中央本影</td><td>central umbra</td></tr><tr><td>散射</td><td>sàn-siā</td><td>sàn-siā</td><td>散射</td><td>scatter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210527/>昨昏 ê 圖：月食 kah 銀河</a>
</span><span class=post_next><a href=https://apod.tw/daily/20210529/>明仔載 ê 圖：月球塗粉 kah 電火布</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>