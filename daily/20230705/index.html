<!doctype html><html lang=en><head><title>可觀測宇宙 ê 分佈圖 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="可觀測宇宙 ê 分佈圖"><meta property="og:description" content="你若是會當看著可觀測宇宙 ê 邊界，毋知會按怎？"><meta property="og:url" content="https://apod.tw/daily/20230705/"><meta property="og:image" content="https://apod.nasa.gov/apod/fap/image/2307/MapObsUni_SDSS_960.jpg"><link rel=canonical href=https://apod.tw/daily/20230705/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>05. July 2023</p><h1 class=post_title>可觀測宇宙 ê 分佈圖</h1><div class=post_body><div class=post_inner><img src=https://apod.nasa.gov/apod/fap/image/2307/MapObsUni_SDSS_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230705.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230705.html>A Map of the Observable Universe</a></li><li>影像來源 kah 版權：<a href=https://menard.pha.jhu.edu/>B. Ménard</a> & <a href=https://www.linkedin.com/in/nikita-shtarkman-78b449154>N. Shtarkman</a>; 資料：<a href=https://www.sdss.org/>SDSS</a>, <a href=https://www.nasa.gov/mission_pages/planck>Planck</a>, <a href=https://physics-astronomy.jhu.edu/>JHU</a>, <a href=https://sloan.org/>Sloan</a>, <a href=https://www.nasa.gov/>NASA</a>, <a href=https://www.esa.int>ESA</a></li><li>閣較濟清楚 ê 地圖：<a href=https://mapoftheuniverse.net/>今仔日 ê APOD</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cll3y8lic02cg01xjff9a3fgm height=180 width=500 frameborder=0 scrolling=no></iframe></div><h2 id=漢羅-可觀測宇宙-ê-分佈圖>[漢羅] 可觀測宇宙 ê 分佈圖</h2><p>你若是會當看著 <a href=https://apod.nasa.gov/apod/ap220316.html>可觀測宇宙</a> ê 邊界，毋知會按怎？
你會當看著星系、星系、星系、kah 呃，<a href=https://apod.nasa.gov/apod/ap220222.html>類星體</a>。
類星體其實是遙遠 <a href=https://science.nasa.gov/astrophysics/focus-areas/what-are-galaxies>星系</a> 光 iàⁿ-iàⁿ ê 中心區。
這張 <a href=https://youtu.be/Oekma9SZMMI>分佈圖</a> 是為著欲予咱人類 tùi 看會著 ê 上大規模 ê 宇宙有閣較好 ê 理解，才做出來--ê。
這是 ùi 2000 年 到 2020 年 ê <a href=https://www.sdss.org/instruments/>SDSS</a> <a href=https://en.wikipedia.org/wiki/Sloan_Digital_Sky_Survey>巡天計畫</a> ê 星系 kah 類星體 地圖，差不多是 <a href=https://apod.nasa.gov/apod/ap220316.html>可觀測宇宙</a> ê <a href=https://t3.ftcdn.net/jpg/02/08/78/88/360_F_208788856_Gp1H7eajSqVxoZYqX7xqWf24iC4UCruI.jpg>邊界</a>。
<a href=https://mapoftheuniverse.net/>這張</a> pizza 形 ê 影像是巡天觀測 ê 其中一區，這區包括 <a href=https://chandra.harvard.edu/photo/cosmic_lookback.html>宇宙回溯時間</a>（就是天體發出 ê 光行到地球 ê 時間）120 億年前、<a href=https://apod.nasa.gov/apod/ap130408.html>宇宙紅移</a> 5 以內 ê 20 萬个 <a href=https://en.wikipedia.org/wiki/Galaxy>星系</a> kah <a href=https://en.wikipedia.org/wiki/Quasar>類星體</a>。
<a href=https://hub.jhu.edu/2022/11/17/interactive-universe-map/>插圖</a> 下面 ê 部份，差不多每一點攏代表一个 <a href=https://apod.nasa.gov/apod/ap220529.html>星系</a>。較暗 ê 紅色光點，表示 <a href=https://webbtelescope.org/contents/media/images/2019/20/4378-Image>紅移</a> 較大，距離較遠。
仝款，頂懸 ê 部份，嘛差不多每一點攏代表一个遙遠 ê <a href=https://astronomy.swin.edu.au/cosmos/q/quasar>類星體</a>，其中藍色光點是比紅色光點較近。
Tī <a href=https://www.sdss.org/science/>足濟新發現</a> 攏有清楚看著星系 kah 星系之間 ê 重力，會 kā 較近 ê 宇宙 <a href=https://apod.nasa.gov/apod/ap200223.html>堅凍</a> 起來，比 <a href=https://apod.nasa.gov/apod/ap210802.html>遙遠宇宙</a> 產生 <a href=https://apod.nasa.gov/apod/ap990905.html>閣較濟宇宙雲絲結構</a>。</p><h2 id=poj-khó-koan-chhek-ú-tiū-ê-hun-pò-tô>[POJ] Khó-koan-chhek Ú-tiū ê Hun-pò͘-tô͘</h2><p>Lí nā-sī ē-tàng khòaⁿ-tio̍h khó-koan-chhek ú-tiū ê pian-kài, m̄-chai ē án-chóaⁿ?
Lí ē-tàng khòaⁿ-tio̍h seng-hē, seng-hē, seng-hē, kah eh, lūi-seng-thé.
Lūi-seng-thé kî-si̍t sī iâu-oán seng-hē kng-iàⁿ-iàⁿ ê tiong-sim-khu.
Chit-tiuⁿ hun-pò͘-tô͘ sī ūi-tio̍h beh hō͘ lán jîn-lūi tùi khòaⁿ-ē-tio̍h ê siōng-tōa kui-bô͘ ê ú-tiū ū koh khah hó ê lí-kái, chiah chò--chhut-lâi--ê.
Che sī ùi 2000 nî kàu 2020 nî ê SDSS sûn-thian kè-ōe ê seng-hē kah lūi-seng-thé tē-tô͘, chha-put-to sī khó-koan-chhek ú-tiū ê pian-kài.
Chit-tiuⁿ pizza hêng ê iáⁿ-siōng sī sûn-thian koan-chhek ê kî-tiong chi̍t khu, chit-khu pau-koat ú-tiū hôe-sok sî-kan (tio̍h sī thian-thé hoat-chhut ê kng kiâⁿ kàu Tē-kiû ê sî-kan) 120 ek nî-chêng, ú-tiū âng-î 5 í-lāi ê 20 bān ê seng-hē kah lūi-seng-thé.
Chhah-tô͘ ē-bīn ê pō͘-hūn, chha-put-to múi chi̍t-tiám lóng tāi-piáu chi̍t-ê seng-hē.
Khah àm ê âng-sek kng-tiám, piáu-sī âng-î khah tōa, kū-lī khah hn̄g.
Kāng-khoán, téng-koân ê pō͘-hūn, mā chha-put-to múi chi̍t-tiám lóng tāi-piáu chi̍t-ê iâu-oán ê lūi-seng-thé, kî-tiong nâ-sek kng-tiám sī pí âng-sek kng-tiám khah kīn.
Tī chiok chē sin-hoat-hiān lóng-ū chheng-chhó khòaⁿ-tio̍h seng-hē kah seng-hē chi-kan ê tiōng-le̍k, ē kā khah kīn ê ú-tiū kian-tàng--khí-lâi, pí iâu-oán ú-tiū sán-seng koh khah chè ú-tiū hûn-si kiat-kò͘.</p><h2 id=kip-khó-kuan-tshik-ú-tiū-ê-hun-pòo-tôo>[KIP] Khó-kuan-tshik Ú-tiū ê Hun-pòo-tôo</h2><p>Lí nā-sī ē-tàng khuànn-tio̍h khó-kuan-tshik ú-tiū ê pian-kài, m̄-tsai ē án-tsuánn?
Lí ē-tàng khuànn-tio̍h sing-hē, sing-hē, sing-hē, kah eh, luī-sing-thé.
Luī-sing-thé kî-si̍t sī iâu-uán sing-hē kng-iànn-iànn ê tiong-sim-khu.
Tsit-tiunn hun-pòo-tôo sī uī-tio̍h beh hōo lán jîn-luī tuì khuànn-ē-tio̍h ê siōng-tuā kui-bôo ê ú-tiū ū koh khah hó ê lí-kái, tsiah tsò--tshut-lâi--ê.
Tse sī uì 2000 nî kàu 2020 nî ê SDSS sûn-thian kè-uē ê sing-hē kah luī-sing-thé tē-tôo, tsha-put-to sī khó-kuan-tshik ú-tiū ê pian-kài.
Tsit-tiunn pizza hîng ê iánn-siōng sī sûn-thian kuan-tshik ê kî-tiong tsi̍t khu, tsit-khu pau-kuat ú-tiū huê-sok sî-kan (tio̍h sī thian-thé huat-tshut ê kng kiânn kàu Tē-kiû ê sî-kan) 120 ik nî-tsîng, ú-tiū âng-î 5 í-lāi ê 20 bān ê sing-hē kah luī-sing-thé.
Tshah-tôo ē-bīn ê pōo-hūn, tsha-put-to muí tsi̍t-tiám lóng tāi-piáu tsi̍t-ê sing-hē.
Khah àm ê âng-sik kng-tiám, piáu-sī âng-î khah tuā, kū-lī khah hn̄g.
Kāng-khuán, tíng-kuân ê pōo-hūn, mā tsha-put-to muí tsi̍t-tiám lóng tāi-piáu tsi̍t-ê iâu-uán ê luī-sing-thé, kî-tiong nâ-sik kng-tiám sī pí âng-sik kng-tiám khah kīn.
Tī tsiok tsē sin-huat-hiān lóng-ū tshing-tshó khuànn-tio̍h sing-hē kah sing-hē tsi-kan ê tiōng-li̍k, ē kā khah kīn ê ú-tiū kian-tàng--khí-lâi, pí iâu-uán ú-tiū sán-sing koh khah tsè ú-tiū hûn-si kiat-kòo.</p><h2 id=english-a-map-of-the-observable-universe>[English] A Map of the Observable Universe</h2><p>What if you could see out to the edge of the <a href=https://apod.nasa.gov/apod/ap220316.html>observable universe</a>?
You would see galaxies, galaxies, galaxies, and then, well, <a href=https://apod.nasa.gov/apod/ap220222.html>quasar</a>s, which are the bright centers of distant <a href=https://science.nasa.gov/astrophysics/focus-areas/what-are-galaxies>galaxies</a>.
To expand understanding of the very largest scales that humanity can see, <a href=https://youtu.be/Oekma9SZMMI>a map</a> of the galaxies and quasars found by the <a href=https://www.sdss.org/instruments/>Sloan Digital Sky</a> <a href=https://en.wikipedia.org/wiki/Sloan_Digital_Sky_Survey>Survey</a> from 2000 to 2020 -- out to near the <a href=https://t3.ftcdn.net/jpg/02/08/78/88/360_F_208788856_Gp1H7eajSqVxoZYqX7xqWf24iC4UCruI.jpg>edge</a> of the <a href=https://apod.nasa.gov/apod/ap220316.html>observable universe</a> -- has been composed.
<a href=https://mapoftheuniverse.net/>Featured here</a>, one wedge from this survey encompasses about 200,000 <a href=https://en.wikipedia.org/wiki/Galaxy>galaxies</a> and <a href=https://en.wikipedia.org/wiki/Quasar>quasars</a> out beyond a <a href=https://chandra.harvard.edu/photo/cosmic_lookback.html>look-back time</a> of 12 billion years and <a href=https://apod.nasa.gov/apod/ap130408.html>cosmological redshift</a> 5.
Almost every dot in the nearby lower part of <a href=https://hub.jhu.edu/2022/11/17/interactive-universe-map/>the illustration</a> represents a <a href=https://apod.nasa.gov/apod/ap220529.html>galaxy</a>, with redness indicating increasing <a href=https://webbtelescope.org/contents/media/images/2019/20/4378-Image>redshift</a> and distance.
Similarly, almost every dot on the upper part represents a distant <a href=https://astronomy.swin.edu.au/cosmos/q/quasar>quasar</a>, with blue-shaded dots being closer than red.
Clearly shown among <a href=https://www.sdss.org/science/>many discoveries</a>, gravity between galaxies has caused the nearby universe to <a href=https://apod.nasa.gov/apod/ap200223.html>condense</a> and become increasingly <a href=https://apod.nasa.gov/apod/ap990905.html>more filamentary</a> than the <a href=https://apod.nasa.gov/apod/ap210802.html>distant universe</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>可觀測宇宙</td><td>khó-koan-chhek ú-tiū</td><td>khó-kuan-tshik ú-tiū</td><td>可觀測宇宙</td><td>observable universe</td></tr><tr><td>星系</td><td>seng-hē</td><td>sing-hē</td><td>星系</td><td>galaxy</td></tr><tr><td>類星體</td><td>lūi-seng-thé</td><td>luī-sing-thé</td><td>類星體</td><td>quasar</td></tr><tr><td>SDSS 巡天計畫</td><td>SDSS sûn-thian kè-ōe</td><td>SDSS sûn-thian kè-uē</td><td>SDSS 巡天計畫</td><td>the Sloan Digital Sky Survey</td></tr><tr><td>宇宙回溯時間</td><td>ú-tiū hôe-sok sî-kan</td><td>ú-tiū huê-sok sî-kan</td><td>宇宙回溯時間</td><td>look-back time</td></tr><tr><td>宇宙紅移</td><td>ú-tiū âng-î</td><td>ú-tiū âng-î</td><td>宇宙紅移</td><td>cosmological redshift</td></tr><tr><td>重力</td><td>tiōng-le̍k</td><td>tiōng-li̍k</td><td>重力</td><td>gravity</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filament</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230704/>昨昏 ê 圖：冰島 ê 水沖 kah 天頂 ê 極光</a>
</span><span class=post_next><a href=https://apod.tw/daily/20230706/>明仔載 ê 圖：煙火 kah 超級月娘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>