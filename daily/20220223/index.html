<!doctype html><html lang=en><head><title>Green bank 天文台頭頂 ê 獵戶座 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Green Bank 天文台頭頂 ê 獵戶座"><meta property="og:description" content="相片倒爿下跤 ê 是 Robert C. Byrd Green Bank 望遠鏡 (GBT)，是世界上大 ê 全指向 單接收盤 電波望遠鏡。"><meta property="og:url" content="https://apod.tw/daily/20220223/"><meta property="og:image" content="https://apod.nasa.gov/apod/fap/image/2202/GreenBankOrion_Green_960_annotated.jpg"><link rel=canonical href=https://apod.tw/daily/20220223/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>23. February 2022</p><h1 class=post_title>Green Bank 天文台頭頂 ê 獵戶座</h1><div class=post_body><div class=post_inner><img src=https://apod.nasa.gov/apod/fap/image/2202/GreenBankOrion_Green_960_annotated.jpg alt=/home/runner/work/apod-taigi.github.io/apod-taigi.github.io/content/daily/2022/02/20220223.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220223.html>Orion over Green Bank</a></li><li>影像來源 kah 版權：<a href=mailto:dgprecisionarts@gmail.com>David Green</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl16n6fqb035e0hvx0x3abspa height=180 width=500 frameborder=0 scrolling=no></iframe></div><h2 id=漢羅-green-bank-天文台頭頂-ê-獵戶座>[漢羅] Green Bank 天文台頭頂 ê 獵戶座</h2><p>遮爾大台 ê Green Bank 望遠鏡下暗會 tī 天頂發現啥物？
相片倒爿下跤 ê 是 <a href=https://greenbankobservatory.org/surprising-facts-about-the-green-bank-observatory/>Robert C. Byrd Green Bank 望遠鏡</a> (GBT)，是世界 上大 ê 全指向 單接收盤 <a href=https://en.wikipedia.org/wiki/Radio_telescope>電波望遠鏡</a>。
<a href=https://en.wikipedia.org/wiki/Green_Bank_Telescope>GBT</a> ê 中央接收盤是比跤球場閣較大。
伊 tī <a href=https://en.wikipedia.org/wiki/United_States>美國</a> ê <a href=https://en.wikipedia.org/wiki/West_Virginia>西 Virginia 州</a> ê 一个山頂，遐是一个 <a href=https://en.wikipedia.org/wiki/United_States_National_Radio_Quiet_Zone>電波禁止區</a>，袂當用電話 kah WiFi，連電磁爐嘛袂當用。
<a href=https://youtu.be/NGGVy_M0zBY>GBT 毋若</a> tī 暗時探索咱 ê 宇宙，日時嘛 leh 看。
因為 ùi <a href=https://science.nasa.gov/ems/05_radiowaves>電波波段</a> 來看，日時嘛是烏-mih-mà。
這張相片是 tī 一月底翕 ê。
這个構圖已經計畫幾若個月矣，是欲予 <a href=https://apod.nasa.gov/apod/ap200329.html>獵戶座</a> 出現 tī <a href=https://goo.gl/maps/3nhYikjxpAwjVkpT8>畫面</a> ê 正手爿。
這張相片是 kā 前景 kah 背景分開翕了 了後，才閣 kā 疊做一張 ê。
前景是 tī <a href=https://youtu.be/7HVVNujXK2Q>GBT</a> 頭前幾若公里遠 ê 所在翕 ê，背景是前一暝用長時間感光翕 ê。
背景 ê 深空影像 <a href="https://apod.nasa.gov/cgi-bin/apod/apod_search?tquery=orion">獵戶座</a> kah GBT 實在是 <a href=https://cutecatsinhats-x7v0etsjgzjvirs3.netdna-ssl.com/wp-content/uploads/2019/10/Amyove-Funny-Cat-Dog-Costume-Uniform-Suit-Clothes-Puppy-Dressing-Up-Suit-Party-Cosplay-Clothes-0-1024x1024.jpg>足合 ê</a>。
這是因為 tī <a href=https://greenbankobservatory.org/about/history/>足濟 kah 獵戶座有關 ê 研究內底</a>，GBT 上有名 ê 就是 kā <a href=https://en.wikipedia.org/wiki/Orion_Molecular_Cloud_Complex>獵戶座分子雲複合體</a> <a href=https://www.berkeley.edu/news/media/releases/2006/01/12_helical.shtml>無四常 ê 磁場</a> 畫出來。</p><h2 id=poj-green-bank-thian-bûn-tâi-thâu-téng-ê-lah-hō-chō>[POJ] Green Bank Thian-bûn-tâi thâu-téng ê La̍h-hō͘-chō</h2><p>Chiah-nī tōa tâi ê Green Bank bōng-oán-kiàⁿ e-àm ē tī thiⁿ-téng hoat-hiān siáⁿ-mih?
Siòng-phìⁿ tò-pêng ē-kha ê sī Robert C. Byrd Green Bank Bōng-oán-kiàⁿ (GBT), sī sè-kài siōng-tōa ê choân-chí-hiòng tan chiap-siu-pôaⁿ tiān-pho bōng-oán-kiàⁿ.
GBT ê tiong-ng chiap-siu-pôaⁿ sī pí kha-kiû-thiûⁿ koh-khah tōa.
I tī Bí-kok ê Sai Virginia chiu ê chi̍t-ê soaⁿ-téng, hiah sī chi̍t-ê tiān-pho kìm-chí-khu, bē-tàng iōng tiān-ōe kah WiFi, liân tiān-chû-lô͘ mā bē-tàng iōng.
GBT m̄-nā tī àm-sî thàm-soh lán ê ú-tiū, ji̍t-sî mā leh khòaⁿ.
In-ūi ùi tiān-pho pho-tōaⁿ lâi khòaⁿ, ji̍t-sî mā-sī o͘-mih-mà.
Chit-tiuⁿ siòng-phìⁿ sī tī it-goe̍h té hip ê.
Chit-ê kó͘-tô͘ í-keng kè-ōe kúi-ā kò-goe̍h ah, sī beh hō͘ La̍h-hō͘-chō chhut-hiān tī ōe-bīn ê chiàⁿ-chhiú-pêng.
Chit-tiuⁿ siòng-phìⁿ sī kā chiân-kéng kah pōe-kéng hun-khui hip-liáu liáu-āu, chiah koh kā tha̍h chò chi̍t-tiuⁿ ê.
Chiân-kéng sī tī GBT thâu-chêng kúi-ā kong-lí hn̄g ê só͘-chāi hip ê, pōe-kéng sī chêng chi̍t-mî iōng tn̂g-sî-kan kám-kng hip ê.
Pōe-kéng ê chhim-khong iáⁿ-siōng La̍h-hō͘-chō kah GBT si̍t-chāi sī chiok hah ê.
Che sī in-ūi tī chiok-chōe kah La̍h-hō͘-chō ū-koan ê gián-kiù lāi-té, GBT siōng ū-miâ ê tō-sī kā La̍h-hō͘-chō hūn-chú-hûn ho̍k-ha̍p-thé bô sù-siông ê chû-tiûⁿ ōe--chhut-lâi.</p><h2 id=kip-green-bank-thian-bûn-tâi-thâu-tíng-ê-lah-hōo-tsō>[KIP] Green Bank Thian-bûn-tâi thâu-tíng ê La̍h-hōo-tsō</h2><p>Tsiah-nī tuā tâi ê Green Bank bōng-uán-kiànn e-àm ē tī thinn-tíng huat-hiān siánn-mih?
Siòng-phìnn tò-pîng ē-kha ê sī Robert C. Byrd Green Bank Bōng-uán-kiànn (GBT), sī sè-kài siōng-tuā ê tsuân-tsí-hiòng tan tsiap-siu-puânn tiān-pho bōng-uán-kiànn.
GBT ê tiong-ng tsiap-siu-puânn sī pí kha-kiû-thiûnn koh-khah tuā.
I tī Bí-kok ê Sai Virginia tsiu ê tsi̍t-ê suann-tíng, hiah sī tsi̍t-ê tiān-pho kìm-tsí-khu, bē-tàng iōng tiān-uē kah WiFi, liân tiān-tsû-lôo mā bē-tàng iōng.
GBT m̄-nā tī àm-sî thàm-soh lán ê ú-tiū, ji̍t-sî mā leh khuànn.
In-uī uì tiān-pho pho-tuānn lâi khuànn, ji̍t-sî mā-sī oo-mih-mà.
Tsit-tiunn siòng-phìnn sī tī it-gue̍h té hip ê.
Tsit-ê kóo-tôo í-king kè-uē kuí-ā kò-gue̍h ah, sī beh hōo La̍h-hōo-tsō tshut-hiān tī uē-bīn ê tsiànn-tshiú-pîng.
Tsit-tiunn siòng-phìnn sī kā tsiân-kíng kah puē-kíng hun-khui hip-liáu liáu-āu, tsiah koh kā tha̍h tsò tsi̍t-tiunn ê.
Tsiân-kíng sī tī GBT thâu-tsîng kuí-ā kong-lí hn̄g ê sóo-tsāi hip ê, puē-kíng sī tsîng tsi̍t-mî iōng tn̂g-sî-kan kám-kng hip ê.
Puē-kíng ê tshim-khong iánn-siōng La̍h-hōo-tsō kah GBT si̍t-tsāi sī tsiok hah ê.
Tse sī in-uī tī tsiok-tsuē kah La̍h-hōo-tsō ū-kuan ê gián-kiù lāi-té, GBT siōng ū-miâ ê tō-sī kā La̍h-hōo-tsō hūn-tsú-hûn ho̍k-ha̍p-thé bô sù-siông ê tsû-tiûnn uē--tshut-lâi.</p><h2 id=english-orion-over-green-bank>[English] Orion over Green Bank</h2><p>What will the huge Green Bank Telescope discover tonight?
Pictured, the <a href=https://greenbankobservatory.org/surprising-facts-about-the-green-bank-observatory/>Robert C. Byrd Green Bank Telescope</a> (GBT) on the lower right is the largest fully-pointable single-dish <a href=https://en.wikipedia.org/wiki/Radio_telescope>radio telescope</a> in the world.
With a central dish larger than a football field, the <a href=https://en.wikipedia.org/wiki/Green_Bank_Telescope>GBT</a> is nestled in the hills of <a href=https://en.wikipedia.org/wiki/West_Virginia>West Virginia</a>, <a href=https://en.wikipedia.org/wiki/United_States>USA</a> in a <a href=https://en.wikipedia.org/wiki/United_States_National_Radio_Quiet_Zone>radio quiet zone</a> where the use of cell phones, WiFi emitters, and even microwave ovens are limited.
The <a href=https://youtu.be/NGGVy_M0zBY>GBT explores</a> our universe not only during the night -- but during the day, too, since the daytime sky is typically dark in <a href=https://science.nasa.gov/ems/05_radiowaves>radio waves</a>.
Taken in late January, the featured image was planned for months to get the setting <a href=https://goo.gl/maps/3nhYikjxpAwjVkpT8>location</a> of <a href=https://apod.nasa.gov/apod/ap200329.html>Orion</a> just right.
The image is a composite of a foreground shot taken over a kilometer away from the <a href=https://youtu.be/7HVVNujXK2Q>GBT</a>, and a background shot built up of long exposures during the previous night.
The deep background image of <a href="https://apod.nasa.gov/cgi-bin/apod/apod_search?tquery=orion">Orion</a> is <a href=https://cutecatsinhats-x7v0etsjgzjvirs3.netdna-ssl.com/wp-content/uploads/2019/10/Amyove-Funny-Cat-Dog-Costume-Uniform-Suit-Clothes-Puppy-Dressing-Up-Suit-Party-Cosplay-Clothes-0-1024x1024.jpg>fitting</a> because the GBT is famous for, among <a href=https://greenbankobservatory.org/about/history/>many discoveries</a>, mapping the <a href=https://www.berkeley.edu/news/media/releases/2006/01/12_helical.shtml>unusual magnetic field</a> in the <a href=https://en.wikipedia.org/wiki/Orion_Molecular_Cloud_Complex>Orion Molecular Cloud Complex</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>單接收盤</td><td>tan chiap-siu-pôaⁿ</td><td>tan tsiap-siu-puânn</td><td>單碟</td><td>single-dish</td></tr><tr><td>電波望遠鏡</td><td>tiān-pho bōng-oán-kiàⁿ</td><td>tiān-pho bōng-uán-kiànn</td><td>電波望遠鏡</td><td>radio telescope</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>分子雲複合體</td><td>hūn-chú-hûn ho̍k-ha̍p-thé</td><td>hūn-tsú-hûn ho̍k-ha̍p-thé</td><td>分子雲複合體</td><td>Molecular Cloud Complex</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220222/>昨昏 ê 圖：插圖：少年 ê 類星體</a>
</span><span class=post_next><a href=https://apod.tw/daily/20220224/>明仔載 ê 圖：美麗 ê Albireo AB</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>