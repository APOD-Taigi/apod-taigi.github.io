<!doctype html><html lang=en><head><title>M31：仙女座星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="M31：仙女座星系"><meta property="og:description" content="你會當看偌遠？咱用目睭會當直接看著--ê 上遠 ê 天體是 M31，大仙女座星系，伊離咱有 200 萬光年遠。"><meta property="og:url" content="https://apod.tw/daily/20230322/"><meta property="og:image" content="https://apod.nasa.gov/apod/fap/image/2303/M31_Alharbi_960.jpg"><link rel=canonical href=https://apod.tw/daily/20230322/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. March 2023</p><h1 class=post_title>M31：仙女座星系</h1><div class=post_body><div class=post_inner><img src=https://apod.nasa.gov/apod/fap/image/2303/M31_Alharbi_960.jpg alt=/home/runner/work/apod-taigi.github.io/apod-taigi.github.io/content/daily/2023/03/20230322.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230322.html>M31: The Andromeda Galaxy</a></li><li>影像來源 kah 版權：<a href=https://www.instagram.com/a_alharbi97/>Abdullah Al-Harbi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cliyteyxh0cg701vm90og91ft height=180 width=500 frameborder=0 scrolling=no></iframe></div><h2 id=漢羅-m31仙女座星系>[漢羅] M31：仙女座星系</h2><p>你會當看偌遠？
咱用目睭會當直接看--著--ê 上遠 ê 天體是 M31，大 <a href=https://en.wikipedia.org/wiki/Andromeda_Galaxy>仙女座星系</a>，伊離咱有 200 萬 <a href=https://youtu.be/MX3PIkbTQwQ>光年</a> 遠。
你身軀邊若是無望遠鏡，這个大型 <a href=https://en.wikipedia.org/wiki/Spiral_galaxy>捲螺仔星系</a> 看起來就無遐爾清，看起來就干焦是<a href=https://en.wikipedia.org/wiki/Andromeda_(constellation)>仙女座星座</a> 內底一个暗暗霧霧 ê <a href=https://apod.nasa.gov/apod/ap160322.html>星雲</a>。
毋過咱若是 kā 望遠鏡影像用數位合成 ê 方式鬥做一張，咱就會當看著離咱上倚 ê <a href=https://youtu.be/TijClV4uHIk>厝邊大星系</a>。
<a href=https://www.instagram.com/p/CpsrUSHMJis/>這張 hŏng 呵咾甲會觸舌 ê 望遠鏡影像，是開 15 點鐘久 ê 感光時間翕--ê</a>。
內底有較光 ê 白色星系核，較暗 ê 咧捲踅 ê 塗粉帶，足光 ê 藍色捲螺仔手骨，kah 明亮 ê 紅光發射星雲。
毋過咱是按怎知影這个捲螺仔星雲真正有遮遠--ê？
這个問題愛看 <a href=https://apod.nasa.gov/debate/debate20.html>1920 年</a> 彼个有名 ê <a href=https://apod.nasa.gov/debate/debate20.html>Shapley 佮 Curtis</a> ê <a href=https://apod.nasa.gov/debate/debate.html>大辯論</a>。
M31 ê 距離 是 1920 年代觀測才確定落來--ê。
<a href=https://apod.nasa.gov/apod/ap200426.html>觀測</a> 會當看著一款恆星，伊 ê <a href=https://apod.nasa.gov/apod/ap110701.html>光度是會改變--ê</a>，就是這个改變予咱有法度估算距離。
這个結果證明講 <a href=https://apod.nasa.gov/apod/ap220807.html>仙女座星系</a> kah 咱 <a href=https://apod.nasa.gov/apod/ap180729.html>銀河系</a> 是足成--ê。
這个結論表示講，<a href=https://apod.nasa.gov/apod/ap180508.html>這个宇宙</a> 是比 <a href=https://i.pinimg.com/736x/17/e0/6c/17e06cb8ddaa2fc90b7a416c0d0349ef--pugs-on-the-beach.jpg>咱想像--ê</a> <a href=https://apod.nasa.gov/apod/ap200405.html>閣較大</a>。</p><h2 id=poj-m31-sian-lú-chō-seng-hē>[POJ] M31: Sian-lú-chō-seng-hē</h2><p>Lí ē-tàng khòaⁿ gōa hn̄g?
Lán iōng ba̍k-chiu ē-tàng ti̍t-chiap khòaⁿ--tio̍h--ê siōng hn̄g ê thian-thé sī M31, tōa Sian-lú-chō-seng-hē, i lī lán ū 200 bān kng-nî hn̄g.
Lí sin-khu-piⁿ nā-sī bô bōng-oán-kiàⁿ, chit-ê tōa-hêng kńg-lê-á-seng-hē khòaⁿ-khí-lâi to̍h bô hiah-nī chheng, khòaⁿ-khí-lâi to̍h kan-na sī Sian-lú-chō seng-chō lāi-té chi̍t-ê àm-àm bū-bū ê seng-hûn.
M̄-koh lán nā-sī kā bōng-oán-kiàⁿ iáⁿ-siōng iōng só͘-ūi ha̍p-sêng ê hong-sek tàu chò chi̍t-tiuⁿ, lán to̍h ē-tàng khòaⁿ-tio̍h lī lán siōng óa ê chhù-piⁿ tōa seng-hē.
Chit-tiuⁿ hŏng o-ló kah ē tak-chi̍h ê bōng-oán-kiàⁿ iáⁿ-siōng sī khai 15 tiám-cheng kú ê kám-kng sî-kan hip--ê.
Lāi-té ū khah kng ê pe̍h-sek seng-hē-he̍k, khah àm ê leh kńg-se̍h ê thô͘-hún-tòa, chiok kng ê nâ-sek kńg-lê-á-chhiú-kut, kah bêng-liōng ê âng-kng hoat-siā-seng-hûn.
M̄-koh lán sī án-ná chai-iáⁿ chit-ê kńg-lê-á-seng-hûn chin-chiàⁿ ū chiah hn̄g?
Chit-ê būn-tê ài khòaⁿ 1920 nî hit-ê ū-miâ ê Shapley kah Curtis ê tōa piān-lūn.
M31 ê kū-lī sī 1920 nî-tāi koan-chhek chiah khak-tēng lo̍h-lâi--ê.
Koan-chhek ē-tàng khòaⁿ-tio̍h chi̍t-khoán hêng-chheⁿ, i ê kng-tō͘ sī ē kái-piàn--ê, to̍h sī chit-ê kái-piàn hō͘ lán ū-hoat-tō͘ kó͘-sǹg kū-lī.
Chit-ê kiat-kó chèng-bêng kóng Sian-lú-chō-seng-hē kah lán Gîn-hô-hē sī chiok sêng--ê.
Chit-ê kiat-lūn piau-sī kóng, chit-ê ú-tiū sī pí lán sióng-siōng--ê koh-khah tōa.</p><h2 id=kip-m31-sian-lú-tsō-sing-hē>[KIP] M31: Sian-lú-tsō-sing-hē</h2><p>Lí ē-tàng khuànn guā hn̄g?
Lán iōng ba̍k-tsiu ē-tàng ti̍t-tsiap khuànn--tio̍h--ê siōng hn̄g ê thian-thé sī M̀1, tuā Sian-lú-tsō-sing-hē, i lī lán ū 200 bān kng-nî hn̄g.
Lí sin-khu-pinn nā-sī bô bōng-uán-kiànn, tsit-ê tuā-hîng kńg-lê-á-sing-hē khuànn-khí-lâi to̍h bô hiah-nī tshing, khuànn-khí-lâi to̍h kan-na sī Sian-lú-tsō sing-tsō lāi-té tsi̍t-ê àm-àm bū-bū ê sing-hûn.
M̄-koh lán nā-sī kā bōng-uán-kiànn iánn-siōng iōng sóo-uī ha̍p-sîng ê hong-sik tàu tsò tsi̍t-tiunn, lán to̍h ē-tàng khuànn-tio̍h lī lán siōng uá ê tshù-pinn tuā sing-hē.
Tsit-tiunn hŏng o-ló kah ē tak-tsi̍h ê bōng-uán-kiànn iánn-siōng sī khai 15 tiám-tsing kú ê kám-kng sî-kan hip--ê.
Lāi-té ū khah kng ê pe̍h-sik sing-hē-hi̍k, khah àm ê leh kńg-se̍h ê thôo-hún-tuà, tsiok kng ê nâ-sik kńg-lê-á-tshiú-kut, kah bîng-liōng ê âng-kng huat-siā-sing-hûn.
M̄-koh lán sī án-ná tsai-iánn tsit-ê kńg-lê-á-sing-hûn tsin-tsiànn ū tsiah hn̄g?
Tsit-ê būn-tê ài khuànn 1920 nî hit-ê ū-miâ ê Shapley kah Curtis ê tuā piān-lūn.
M̀1 ê kū-lī sī 1920 nî-tāi kuan-tshik tsiah khak-tīng lo̍h-lâi--ê.
Kuan-tshik ē-tàng khuànn-tio̍h tsi̍t-khuán hîng-tshenn, i ê kng-tōo sī ē kái-piàn--ê, to̍h sī tsit-ê kái-piàn hōo lán ū-huat-tōo kóo-sǹg kū-lī.
Tsit-ê kiat-kó tsìng-bîng kóng Sian-lú-tsō-sing-hē kah lán Gîn-hô-hē sī tsiok sîng--ê.
Tsit-ê kiat-lūn piau-sī kóng, tsit-ê ú-tiū sī pí lán sióng-siōng--ê koh-khah tuā.</p><h2 id=english-m31-the-andromeda-galaxy>[English] M31: The Andromeda Galaxy</h2><p>How far can you see?
The most distant object easily visible to the unaided eye is M31, the great <a href=https://en.wikipedia.org/wiki/Andromeda_Galaxy>Andromeda Galaxy</a>, over two million <a href=https://youtu.be/MX3PIkbTQwQ>light-years</a> away.
Without a telescope, even this immense <a href=https://en.wikipedia.org/wiki/Spiral_galaxy>spiral galaxy</a> appears as an unremarkable, faint, <a href=https://apod.nasa.gov/apod/ap160322.html>nebulous cloud</a> in the <a href=https://en.wikipedia.org/wiki/Andromeda_(constellation)>constellation Andromeda</a>.
But a bright white nucleus, dark winding dust lanes, luminous blue spiral arms, and bright red emission nebulas are recorded in <a href=https://www.instagram.com/p/CpsrUSHMJis/>this stunning fifteen-hour telescopic digital mosaic</a> of our <a href=https://youtu.be/TijClV4uHIk>closest major galactic neighbor</a>.
But how do we know <a href=https://apod.nasa.gov/apod/ap221024.html>this spiral nebula</a> is really so far away?
This question was central to the famous <a href=https://apod.nasa.gov/debate/debate20.html>Shapley-Curtis</a> <a href=https://apod.nasa.gov/debate/debate.html>debate</a> <a href=https://apod.nasa.gov/debate/debate20.html>of 1920</a>.
M31's great distance was determined in the 1920s by <a href=https://apod.nasa.gov/apod/ap200426.html>observations</a> that resolved individual stars that <a href=https://apod.nasa.gov/apod/ap110701.html>changed their brightness</a> in a way that gave up their true distance.
The result proved that <a href=https://apod.nasa.gov/apod/ap220807.html>Andromeda</a> is just like our <a href=https://apod.nasa.gov/apod/ap180729.html>Milky Way Galaxy</a> -- a conclusion making <a href=https://apod.nasa.gov/apod/ap180508.html>the rest of the universe</a> much <a href=https://apod.nasa.gov/apod/ap200405.html>more vast</a> than had ever been <a href=https://i.pinimg.com/736x/17/e0/6c/17e06cb8ddaa2fc90b7a416c0d0349ef--pugs-on-the-beach.jpg>previously imagined</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙女座星系</td><td>Sian-lú-chō-seng-hē</td><td>Sian-lú-tsō-sing-hē</td><td>仙女座星系</td><td>Andromeda Galaxy</td></tr><tr><td>M31</td><td>M saⁿ-cha̍p-it</td><td>sann-tsa̍p-it</td><td>M31</td><td>M31</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic nucleus</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebula</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way galaxy</td></tr><tr><td>星座</td><td>seng-chō</td><td>sing-tsō</td><td>星座</td><td>constellation</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lanes</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230321/>昨昏 ê 圖：金牛座 內底 ê 烏暗星雲 kah 恆星形成</a>
</span><span class=post_next><a href=https://apod.tw/daily/20230323/>明仔載 ê 圖：捲螺仔星系 NGC 2841</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>