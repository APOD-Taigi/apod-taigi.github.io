<!doctype html><html lang=en><head><title>木星衝附近 ê 木星立體影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="木星衝附近 ê 木星立體影像"><meta property="og:description" content="這兩張厝頂望遠鏡翕 ê 木星影像看起來是足清楚--ê。"><meta property="og:url" content="https://apod.tw/daily/20231124/"><meta property="og:image" content="https://apod.nasa.gov/apod/image/2311/2023-11-17-1617_1632-Jupiter_Stereo1200.png"><link rel=canonical href=https://apod.tw/daily/20231124/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. November 2023</p><h1 class=post_title>木星衝附近 ê 木星立體影像</h1><div class=post_body><div class=post_inner><img src=https://apod.nasa.gov/apod/image/2311/2023-11-17-1617_1632-Jupiter_Stereo1200.png alt=/home/runner/work/apod-taigi.github.io/apod-taigi.github.io/content/daily/2023/11/20231124.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231124.html>Stereo Jupiter near Opposition</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.glitteringlights.com/About/About-Me>Marco Lorenzi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clq6xtjkq078h01w92dmf2vx8 height=180 width=500 frameborder=0 scrolling=no></iframe></div><h2 id=漢羅-木星衝附近-ê-木星立體影像>[漢羅] 木星衝附近 ê 木星立體影像</h2><p>這兩張 <a href=https://www.glitteringlights.com/>厝頂望遠鏡</a> 翕--ê 木星影像看起來是足清楚--ê。
兩張攏是 tī 11 月 17 tiàm 新加坡翕--ê，這工是 <a href=https://apod.nasa.gov/apod/ap231103.html>2023 年木星衝</a> 過了 2 禮拜後。
這粒大粒行星 tī 半暝 peh 去 lih 天頂，伊 kah 新加坡 ê 距離才 33.4 光分爾爾。
按呢差不多是 4 ê 天文單位 遐爾遠。
踅 tī 木星表面 ê <a href=https://en.wikipedia.org/wiki/Atmosphere_of_Jupiter#Zones,_belts_and_jets>暗帶 kah 光區</a> ê 細節是遮爾清楚，頂懸閣有 tī 這个大型世界內底 <a href=https://apod.nasa.gov/apod/ap211229.html>白色雞卵型</a> ê 捲螺仔旋。
木星上有名 ê 大紅班猶是南半球上顯目 ê 標誌。
木星 ê 自轉是足緊--ê，10 點鐘踅一輾。
所以，咱若是 kā 影片內底差 15 分鐘 ê 兩張影格提出來，就是一組立體影像矣。
咱來看這張相片中央，兩粒目睭看對互相交叉 ê 方向，一直看到兩張獨立影像合做伙，你就會當看著太陽系內底上大粒 ê 氣態巨行星 ê 3D 影像。</p><h2 id=poj-bok-chheⁿ-chhiong-hù-kīn-ê-bok-chheⁿ-lip-thé-iáⁿ-siōng>[POJ] Bo̍k-chheⁿ chhiong hù-kīn ê Bo̍k-chheⁿ li̍p-thé iáⁿ-siōng</h2><p>Chit nn̄g tiuⁿ chhù-téng bōng-oán-kiàⁿ hip--ê Bo̍k-chheⁿ iáⁿ-siōng khòaⁿ-khí-lâi sī chok chheng-chhó--ê.
Nn̄g tiuⁿ lóng sī tī 11 goe̍h 17 tiàm Sin-ka-pho hip--ê, chit kang sī 2023 nî Bo̍k-chheⁿ chhiong kòe-liáu 2 lé-pài āu.
Che lia̍p tōa-lia̍p kiâⁿ-chhiⁿ tī pòaⁿ-mê peh-khì-lih thiⁿ-téng, i kah Sin-ka-pho ê kū-lī chiah 33.4 kng-hun niā-niā.
Án-ne chha-put-to sī 4 ê thian-bûn tan-ūi hiah-nī hn̄g.
Se̍h tī Bo̍k-chheⁿ piáu-bīn ê àm-tòa kah kng-khu ê sè-chiat sī chiah-nī chheng-chhó, téng-koân koh-ū tī chit-ê tōa-hêng sè-kài lāi-té ê pe̍h-sek ke-nn̄g-hêng ê kńg-lê-á-chn̄g.
Bo̍k-chheⁿ siōng ū-miâ ê tōa-âng-pan iáu-sī lâm-pòaⁿ-kiû siōng hiáⁿ-ba̍k ê phiau-chì.
Bo̍k-chheⁿ ê chū-choán sī chiok kín--ê, 10 tiám-cheng se̍h chi̍t liàn.
Só͘-í, lán nā-sī kā iáⁿ-phìⁿ lāi-té chha 15 hun-cheng ê nn̄g tiuⁿ iáⁿ keh the̍h--chhut-lâi, to̍h-sī chi̍t cho͘ li̍p-thé iáⁿ-siōng--ah.
Lán lâi-khòaⁿ chit-tiuⁿ siòng-phìⁿ tiong-ng, nn̄g lia̍p ba̍k-chiu khòaⁿ tùi hō͘-siong kau-chhe ê hong-hiòng, it-ti̍t khòaⁿ kàu nn̄g tiuⁿ to̍k-li̍p iáⁿ-siōng ha̍p chò-hóe, lí to̍h ē-tàng khòaⁿ-tio̍h Thài-iông-hē lāi-té siōng tōa-lia̍p ê khì-thài kū-kiâⁿ-chhiⁿ ê 3D iáⁿ-siōng.</p><h2 id=kip-bok-tshenn-tshiong-hù-kīn-ê-bok-tshenn-lip-thé-iánn-siōng>[KIP] Bo̍k-tshenn tshiong hù-kīn ê Bo̍k-tshenn li̍p-thé iánn-siōng</h2><p>Tsit nn̄g tiunn tshù-tíng bōng-uán-kiànn hip--ê Bo̍k-tshenn iánn-siōng khuànn-khí-lâi sī tsok tshing-tshó--ê.
Nn̄g tiunn lóng sī tī 11 gue̍h 17 tiàm Sin-ka-pho hip--ê, tsit kang sī 2023 nî Bo̍k-tshenn tshiong kuè-liáu 2 lé-pài āu.
Tse lia̍p tuā-lia̍p kiânn-tshinn tī puànn-mê peh-khì-lih thinn-tíng, i kah Sin-ka-pho ê kū-lī tsiah 33.4 kng-hun niā-niā.
Án-ne tsha-put-to sī 4 ê thian-bûn tan-uī hiah-nī hn̄g.
Se̍h tī Bo̍k-tshenn piáu-bīn ê àm-tuà kah kng-khu ê sè-tsiat sī tsiah-nī tshing-tshó, tíng-kuân koh-ū tī tsit-ê tuā-hîng sè-kài lāi-té ê pe̍h-sik ke-nn̄g-hîng ê kńg-lê-á-tsn̄g.
Bo̍k-tshenn siōng ū-miâ ê tuā-âng-pan iáu-sī lâm-puànn-kiû siōng hiánn-ba̍k ê phiau-tsì.
Bo̍k-tshenn ê tsū-tsuán sī tsiok kín--ê, 10 tiám-tsing se̍h tsi̍t liàn.
Sóo-í, lán nā-sī kā iánn-phìnn lāi-té tsha 15 hun-tsing ê nn̄g tiunn iánn keh the̍h--tshut-lâi, to̍h-sī tsi̍t tsoo li̍p-thé iánn-siōng--ah.
Lán lâi-khuànn tsit-tiunn siòng-phìnn tiong-ng, nn̄g lia̍p ba̍k-tsiu khuànn tuì hōo-siong kau-tshe ê hong-hiòng, it-ti̍t khuànn kàu nn̄g tiunn to̍k-li̍p iánn-siōng ha̍p tsò-hué, lí to̍h ē-tàng khuànn-tio̍h Thài-iông-hē lāi-té siōng tuā-lia̍p ê khì-thài kū-kiânn-tshinn ê 3D iánn-siōng.</p><h2 id=english-stereo-jupiter-near-opposition>[English] Stereo Jupiter near Opposition</h2><p>Jupiter looks sharp in these two <a href=https://www.glitteringlights.com/>rooftop telescope images</a>.
Both were captured on November 17 from Singapore, planet Earth, about two weeks after <a href=https://apod.nasa.gov/apod/ap231103.html>Jupiter's 2023 opposition</a>.
Climbing high in midnight skies the giant planet was a mere 33.4 light-minutes from Singapore.
That's about 4 astronomical units away.
Jupiter's planet girdling <a href=https://en.wikipedia.org/wiki/Atmosphere_of_Jupiter#Zones,_belts_and_jets>dark belts and light zones</a> are visible in remarkable detail, along with the giant world's <a href=https://apod.nasa.gov/apod/ap211229.html>whitish oval</a> vortices.
Its signature <a href=https://apod.nasa.gov/apod/ap220717.html>Great Red Spot</a> is still prominent in the south.
Jupiter rotates rapidly on its axis once every 10 hours.
So, based on video frames taken only 15 minutes apart, these images form a stereo pair.
Look at the center of the pair and cross your eyes until the separate images come together to see the <a href=https://science.nasa.gov/jupiter/>Solar System's ruling gas giant</a> in 3D.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>衝</td><td>chhiong</td><td>tshiong</td><td>衝</td><td>Opposition</td></tr><tr><td>木星</td><td>Bo̍k-chheⁿ</td><td>Bo̍k-tshenn</td><td>木星</td><td>Jupiter</td></tr><tr><td>暗帶</td><td>àm-tòa</td><td>àm-tuà</td><td>帶</td><td>dark belt</td></tr><tr><td>光區</td><td>kng-khu</td><td>kng-khu</td><td>區</td><td>light zones</td></tr><tr><td>大紅班</td><td>tōa-âng-pan</td><td>tuā-âng-pan</td><td>大紅班</td><td>Great Red Spot</td></tr><tr><td>影格</td><td>iáⁿ-keh</td><td>iánn-keh</td><td>一幀</td><td>video frames</td></tr><tr><td>氣態巨行星</td><td>khì-thài kū-kiâⁿ-chheⁿ</td><td>khì-thài kū-kiânn-tshenn</td><td>氣態巨行星</td><td>gas giant</td></tr><tr><td>捲螺仔旋</td><td>kńg-lê-á-chn̄g</td><td>kńg-lê-á-tsn̄g</td><td>漩渦</td><td>vortices</td></tr><tr><td>光分</td><td>kng-hun</td><td>kng-hun</td><td>光分</td><td>light minute</td></tr><tr><td>天文單位</td><td>thian-bûn tan-uī</td><td>thian-bûn tan-uī</td><td>天文單位</td><td>astronomical unit</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231123/>昨昏 ê 圖：金牛座分子雲</a>
</span><span class=post_next><a href=https://apod.tw/daily/20231125/>明仔載 ê 圖：細粒行星 ê 極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>