<!doctype html><html lang=en><head><title>Jwst 太空望遠鏡 ê 發射煙 kah 後壁 ê leonard 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="JWST 太空望遠鏡 ê 發射煙 kah 後壁 ê Leonard 彗星"><meta property="og:description" content="天頂這兩个光巡，佗一个是彗星？雖罔講 in 看起來攏足成彗星 ê，毋閣較低彼粒才是真正 ê 彗星。"><meta property="og:url" content="https://apod.tw/daily/20211227/"><meta property="og:image" content="https://apod.nasa.gov/apod/fap/image/2112/CometJwst_Matipon_1080.jpg"><link rel=canonical href=https://apod.tw/daily/20211227/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. December 2021</p><h1 class=post_title>JWST 太空望遠鏡 ê 發射煙 kah 後壁 ê Leonard 彗星</h1><div class=post_body><div class=post_inner><img src=https://apod.nasa.gov/apod/fap/image/2112/CometJwst_Matipon_1080.jpg alt=/home/runner/work/apod-taigi.github.io/apod-taigi.github.io/content/daily/2021/12/20211227.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211227.html>Comet Leonard behind JWST Launch Plume</a></li><li>影像來源 kah 版權：<a href=https://www.facebook.com/matiponphotography>Matipon Tangmatitham</a> (<a href=https://www.narit.or.th/>NARIT</a>)</li><li>APOD ê 相館：<a href="https://www.facebook.com/media/set/?set=a.4214632848640902&amp;type=3">2021 年 ê Comet 彗星</a></li><li>APOD ê 相館：<a href="https://www.facebook.com/media/set/?vanity=APOD.Sky&amp;set=a.4297444840359702">12 月 25 發射 ê JWST 太空望遠鏡</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckykcv4ic3ulq0830kgm4fd0w height=180 width=500 frameborder=0 scrolling=no></iframe></div><h2 id=漢羅-jwst-太空望遠鏡-ê-發射煙-kah-後壁-ê-leonard-彗星>[漢羅] JWST 太空望遠鏡 ê 發射煙 kah 後壁 ê Leonard 彗星</h2><p>天頂這兩條光巡，佗一个是彗星？
雖罔講 in 看起來攏足成彗星 ê，毋閣較低彼粒才是真正 ê 彗星。
彼粒是 <a href=https://en.wikipedia.org/wiki/C/2021_A1_(Leonard)>Leonard 彗星</a>，看會著伊 ê 彗鬚 kah 彗尾。
伊是一粒 kah 城市平大 ê 石頭冰，伊 <a href="https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif">踅</a> 太陽 leh 行，這馬行到 內<a href=https://solarsystem.nasa.gov/solar-system/our-solar-system/in-depth/>太陽系</a> 來矣。
<a href=https://earthsky.org/astronomy-essentials/comet-leonard-might-become-2021s-brightest-2022/>Leonard 彗星</a> 最近才拄行到離 地球 上近 kah 離 金星 上近 ê 所在。
後禮拜伊會行到離太陽上近 ê 所在。
這粒彗星這馬猶閣會當用目睭直接看著。
紲落來這幾若禮拜，伊會產生 <a href=https://apod.tw/daily/20211225/>長長 ê 尾溜，逐工看起來會攏無仝</a>。
另外，較面頂 ê 光巡是 <a href=https://www.arianespace.com/vehicle/ariane-5/>Ariane 五號火箭</a> ê <a href=https://www.flickr.com/photos/nasawebbtelescope/51775389630/in/album-72157720000770033/>噴射煙</a>。
伊兩工前才 kā <a href=https://www.jwst.nasa.gov/>JWST 太空望遠鏡</a> 擲去-lih 地球面頂。
這張 <a href="https://www.facebook.com/photo/?fbid=309574577842088&amp;set=a.597613170381144">孤張感光 ê 相片</a> 是 tī <a href=https://en.wikipedia.org/wiki/Thailand>泰國</a> 翕 ê。
<a href=https://i.pinimg.com/originals/45/db/9d/45db9dd91f18cf0d0ac66e294cf6ee64.jpg>前景</a> ê 尖塔是 <a href="https://youtu.be/i0PCuIlCivg?t=127">Doi Inthanon 國家公園</a> 面頂 ê 寶塔。
到目前為止，<a href=https://www.jwst.nasa.gov/content/about/index.html>JWST</a> 是 NASA 上大上有力 ê 太空望遠鏡。
伊會 行到 地球-太陽 系統 ê <a href=https://www.nasa.gov/topics/universe/features/webb-l2.html>L2</a> 點，kah 地球做伙踅太陽行。
目前 <a href=https://webb.nasa.gov/content/webbLaunch/deploymentExplorer.html>按算</a> 欲 tī 2022 年熱天開始做科學觀測。</p><h2 id=poj-jwst-thài-khong-bōng-oán-kiàⁿ-ê-hoat-siā-ian-kah-āu-piah-ê-leonard-hui-chhiⁿ>[POJ] JWST Thài-khong-bōng-oán-kiàⁿ ê hoat-siā-ian kah āu-piah ê Leonard hui-chhiⁿ</h2><p>Thiⁿ-téng chit-nn̄g-tiâu kng-sûn, tó-chi̍t-ê sī hui-chhiⁿ?
Sui-bóng-kóng in khòaⁿ--khí-lâi lóng chiok-sêng hui-chhiⁿ ê, m̄-koh khah-kē hit-lia̍p chiah-sī chin-chiàⁿ ê hui-chhiⁿ.
Hit-lia̍p sī Leonard hui-chhiⁿ, khòaⁿ-ē-tio̍h i ê hūi-chhiu kah hūi-bóe.
I sī chi̍t-lia̍p kah siâⁿ-chhī pêⁿ-tōa ê chio̍h-thâu peng, i se̍h Thài-iông leh kiâⁿ, chit-má kiâⁿ-kàu Lōe-thài-iông-hē lâi ah.
Leonard hui-chhiⁿ chòe-kīn chiah tú kiâⁿ-kàu lî Tē-kiû siōng-kīn kah lî Kim-chhiⁿ siōng-kīn ê só͘-chāi.
Āu-lé-pài i ē kiâⁿ-kàu lî Thài-iông siōng-kīn ê só͘-chāi.
Chit-lia̍p hui-chhiⁿ chit-má iáu-koh ē-tàng iōng ba̍k-chiu ti̍t-chiap khòaⁿ-tio̍h.
Sòa-lo̍h-lâi che kúi-ā lé-pài, i ē sán-seng tn̂g-tn̂g ê bóe-liu, ta̍k-kang khòaⁿ--khí-lâi ē lóng bô-kâng.
Lēng-gōa, khah bīn-téng ê kng-sûn sī Ariane gō͘-hō hóe-chìⁿ ê phùn-siā-ian.
I nn̄g-kang chêng chiah kā JWST thài-khong-bōng-oán-kiàⁿ tàn khì-lih Tē-kiû bīn-téng.
Chit-tiuⁿ ko͘-tiuⁿ kám-kng ê siòng-phìⁿ sī tī Thài-kok hip ê.
Chiân-kéng ê chiam-thah sī Doi Inthanon kok-ka-kong-hn̂g bīn-téng ê pó-thah.
Káu bo̍k-chêng ûi-chí, JWST sī NASA siōng-tōa siōng-ū-la̍t ê thài-khong-bōng-oán-kiàⁿ.
I ē kiâⁿ-kàu Tē-kiû-Thài-iông hē-thóng ê L-two tiám, kah Tē-kiû chò-hóe se̍h Thài-iông kiâⁿ.
Bo̍k-chêng àn-sǹg beh tī jī-khòng-jī-jī nî joa̍h-thiⁿ khai-sí chò kho-ha̍k koan-chhek.</p><h2 id=kip-jwst-thài-khong-bōng-uán-kiànn-ê-huat-siā-ian-kah-āu-piah-ê-leonard-hui-tshinn>[KIP] JWST Thài-khong-bōng-uán-kiànn ê huat-siā-ian kah āu-piah ê Leonard hui-tshinn</h2><p>Thinn-tíng tsit-nn̄g-tiâu kng-sûn, tó-tsi̍t-ê sī hui-tshinn?
Sui-bóng-kóng in khuànn--khí-lâi lóng tsiok-sîng hui-tshinn ê, m̄-koh khah-kē hit-lia̍p tsiah-sī tsin-tsiànn ê hui-tshinn.
Hit-lia̍p sī Leonard hui-tshinn, khuànn-ē-tio̍h i ê huī-tshiu kah huī-bué.
I sī tsi̍t-lia̍p kah siânn-tshī pênn-tuā ê tsio̍h-thâu ping, i se̍h Thài-iông leh kiânn, tsit-má kiânn-kàu Luē-thài-iông-hē lâi ah.
Leonard hui-tshinn tsuè-kīn tsiah tú kiânn-kàu lî Tē-kiû siōng-kīn kah lî Kim-tshinn siōng-kīn ê sóo-tsāi.
Āu-lé-pài i ē kiânn-kàu lî Thài-iông siōng-kīn ê sóo-tsāi.
Tsit-lia̍p hui-tshinn tsit-má iáu-koh ē-tàng iōng ba̍k-tsiu ti̍t-tsiap khuànn-tio̍h.
Suà-lo̍h-lâi tse kuí-ā lé-pài, i ē sán-sing tn̂g-tn̂g ê bué-liu, ta̍k-kang khuànn--khí-lâi ē lóng bô-kâng.
Līng-guā, khah bīn-tíng ê kng-sûn sī Ariane gōo-hō hué-tsìnn ê phùn-siā-ian.
I nn̄g-kang tsîng tsiah kā JWST thài-khong-bōng-uán-kiànn tàn khì-lih Tē-kiû bīn-tíng.
Tsit-tiunn koo-tiunn kám-kng ê siòng-phìnn sī tī Thài-kok hip ê.
Tsiân-kíng ê tsiam-thah sī Doi Inthanon kok-ka-kong-hn̂g bīn-tíng ê pó-thah.
Káu bo̍k-tsîng uî-tsí, JWST sī NASA siōng-tuā siōng-ū-la̍t ê thài-khong-bōng-uán-kiànn.
I ē kiânn-kàu Tē-kiû-Thài-iông hē-thóng ê L-two tiám, kah Tē-kiû tsò-hué se̍h Thài-iông kiânn.
Bo̍k-tsîng àn-sǹg beh tī jī-khòng-jī-jī nî jua̍h-thinn khai-sí tsò kho-ha̍k kuan-tshik.</p><h2 id=english-comet-leonard-behind-jwst-launch-plume>[English] Comet Leonard behind JWST Launch Plume</h2><p>Which one of these two streaks is a comet?
Although they both have comet-like features, the lower streak is the only real comet.
This lower streak shows the coma and tail of <a href=https://en.wikipedia.org/wiki/C/2021_A1_(Leonard)>Comet Leonard</a>, a city-sized block of rocky ice that is passing through the inner <a href=https://solarsystem.nasa.gov/solar-system/our-solar-system/in-depth/>Solar System</a> as it continues its <a href="https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif">looping orbit</a> around the Sun.
<a href=https://earthsky.org/astronomy-essentials/comet-leonard-might-become-2021s-brightest-2022/>Comet Leonard</a> has recently passed its closest to both the Earth and Venus and will round the Sun next week.
The comet, still visible to the unaided eye, has developed a <a href=https://apod.nasa.gov/apod/ap211225.html>long and changing tail</a> in recent weeks.
In contrast, the upper streak is the <a href=https://www.flickr.com/photos/nasawebbtelescope/51775389630/in/album-72157720000770033/>launch plume</a> of the <a href=https://www.arianespace.com/vehicle/ariane-5/>Ariane V rocket</a> that lifted the <a href=https://www.jwst.nasa.gov/>James Webb Space Telescope</a> (JWST) off the Earth two days ago.
The <a href="https://www.facebook.com/photo/?fbid=309574577842088&amp;set=a.597613170381144">featured single-exposure image</a> was taken from <a href=https://en.wikipedia.org/wiki/Thailand>Thailand</a>, and the <a href=https://i.pinimg.com/originals/45/db/9d/45db9dd91f18cf0d0ac66e294cf6ee64.jpg>foreground</a> spire is atop a pagoda in <a href="https://youtu.be/i0PCuIlCivg?t=127">Doi Inthanon National Park</a>.
<a href=https://www.jwst.nasa.gov/content/about/index.html>JWST</a>, NASA's largest and most powerful space telescope so far, will orbit the Sun near the Earth-Sun <a href=https://www.nasa.gov/topics/universe/features/webb-l2.html>L2</a> point and is <a href=https://webb.nasa.gov/content/webbLaunch/deploymentExplorer.html>scheduled</a> to start science observations in the summer of 2022.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>光巡</td><td>kng-sûn</td><td>kng-sûn</td><td>光痕</td><td>streak</td></tr><tr><td>JWST 太空望遠鏡</td><td>JWST thài-khong bōng-oán-kiàⁿ</td><td>JWST thài-khong bōng-uán-kiànn</td><td>JWST 太空望遠鏡</td><td>James Webb Space Telescope</td></tr><tr><td>Ariane 五號火箭</td><td>Ariane gō͘-hō hóe-chìⁿ</td><td>Ariane gōo-hō</td><td>Ariane 五號火箭</td><td>Ariane V rocket</td></tr><tr><td>噴射煙</td><td>phùn-siā-ian</td><td>phùn-siā-ian</td><td>噴射煙</td><td>launch plume</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>comet's coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr><tr><td>L2 點</td><td>L-two tiám</td><td>L-two tiám</td><td>L2 點</td><td>L2 Lagrange point</td></tr><tr><td>內太陽系</td><td>Lōe-thài-iông-hē</td><td>Luē-thài-iông-hē</td><td>內太陽系</td><td>inner solar system</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211226/>昨昏 ê 圖：地球頭頂 ê JWST 太空望遠鏡</a>
</span><span class=post_next><a href=https://apod.tw/daily/20211228/>明仔載 ê 圖：瑞典天頂 ê 日暈</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>