<!doctype html><html lang=en><head><title>Trappist 1 ê 第七粒行星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Trappist-1 ê 第七粒行星"><meta property="og:description" content="有 7 粒行星踅這粒足低溫度 ê 矮星 TRAPPIST-1 咧行。TRAPPIST-1 ê 行星應該攏是 kah 地球差不多大細 ê 岩石行星。"><meta property="og:url" content="https://apod.tw/daily/20230201/"><meta property="og:image" content="https://apod.nasa.gov/apod/fap/image/2302/Trappist1h_Carroll_960.jpg"><link rel=canonical href=https://apod.tw/daily/20230201/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. February 2023</p><h1 class=post_title>Trappist-1 ê 第七粒行星</h1><div class=post_body><div class=post_inner><img src=https://apod.nasa.gov/apod/fap/image/2302/Trappist1h_Carroll_960.jpg alt=/home/runner/work/apod-taigi.github.io/apod-taigi.github.io/content/daily/2023/02/20230201.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230201.html>The Seventh World of Trappist-1</a></li><li>插圖來源 kah 版權：<a href=http://carrollspaceart.com/about/>Michael Carroll</a></li><li>天文物理學家：<a href=http://ascl.net/>Browse 3,000+ codes in the Astrophysics Source Code Library</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clf2t3tw2037c01vwb3qd2ln0 height=180 width=500 frameborder=0 scrolling=no></iframe></div><h2 id=漢羅-trappist-1-ê-第七粒行星>[漢羅] Trappist-1 ê 第七粒行星</h2><p>有 7 粒行星踅這粒足低溫度 ê 矮星 TRAPPIST-1 咧行。
In 離咱才 40 <a href=https://spaceplace.nasa.gov/light-year/en/>光年</a> 遠爾爾，這个系統內底大部份 ê 行星攏是 2016 年彼陣 用 <a href=https://en.wikipedia.org/wiki/Morocco>摩洛哥</a> <a href=https://youtu.be/iwBzYS9Md_8>Atlas 山頂</a> ê <a href=https://en.wikipedia.org/wiki/TRAPPIST>凌星行星佮原行星小望遠鏡</a> (TRAPPIST) 揣著了後，閣用其他天文望遠鏡，親像是 NASA ê <a href=https://www.spitzer.caltech.edu/mission/mission-overview>Spitzer 紅外線太空望遠鏡</a> 確認--ê。
<a href=http://photojournal.jpl.nasa.gov/catalog/PIA21425>TRAPPIST-1 ê 行星</a> 應該攏是 kah 地球差不多大細 ê 岩石行星。
因為這粒恆星有 <a href=https://exoplanets.nasa.gov/trappist1/>遮爾濟粒 類地行星</a> 踅伊 leh 行，所以遮就變做是一个上大 ê 寶庫矣。
雖罔講 in ê 母星是一粒細粒閣暗 ê 恆星，毋過因為 in ê 公轉軌道 kah 母星是足倚--ê，所以 in ê 表面溫度懸甲 毋但會揣著冰、甚至有可能揣著液態水。
這是 tùi <a href=https://apod.nasa.gov/diamond_jubilee/debate100th.html>性命</a> 來講足重要 ê 成分。
因為 in kah 地球是 <a href=https://exoplanets.nasa.gov/resources/2159/>遮爾倚</a>，所以 in 就變做科學家 未來欲用天文望遠鏡 探索 <a href=https://exoplanets.nasa.gov/search-for-life/habitable-zone/>合蹛區 ê 系外行星</a> 大氣 <a href="https://media.istockphoto.com/id/494955611/photo/egyptian-mau-cat-amazed.jpg?s=612x612&amp;w=0&amp;k=20&amp;c=QNTnUcJZ7GKqQ776s472F7caTa8M89BBaZxicpMU450=">上重要 ê 候選天體</a> 矣。
這張插畫有 kā 這 7 粒 <a href=https://apod.nasa.gov/apod/ap220814.html>系外行星</a> 攏畫出來。
這是一張 ùi 這个系統內底上遠彼粒行星 <a href=https://en.wikipedia.org/wiki/TRAPPIST-1h>TRAPPIST-1h</a> 看--著 ê 想像圖。
這粒行星有岩石 ê 地景，表面有崁一重冰。
而且，背景 ê 景色內底，拄仔好有一粒 內行星 ùi 伊 ê 母星面頭前行過。
這粒柑仔色 ê 母星毋是蓋光，大細 kah <a href=https://apod.nasa.gov/apod/ap190205.html>木星</a> 差不多大。</p><h2 id=poj-trappist-1-ê-tē-chhit-liap-kiâⁿ-chheⁿ>[POJ] Trappist-1 ê tē chhit lia̍p kiâⁿ-chheⁿ</h2><p>Ū 7 lia̍p kiâⁿ-chheⁿ se̍h chit lia̍p chiok kē un-tō͘ ê é-chheⁿ TRAPPIST-1 leh kiâⁿ.
In lī lán chiah 40 kng-nî hn̄g niā-niā, chit ê hē-thóng lāi-té tōa-pō͘-hūn ê kiâⁿ-chheⁿ lóng sī 2016 nî hit-chūn iōng Mô͘-lo̍k-ko Atlas soaⁿ-téng ê Lêng-chheⁿ Kiâⁿ-chheⁿ kah Goân-kiâⁿ-chheⁿ Sió Bōng-oán-kiàⁿ (TRAPPIST) chhōe-tio̍h liáu-āu, koh iōng kî-tha thian-bûn bōng-oán-kiàⁿ, chhin-chhiūⁿ sī NASA ê Spitzer Âng-gōa-sòaⁿ Thài-khong Bōng-oán-kiàⁿ khak-jīn--ê.
TRAPPIST-1 ê kiâⁿ-chheⁿ èng-kai lóng sī kah Tē-kiû chha-put-to tōa-sè ê giâm-chio̍h kiâⁿ-chheⁿ.
In-ūi chit lia̍p hêng-chheⁿ ū chiah-nī chē lia̍p lūi-tē-kiâⁿ-chheⁿ se̍h i leh kiâⁿ, só͘-í chiah to̍h piàn-chò sī chit ê siōng lōa ê pó-khò͘--ah.
Sui-bóng kóng in ê bú-chheⁿ sī chit lia̍p sè-lia̍p koh àm ê hêng-chheⁿ, m̄-koh in-ūi in ê kong-choán kúi-tō kah bú-chheⁿ sī chiok óa--ê, só͘-í in ê piáu-bīn un-tō͘ koân kah m̄-nā ē chhōe-tio̍h peng, sīm-chì ū khó-lêng chhōe-tio̍h e̍k-thài chúi.
Che sī tùi sìⁿ-miā lâi kóng chiok tiōng-iàu ê sêng-hun.
In-ūi in kah Tē-kiû sī chiah-nī óa, só͘-í in to̍h piàn-chò kho-ha̍k-ka bī-lâi beh iōng thian-bûn bōng-oán-kiàⁿ thàm-soh ha̍p-tòa-khu ê hē-gōa-kiâⁿ-chheⁿ tōa-khì siōng tiōng-iàu ê hāu-soán thian-thé--ah.
Chit tiuⁿ chhah-ōe ū kā che 7 lia̍p hē-gōa-kiâⁿ-chheⁿ lóng ōe--chhut-lâi.
Che sī chi̍t tiuⁿ ùi chit ê hē-thóng lāi-té siōng hn̄g hit-lia̍p kiâⁿ-chheⁿ TRAPPIST-1h khòaⁿ--tio̍h ê sióng-siōng-tô͘.
Che lia̍p kiâⁿ-chheⁿ ū giâm-chio̍h ê tē-kéng, piáu-bīn ū khàm chi̍t têng peng.
Jî-chhiáⁿ, pōe-kéng ê kéng-sek lāi-té, tú-á-hó ū chi̍t lia̍p lōe-kiâⁿ-chheⁿ ùi i ê bú-chheⁿ bīn-thâu-chêng kiâⁿ-kòe.
Chit lia̍p kam-á-sek ê bú-chheⁿ m̄-sī kài kng, tōa-sè kah Bo̍k-chheⁿ chha-put-to kah tōa.</p><h2 id=kip-trappist-1-ê-tē-tshit-liap-kiânn-tshenn>[KIP] Trappist-1 ê tē tshit lia̍p kiânn-tshenn</h2><p>Ū 7 lia̍p kiânn-tshenn se̍h tsit lia̍p tsiok kē un-tōo ê é-tshenn TRAPPIST-1 leh kiânn.
In lī lán tsiah 40 kng-nî hn̄g niā-niā, tsit ê hē-thóng lāi-té tuā-pōo-hūn ê kiânn-tshenn lóng sī 2016 nî hit-tsūn iōng Môo-lo̍k-ko Atlas suann-tíng ê Lîng-tshenn Kiânn-tshenn kah Guân-kiânn-tshenn Sió Bōng-uán-kiànn (TRAPPIST) tshuē-tio̍h liáu-āu, koh iōng kî-tha thian-bûn bōng-uán-kiànn, tshin-tshiūnn sī NASA ê Spitzer Âng-guā-suànn Thài-khong Bōng-uán-kiànn khak-jīn--ê.
TRAPPIST-1 ê kiânn-tshenn ìng-kai lóng sī kah Tē-kiû tsha-put-to tuā-sè ê giâm-tsio̍h kiânn-tshenn.
In-uī tsit lia̍p hîng-tshenn ū tsiah-nī tsē lia̍p luī-tē-kiânn-tshenn se̍h i leh kiânn, sóo-í tsiah to̍h piàn-tsò sī tsit ê siōng luā ê pó-khòo--ah.
Sui-bóng kóng in ê bú-tshenn sī tsit lia̍p sè-lia̍p koh àm ê hîng-tshenn, m̄-koh in-uī in ê kong-tsuán kuí-tō kah bú-tshenn sī tsiok uá--ê, sóo-í in ê piáu-bīn un-tōo kuân kah m̄-nā ē tshuē-tio̍h ping, sīm-tsì ū khó-lîng tshuē-tio̍h i̍k-thài tsuí.
Tse sī tuì sìnn-miā lâi kóng tsiok tiōng-iàu ê sîng-hun.
In-uī in kah Tē-kiû sī tsiah-nī uá, sóo-í in to̍h piàn-tsò kho-ha̍k-ka bī-lâi beh iōng thian-bûn bōng-uán-kiànn thàm-soh ha̍p-tuà-khu ê hē-guā-kiânn-tshenn tuā-khì siōng tiōng-iàu ê hāu-suán thian-thé--ah.
Tsit tiunn tshah-uē ū kā tse 7 lia̍p hē-guā-kiânn-tshenn lóng uē--tshut-lâi.
Tse sī tsi̍t tiunn uì tsit ê hē-thóng lāi-té siōng hn̄g hit-lia̍p kiânn-tshenn TRAPPIST-1h khuànn--tio̍h ê sióng-siōng-tôo.
Tse lia̍p kiânn-tshenn ū giâm-tsio̍h ê tē-kíng, piáu-bīn ū khàm tsi̍t tîng ping.
Jî-tshiánn, puē-kíng ê kíng-sik lāi-té, tú-á-hó ū tsi̍t lia̍p luē-kiânn-tshenn uì i ê bú-tshenn bīn-thâu-tsîng kiânn-kuè.
Tsit lia̍p kam-á-sik ê bú-tshenn m̄-sī kài kng, tuā-sè kah Bo̍k-tshenn tsha-put-to kah tuā.</p><h2 id=english-the-seventh-world-of-trappist-1>[English] The Seventh World of Trappist-1</h2><p>Seven worlds orbit the ultracool dwarf star TRAPPIST-1.
A mere 40 <a href=https://spaceplace.nasa.gov/light-year/en/>light-years</a> away, many of the exoplanets were discovered in 2016 using the <a href=https://en.wikipedia.org/wiki/TRAPPIST>Transiting Planets and Planetesimals Small Telescope</a> (TRAPPIST) located in the <a href=https://youtu.be/iwBzYS9Md_8>Atlas Mountains</a> of <a href=https://en.wikipedia.org/wiki/Morocco>Morocco</a>, and later confirmed with telescope including NASA's <a href=https://www.spitzer.caltech.edu/mission/mission-overview>Spitzer Space Telescope</a>.
The <a href=http://photojournal.jpl.nasa.gov/catalog/PIA21425>TRAPPIST-1 planets</a> are likely all rocky and similar in size to Earth, and so compose one of the largest <a href=https://exoplanets.nasa.gov/trappist1/>treasure troves of terrestrial planets</a> ever detected around a single star.
Because they orbit very close to their faint, tiny star they could also have regions where surface temperatures <a href=https://ui.adsabs.harvard.edu/abs/2017MNRAS.464.3728B/abstract>allow for the presence</a> of ice or even liquid water, a key ingredient for <a href=https://apod.nasa.gov/diamond_jubilee/debate100th.html>life</a>.
<a href=https://exoplanets.nasa.gov/resources/2159/>Their tantalizing proximity</a> to Earth makes them <a href="https://media.istockphoto.com/id/494955611/photo/egyptian-mau-cat-amazed.jpg?s=612x612&amp;w=0&amp;k=20&amp;c=QNTnUcJZ7GKqQ776s472F7caTa8M89BBaZxicpMU450=">prime candidates</a> for future telescopic explorations of the atmospheres of <a href=https://exoplanets.nasa.gov/search-for-life/habitable-zone/>potentially habitable planets</a>.
All seven <a href=https://apod.nasa.gov/apod/ap220814.html>exoplanets</a> appear in the featured illustration, which imagines a view from the most distant known world of this system, <a href=https://en.wikipedia.org/wiki/TRAPPIST-1h>TRAPPIST-1h</a>), as having a rocky landscape covered in ice.
Meanwhile, in the imagined background, one of the system's inner planets crosses in front of the dim, orange, nearly <a href=https://apod.nasa.gov/apod/ap190205.html>Jupiter</a>-sized parent star.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Trappist-1</td><td>Trappist it</td><td>Trappist it</td><td>Trappist-1</td><td>Trappist-1</td></tr><tr><td>TRAPPIST-1h</td><td>Trappist it h</td><td>Trappist it h</td><td>TRAPPIST-1h</td><td>TRAPPIST-1h</td></tr><tr><td>矮星</td><td>é-chheⁿ</td><td>é-tshenn</td><td>矮星</td><td>dwarf star</td></tr><tr><td>凌星行星佮原行星小望遠鏡</td><td>lêng-chheⁿ kiâⁿ-chheⁿ kah goân-kiâⁿ-chheⁿ sió bōng-oán-kiàⁿ</td><td>lîng-tshenn kiânn-tshenn kah guân-kiânn-tshenn sió bōng-uán-kiànn</td><td>凌星行星及原行星小望遠鏡</td><td>Transiting Planets and Planetesimals Small Telescope (TRAPPIST)</td></tr><tr><td>Spitzer 紅外線太空望遠鏡</td><td>Spitzer Âng-gōa-sòaⁿ Thài-khong Bōng-oán-kiàⁿ</td><td>Spitzer Âng-guā-suànn Thài-khong Bōng-uán-kiànn</td><td>史匹哲太空望遠鏡</td><td>Spitzer Space Telescope</td></tr><tr><td>類地行星</td><td>lūi-tē-kiâⁿ-chheⁿ</td><td>luī-tē-kiânn-tshenn</td><td>類地行星</td><td>terrestrial planet</td></tr><tr><td>寶庫</td><td>pó-khò͘</td><td>pó-khòo</td><td>寶庫</td><td>treasure troves</td></tr><tr><td>母星</td><td>bú-chheⁿ</td><td>bú-tshenn</td><td>母星</td><td>parent star</td></tr><tr><td>液態水</td><td>e̍k-thài-chúi</td><td>i̍k-thài-tsuí</td><td>液態水</td><td>liquid water</td></tr><tr><td>合蹛區</td><td>ha̍p-tòa-khu</td><td>ha̍p-tuà-khu</td><td>適居帶</td><td>habitable zone</td></tr><tr><td>系外行星</td><td>hē-gōa-kiâⁿ-chheⁿ</td><td>hē-guā-kiânn-tshenn</td><td>系外行星</td><td>exoplanets</td></tr><tr><td>候選天體</td><td>hāu-soán thian-thé</td><td>hāu-suán thian-thé</td><td>候選天體</td><td>candidates</td></tr><tr><td>內行星</td><td>lōe-kiâⁿ-chheⁿ</td><td>luē-kiânn-tshenn</td><td>內行星</td><td>inner planets</td></tr><tr><td>木星</td><td>Bo̍k-chheⁿ</td><td>Bo̍k-tshenn</td><td>木星</td><td>Jupiter</td></tr><tr><td>摩洛哥</td><td>Mô͘-lo̍k-ko</td><td>Môo-lo̍k-ko</td><td>摩洛哥</td><td>Morocco</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230131/>昨昏 ê 圖：ZTF 彗星 ê 三視圖</a>
</span><span class=post_next><a href=https://apod.tw/daily/20230202/>明仔載 ê 圖：編號 1970 這逝 ê 反射星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>