<!doctype html><html lang=en><head><title>Ngc 4651：雨傘星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 4651：雨傘星系"><meta property="og:description" content="天星 leh 落雨呢！有一支巨型宇宙雨傘 tī 遐，伊到底是啥物咧？"><meta property="og:url" content="https://apod.tw/daily/20250630/"><meta property="og:image" content="https://apod.nasa.gov/apod/image/2506/UmbrellaGal_Alkuwari_960.png"><link rel=canonical href=https://apod.tw/daily/20250630/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. June 2025</p><h1 class=post_title>NGC 4651：雨傘星系</h1><div class=post_body><div class=post_inner><img src=https://apod.nasa.gov/apod/image/2506/UmbrellaGal_Alkuwari_960.png alt=/home/runner/work/apod-taigi.github.io/apod-taigi.github.io/content/daily/2025/06/20250630.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250630.html>NGC 4651: The Umbrella Galaxy</a></li><li>影像來源: <a href=https://www.instagram.com/bolahdan/>Rabeea Alkuwari</a>&<a href=https://www.instagram.com/anas_almajed/>Anas Almajed</a></li><li>APOD in a Modern Format: <a href=https://stellarsnap.space/>StellarSnap</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-ngc-4651雨傘星系>[漢羅] NGC 4651：雨傘星系</h2><p>天星 leh 落雨呢！
有一支宇宙大雨傘 tī 遐，伊到底是啥物咧？
咱這馬知影講，伊其實是去予較細 ê <a href=https://en.wikipedia.org/wiki/Satellite_galaxy>衛星星系</a> 影響著，是潮汐力 kā 內底 ê 恆星分佈搝做這形 ê。
中央這个主要 ê 星系是捲螺仔星系 <a href=https://en.wikipedia.org/wiki/NGC_4651>NGC 4651</a>，伊差不多 kah 咱 <a href=https://science.nasa.gov/resource/the-milky-way-galaxy/>銀河系</a> 欲平大。
毋閣伊 ê 恆星 分佈 ê 範圍，一直到伊星系盤面頂 10 萬光年懸 ê 所在攏有。
這是因為有一个較細 ê 星系，行到 NGC 4651 附近 ê 時陣，受著引力 ê 影響，煞踅 NGC 4651 ê <a href=https://en.wikipedia.org/wiki/Orbital_eccentricity#/media/File:Animation_of_Orbital_eccentricity.gif>長株圓軌道</a>，幌過來，幌過去。
按呢 <a href=https://apod.nasa.gov/apod/ap130514.html>幾若遍了後</a>，這个較細 ê 星系 to̍h 去 hŏng 變甲弄家散宅矣！
經過幾若百萬年了後，兩个星系會沓沓仔 <a href=https://apod.nasa.gov/apod/ap120604.html>合併變做一个較大 ê 星系</a>。
這寡四散 ê 恆星嘛會落轉來這个較大 ê 星系，變做伊 ê 一部份。
<a href=https://www.instagram.com/p/DJ3wrYQMF7Q/>這張影像</a> 是 tī <a href=https://en.wikipedia.org/wiki/Saudi_Arabia>沙烏地阿拉伯</a> <a href=https://youtu.be/NAuycMXDM4U>翕 ê</a>。
這个 雨傘星系 離咱有 5000 萬 <a href=https://spaceplace.nasa.gov/light-year/>光年</a> 遠，伊 to̍h tī <a href=https://www.preventivevet.com/hubfs/how%20to%20brush%20your%20cat.png>整齊</a> ê 北天星座 <a href=https://en.wikipedia.org/wiki/Coma_Berenices>后鬃座</a> 遐。</p><h2 id=poj-ngc-4651-hō-sòaⁿ-seng-hē>[POJ] NGC 4651: Hō͘-sòaⁿ-seng-hē</h2><p>Thiⁿ-chheⁿ leh lo̍h-hō͘ neh!
Ū chi̍t-ki ú-tiū tōa-hō͘-sòaⁿ tī hiah, i tàu-té sī siáⁿ-mih leh?
Lán chit-má chai-iáⁿ kóng, i kî-si̍t sī khì hō͘ khah sè ê ūi-chhiⁿ-seng-hē éng-hióng tio̍h, sī tiâu-sek-le̍k kā lāi-té ê hêng-chhiⁿ hun-pò͘ giú chò chit-hêng ê.
Tiong-ng 一个 chú-iàu ê seng-hē sī kńg-lê-á seng-hē NGC 4561, i chha-put-to kah lán Gîn-hô-hē beh pêⁿ-tōa.
M̄-koh i ê hêng-chhiⁿ hun-pò͘ ê hoān-ûi, it-ti̍t kàu i seng-hē-pôaⁿ bīn-téng cha̍p-bān kng-nî koân ê só͘-chāi lóng-ū.
Che sī in-ūi ū chi̍t-ê khah sè ê seng-hē, kiâⁿ kàu NGC 4651 hū-kīn ê sî-chūn, siū-tio̍h ín-le̍k ê éng-hióng, soah se̍h NGC 4651 ê tn̂g-tu-îⁿ kúi-tō, hàiⁿ kòe-lâi, hàiⁿ kòe-khì.
Án-ne kúi-ā-pái liáu-āu, chit-ê khah sè ê seng-hē to̍h khì hŏng piàn kah lōng-ke-sòaⁿ-the̍h ah!
Keng-kòe kúi-ā pah-bān nî liáu-āu, nn̄g-ê seng-hē ē tau̍h-tau̍h-á ha̍p-pèng chò chi̍t-ê khah tōa ê seng-hē.
Chit-kóa sì-sòaⁿ ê hêng-chhiⁿ mā ē lak-tńg-lâi chit-ê khah tōa ê seng-hē, piàn-chò i ê chi̍t-pō͘-hūn.
Chit-tiuⁿ iáⁿ-siōng sī tī Soa-o͘-tē-a-lá-pe hip--ê.
Chit-ê Hō͘-sòaⁿ-seng-hē lī lán ū gō͘-chheng-bān kng-nî hn̄g, i to̍h tī chéng-chê ê pak-thian seng-chō Hiō-chang-chō hiah.</p><h2 id=kip-ngc-4651-hōo-suànn-sing-hē>[KIP] NGC 4651: Hōo-suànn-sing-hē</h2><p>Thinn-tshenn leh lo̍h-hōo neh!
Ū tsi̍t-ki ú-tiū tuā-hōo-suànn tī hiah, i tàu-té sī siánn-mih leh?
Lán tsit-má tsai-iánn kóng, i kî-si̍t sī khì hōo khah sè ê uī-tshinn-sing-hē íng-hióng tio̍h, sī tiâu-sik-li̍k kā lāi-té ê hîng-tshinn hun-pòo giú tsò tsit-hîng ê.
Tiong-ng 一个 tsú-iàu ê sing-hē sī kńg-lê-á sing-hē NGC 4561, i tsha-put-to kah lán Gîn-hô-hē beh pênn-tuā.
M̄-koh i ê hîng-tshinn hun-pòo ê huān-uî, it-ti̍t kàu i sing-hē-puânn bīn-tíng tsa̍p-bān kng-nî kuân ê sóo-tsāi lóng-ū.
Tse sī in-uī ū tsi̍t-ê khah sè ê sing-hē, kiânn kàu NGC 4651 hū-kīn ê sî-tsūn, siū-tio̍h ín-li̍k ê íng-hióng, suah se̍h NGC 4651 ê tn̂g-tu-înn kuí-tō, hàinn kuè-lâi, hàinn kuè-khì.
Án-ne kuí-ā-pái liáu-āu, tsit-ê khah sè ê sing-hē to̍h khì hŏng piàn kah lōng-ke-suànn-the̍h ah!
King-kuè kuí-ā pah-bān nî liáu-āu, nn̄g-ê sing-hē ē ta̍uh-ta̍uh-á ha̍p-pìng tsò tsi̍t-ê khah tuā ê sing-hē.
Tsit-kuá sì-suànn ê hîng-tshinn mā ē lak-tńg-lâi tsit-ê khah tuā ê sing-hē, piàn-tsò i ê tsi̍t-pōo-hūn.
Tsit-tiunn iánn-siōng sī tī Sua-oo-tē-a-lá-pe hip--ê.
Tsit-ê Hōo-suànn-sing-hē lī lán ū gōo-tshing-bān kng-nî hn̄g, i to̍h tī tsíng-tsê ê pak-thian sing-tsō Hiō-tsang-tsō hiah.</p><h2 id=english-ngc-4651-the-umbrella-galaxy>[English] NGC 4651: The Umbrella Galaxy</h2><p>It's raining stars.
What appears to be a giant cosmic umbrella is now known to be a tidal stream of stars stripped from a small <a href=https://en.wikipedia.org/wiki/Satellite_galaxy>satellite galaxy</a>.
The main galaxy, spiral galaxy <a href=https://en.wikipedia.org/wiki/NGC_4651>NGC 4651</a>, is about the size of our <a href=https://science.nasa.gov/resource/the-milky-way-galaxy/>Milky Way</a>, while its stellar parasol appears to extend some 100 thousand light-years above this galaxy's bright disk.
A small galaxy was likely torn apart by <a href=https://apod.nasa.gov/apod/ap130514.html>repeated encounters</a> as it swept back and forth on <a href=https://en.wikipedia.org/wiki/Orbital_eccentricity#/media/File:Animation_of_Orbital_eccentricity.gif>eccentric orbits</a> through NGC 4651.
The remaining stars will surely fall back and become part of a <a href=https://apod.nasa.gov/apod/ap120604.html>combined larger galaxy</a> over the next few million years.
The <a href=https://www.instagram.com/p/DJ3wrYQMF7Q/>featured deep image</a> was <a href=https://youtu.be/NAuycMXDM4U>captured</a> in long exposures from <a href=https://en.wikipedia.org/wiki/Saudi_Arabia>Saudi Arabia</a>.
The Umbrella Galaxy lies about 50 million <a href=https://spaceplace.nasa.gov/light-year/>light-year</a>s distant toward the <a href=https://www.preventivevet.com/hubfs/how%20to%20brush%20your%20cat.png>well-groomed</a> northern constellation of Berenice's Hair (<a href=https://en.wikipedia.org/wiki/Coma_Berenices>Coma Berenices</a>).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 4651</td><td>NGC sù-lio̍k-ngó͘-it</td><td>NGC sù-lio̍k-ngóo-it</td><td>NGC 4651</td><td>NGC 4651</td></tr><tr><td>雨傘星系</td><td>Hō͘-sòaⁿ-seng-hē</td><td>Hōo-suànn-sing-hē</td><td>雨傘星系</td><td>the Umbrella Galaxy</td></tr><tr><td>衛星星系</td><td>ūi-chhiⁿ-seng-hē</td><td>uī-tshinn-sing-hē</td><td>衛星星系</td><td>satellite galaxy</td></tr><tr><td>潮汐力</td><td>tiâu-sek-le̍k</td><td>tiâu-sik-li̍k</td><td>潮汐力</td><td>tidal force</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>長株圓軌道</td><td>tn̂g-tu-îⁿ kúi-tō</td><td>tn̂g-tu-înn kuí-tō</td><td>橢圓軌道</td><td>eccentric orbits</td></tr><tr><td>后鬃座</td><td>Hiō-chang-chō</td><td>Hiō-tsang-tsō</td><td>后髮座</td><td>the Coma Berenices</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic disk</td></tr><tr><td>沙烏地阿拉伯</td><td>Soa-o͘-tē-a-lá-pe</td><td>Sua-oo-tē-a-lá-peh</td><td>沙烏地阿拉伯</td><td>Saudi Arabia</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250626/>昨昏 ê 圖：海鷗星雲</a>
</span><span class=post_next><a href=https://apod.tw/daily/20250705/>明仔載 ê 圖：Ou4：大花枝星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>