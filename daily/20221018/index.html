<!doctype html><html lang=en><head><title>銀河極光花 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="銀河極光花"><meta property="og:description" content="咱的銀河就親像是天頂這蕊花的花柄，佇天頂開出這蕊極光花。"><meta property="og:url" content="https://apod.tw/daily/20221018/"><meta property="og:image" content="https://apod.nasa.gov/apod/image/2210/GalaxyFlower_Strand_960.jpg"><link rel=canonical href=https://apod.tw/daily/20221018/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. October 2022</p><h1 class=post_title>銀河極光花</h1><div class=post_body><div class=post_inner><img src=https://apod.nasa.gov/apod/image/2210/GalaxyFlower_Strand_960.jpg alt=/home/runner/work/apod-taigi.github.io/apod-taigi.github.io/content/daily/2022/10/20221018.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221018.html>Milky Way Auroral Flower</a></li><li>影像來源 kah 版權：<a href=https://astrofotografen.se/>Göran Strand</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cla5k962c03a301vs8sij3b64 height=180 width=500 frameborder=0 scrolling=no></iframe></div><h2 id=漢羅-銀河極光花>[漢羅] 銀河極光花</h2><p>咱的銀河就親像是天頂這蕊花的花柄，佇天頂開出這蕊極光花。
無閣，就算 <a href=https://www.instagram.com/p/CjVdGd7t3bl/>伊佇天頂看起來是按呢</a>，實際上毋是按呢生！
倒爿是咱<a href=https://apod.nasa.gov/apod/ap080606.html>銀河</a> 的 <a href=https://apod.nasa.gov/apod/ap070930.html>中央盤</a>，ùi 地平線 湠 tùi 夜空的<a href=https://en.wikipedia.org/wiki/Zenith>中央</a>。
正爿是 <a href=https://science.nasa.gov/science-news/science-at-nasa/plasma_plume/bullet2>長株圓形的極光</a>，嘛湠 tùi 夜空的中央。伊主要發出的 <a href=https://nordnorge.com/content/uploads/2020/09/Figures-low-res-10-1024x557.jpg>青光是 ùi 酸素來的</a>。
這兩項實際上並無相連，因為 <a href=https://spaceplace.nasa.gov/aurora/en/>極光</a> 是離咱足近的。
就算是 <a href=https://apod.tw/daily/20220404/>較懸的紅色極光</a>，嘛才佇 <a href=https://spaceplace.nasa.gov/atmosphere/en/>地球大氣層</a> 1000 <a href=https://exactlyhowlong.com/how-long-is-a-kilometer-and-why/>公里</a> 懸的所在爾爾。
佮極光比起來，<a href=https://www.amnh.org/explore/ology/astronomy/the-milky-way-galaxy2>銀河</a> 內底的恆星佮星雲，平均距離嘛愛 1000 光年遠，是極光的 10 <a href=https://i2-prod.mirror.co.uk/incoming/article27598932.ece/ALTERNATES/n615/1_SWNS_SURPRISED_DOG_008.jpg>萬億</a> 倍遐爾遠。
<a href=https://www.instagram.com/p/CjVdGd7t3bl/>這幅圖</a> 是 10 月初佇 <a href=https://en.wikipedia.org/wiki/Sweden>瑞典</a> 北方 <a href=https://youtu.be/mWH-tsRoKMg>Abisko</a> 一个無蓋大的湖翕的。
咱的 <a href=https://www.nasa.gov/feature/goddard/2016/understanding-the-magnetic-sun>太陽磁場</a> <a href=https://en.wikipedia.org/wiki/Solar_cycle>11 年一个週期</a>，最近伊變甲愈來愈強，地球南北極的極光 <a href=https://apod.nasa.gov/apod/ap201109.html>嘛</a> 變甲 <a href=https://en.wikipedia.org/wiki/Solar_cycle_25#/media/File:Solar_Cycle_25_prediction_and_progression.png>愈來愈濟</a>。</p><h2 id=poj-gîn-hô-kek-kng-hoe>[POJ] Gîn-hô Ke̍k-kng-hoe</h2><p>Lán ê Gîn-hô to̍h chhin-chhiūⁿ sī thiⁿ-téng chit lúi hoe ê hoe-pèⁿ, tī thiⁿ-téng khui-chhut chit lúi ke̍k-kng-hoe.
M̄-koh, to̍h sǹg i tī thiⁿ-téng khòaⁿ--khí-lâi sī án-ni, si̍t-chè-siōng m̄-sī án-ni-siⁿ!
Tò-pêng sī lán Gîn-hô ê tiong-ng-pôaⁿ, ùi tē-pêng-sòaⁿ thòaⁿ tùi iā-khong ê tiong-ng.
Chiàⁿ-pêng sī tn̂g-tu-îⁿ hêng ê ke̍k-kng, mā thòaⁿ tùi iā-khong ê tiong-ng.
I chú-iàu hoat--chhut ê chhiⁿ-kng sī ùi sàng-sò͘ lâi--ê.
Chit nn̄g-hāng si̍t-chè-siōng pēng bô sio-liân, in-ūi ke̍k-kng sī lī lán chiok kīn--ê.
To̍h sǹg sī khah koân ê âng-sek ke̍k-kng, mā chiah tī Tē-kiû tōa-khì-chân 1000 kong-lí koân ê só͘-chāi niā-niā.
Kah ke̍k-kng pí--khí-lâi, Gîn-hô lāi-té ê hêng-chhiⁿ kah seng-hûn, pêng-kun kū-lī mā ài 1000 kng-nî hn̄g, sī ke̍k-kng ê 10 bān pōe hiah-nī hn̄g.
Chit pak tô͘ sī 10 goe̍h chhe tī Sūi-tián pak-hong Abisko chi̍t-ê bô kài tōa ê ô͘ hip--ê.
Lán ê Thài-iông chû-tiûⁿ 11 nî chi̍t ê chiu-kî, chòe-kīn i piàn kah lú lâi lú kiông, Tē-kiû lâm-pak-ke̍k ê ke̍k-kng mā piàn kah lú lâi lú chōe.</p><h2 id=kip-gîn-hô-kik-kng-hue>[KIP] Gîn-hô Ki̍k-kng-hue</h2><p>Lán ê Gîn-hô to̍h tshin-tshiūnn sī thinn-tíng tsit luí hue ê hue-pènn, tī thinn-tíng khui-tshut tsit luí ki̍k-kng-hue.
M̄-koh, to̍h sǹg i tī thinn-tíng khuànn--khí-lâi sī án-ni, si̍t-tsè-siōng m̄-sī án-ni-sinn!
Tò-pîng sī lán Gîn-hô ê tiong-ng-puânn, uì tē-pîng-suànn thuànn tuì iā-khong ê tiong-ng.
Tsiànn-pîng sī tn̂g-tu-înn hîng ê ki̍k-kng, mā thuànn tuì iā-khong ê tiong-ng.
I tsú-iàu huat--tshut ê tshinn-kng sī uì sàng-sòo lâi--ê.
Tsit nn̄g-hāng si̍t-tsè-siōng pīng bô sio-liân, in-uī ki̍k-kng sī lī lán tsiok kīn--ê.
To̍h sǹg sī khah kuân ê âng-sik ki̍k-kng, mā tsiah tī Tē-kiû tuā-khì-tsân 1000 kong-lí kuân ê sóo-tsāi niā-niā.
Kah ki̍k-kng pí--khí-lâi, Gîn-hô lāi-té ê hîng-tshinn kah sing-hûn, pîng-kun kū-lī mā ài 1000 kng-nî hn̄g, sī ki̍k-kng ê 10 bān puē hiah-nī hn̄g.
Tsit pak tôo sī 10 gue̍h tshe tī Suī-tián pak-hong Abisko tsi̍t-ê bô kài tuā ê ôo hip--ê.
Lán ê Thài-iông tsû-tiûnn 11 nî tsi̍t ê tsiu-kî, tsuè-kīn i piàn kah lú lâi lú kiông, Tē-kiû lâm-pak-ki̍k ê ki̍k-kng mā piàn kah lú lâi lú tsuē.</p><h2 id=english-milky-way-auroral-flower>[English] Milky Way Auroral Flower</h2><p>Could the stem of our Milky Way bloom into an auroral flower?
No, not really, even though it may appear that way in <a href=https://www.instagram.com/p/CjVdGd7t3bl/>today’s featured all-sky image</a>.
On the left, the <a href=https://apod.nasa.gov/apod/ap070930.html>central plane</a> of our <a href=https://apod.nasa.gov/apod/ap080606.html>home galaxy</a> extends from the horizon past the <a href=https://en.wikipedia.org/wiki/Zenith>middle</a> of the sky.
On the right, an <a href=https://science.nasa.gov/science-news/science-at-nasa/plasma_plume/bullet2>auroral oval</a> also extends from the sky's center -- but is dominated by bright <a href=https://nordnorge.com/content/uploads/2020/09/Figures-low-res-10-1024x557.jpg>green-glowing oxygen</a>.
The two are not physically connected, because the <a href=https://spaceplace.nasa.gov/aurora/en/>aurora</a> is relatively nearby, with the <a href=https://apod.nasa.gov/apod/ap220404.html>higher red parts</a> occurring in <a href=https://spaceplace.nasa.gov/atmosphere/en/>Earth's atmosphere</a> only about 1000 <a href=https://exactlyhowlong.com/how-long-is-a-kilometer-and-why/>kilometer</a>s high.
In contrast, an average distance to the stars and nebulas we see in the <a href=https://www.amnh.org/explore/ology/astronomy/the-milky-way-galaxy2>Milky Way</a> more like 1000 light-years away - 10 <a href=https://i2-prod.mirror.co.uk/incoming/article27598932.ece/ALTERNATES/n615/1_SWNS_SURPRISED_DOG_008.jpg>trillion</a> times further.
The <a href=https://www.instagram.com/p/CjVdGd7t3bl/>featured image</a> composite was taken in early October across a small lake in <a href=https://youtu.be/mWH-tsRoKMg>Abisko</a>, northern <a href=https://en.wikipedia.org/wiki/Sweden>Sweden</a>.
As our <a href=https://www.nasa.gov/feature/goddard/2016/understanding-the-magnetic-sun>Sun's magnetic field</a> evolves into the active part of its <a href=https://en.wikipedia.org/wiki/Solar_cycle>11-year cycle</a>, auroras near both of Earth's poles are <a href=https://apod.nasa.gov/apod/ap201109.html>sure</a> to become <a href=https://en.wikipedia.org/wiki/Solar_cycle_25#/media/File:Solar_Cycle_25_prediction_and_progression.png>more frequent</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>銀河</td><td>Gîn-hô</td><td>Gîn-hô</td><td>銀河</td><td>Milky Way</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>花柄</td><td>hoe-pèⁿ</td><td>hue-pènn</td><td>花柄</td><td>stem</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>長株圓</td><td>tn̂g-tu-îⁿ</td><td>tn̂g-tu-înn</td><td>橢圓</td><td>oval</td></tr><tr><td>星雲</td><td>seng-hûn</td><td>sing-hûn</td><td>星雲</td><td>nebula</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>中央盤</td><td>tiong-ng-pôaⁿ</td><td>tiong-ng-puânn</td><td>中央盤</td><td>central plane</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221017/>昨昏 ê 圖：踅佇 Gamma 光暴天體邊仔 ê Gamma 光環</a>
</span><span class=post_next><a href=https://apod.tw/daily/20221019/>明仔載 ê 圖：比恆星、氣體、塗粉 閣較遠的星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>