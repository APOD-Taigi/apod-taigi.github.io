<!doctype html><html lang=en><head><title>探索蝶仔鬚星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="探索蝶仔鬚星系"><meta property="og:description" content="Tī 南天 ê 烏鴉座方向，6 千萬光年遠 ê 所在，有兩个大星系當 leh 相碰。這兩个星系去予人編做 NGC 4038 kah NGC 4039。內底 ê 恆星，to̍h 算是 tī 這个已經進行幾若億年 ê 相碰災難現場，嘛真罕得拄著。"><meta property="og:url" content="https://apod.tw/daily/20210327/"><meta property="og:image" content="https://apod.nasa.gov/apod/fap/image/2103/C60-61_PS2_CROP_FULL1024.jpg"><link rel=canonical href=https://apod.tw/daily/20210327/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. March 2021</p><h1 class=post_title>探索蝶仔鬚星系</h1><div class=post_body><div class=post_inner><img src=https://apod.nasa.gov/apod/fap/image/2103/C60-61_PS2_CROP_FULL1024.jpg alt=/home/runner/work/apod-taigi.github.io/apod-taigi.github.io/content/daily/2021/03/20210327.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210327.html>Exploring the Antennae</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://azstarman.net/CDK/index.html>Bernard Miller</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cknrk2k1t7z2z0824m6oj004s height=180 width=500 frameborder=0 scrolling=no></iframe></div><h2 id=漢羅-探索蝶仔鬚星系>[漢羅] 探索蝶仔鬚星系</h2><p>Tī 南天 ê <a href=http://hawastsoc.org/deepsky/crv/index.html>烏鴉座</a> 方向 6 千萬光年遠 ê 所在，有兩个足大 ê 星系當 leh 相碰。
這兩个星系去予人編做 <a href=http://spider.seds.org/spider/Misc/n4038-9.html>NGC 4038 kah NGC 4039</a>。
To̍h 算是 tī 這个已經相碰幾若億年 ê 災難現場，內底 ê 恆星嘛真罕得拄著。
毋閣，星系內底大量 ê <a href=https://arxiv.org/abs/1909.05240>分子氣體雲 kah 塗粉雲</a> 定定會 tī <a href=https://apod.nasa.gov/apod/ap120604.html>宇宙殘骸</a> ê 中央附近驅動 <a href=https://hubblesite.org/contents/media/images/2006/46/1995-Image.html>激烈 ê 恆星形成</a>。
這个予人感覺意外 ê 美麗景色有超過 50 萬光年闊。
看會著內底有一寡新 ê 星團 kah 一寡物質，ùi 這幅圖中央 ê 事故現場，去予 <a href=https://astronomy.swin.edu.au/cosmos/t/Tidal+Tails>重力潮汐力</a> 擲到足遠 ê 所在。
這張 <a href=http://azstarman.net/CDK/NGC4038.htm>遮爾清楚 ê 影像是 ùi 地面望遠鏡翕 ê</a>。
內底有狹頻資料，會當 tī 中央 ê <a href=https://apod.tw/daily/20210129/>恆星形成區</a> 看著 ùi 原子氣體發出 ê 特徵紅光。
這規个外形拖出一个弓形結構，所以這對星系才會號做蝶仔鬚星系。</p><h2 id=poj-thàm-soh-iah-á-chhiu-seng-hē>[POJ] Thàm-soh Ia̍h-á-chhiu seng-hē</h2><p>Tī lâm-thian ê O͘-a-chō hong-hiòng la̍k-chheng kng-nî hn̄g ê só͘-chāi, ū nn̄g-ê chiok tōa ê seng-hē tng-leh sio-pōng.
Chit nn̄g-ê seng-hē khì hō͘-lâng pian-chò NGC sù-khòng-sam-pat kah NGC sù-khòng-sam-kiú.
To̍h sǹg-sī tī chit-ê í-keng sio-pōng kúi-ā-ek nî ê chai-lān hiān-tiûⁿ, lāi-té ê hêng-chhiⁿ mā chin hán-tek tú-tio̍h.
M̄-koh, seng-hē lāi-té tōa-liōng ê hun-chú khì-thé-hûn kah thô͘-hún-hûn tiān-tiān ē tī ú-tiū chân-hâi ê tiong-ng hū-kīn khu-tōng kek-lia̍t ê hêng-chhiⁿ hêng-sêng.
Chit-ê hō͘-lâng kám-kak ì-gōa ê bí-lē kéng-sek ū chhiau-kòe gō͘-cha̍p bān kng-nî khoah.
Khòaⁿ-ē-tio̍h lāi-té ū chi̍t-kóa sin-ê seng-thoân kah chi̍t-kóa bu̍t-chit, ùi chit-pak-tô͘ tiong-ng ê sū-kò͘ hiān-tiûⁿ, khì hō͘ tiōng-le̍k tiâu-sek-le̍k tán--kàu chiok hn̄g ê só͘-chāi.
Chit-tiuⁿ hiah-nī chheng-chhó͘ ê iáⁿ-siōng sī ùi tē-bīn-bōng-oán-kiàⁿ hip--ê.
lāi-té ū e̍h-pîn chu-liāu, ē-tàng tī tiong-ng ê hêng-chhiⁿ-hêng-sêng-khu khòaⁿ-tio̍h ùi goân-chú-khì-thé hoat--chhut ê te̍k-teng âng-kng.
Chit kui-ê gōa-hêng thoa-chhut chi̍t-ê kiong-hêng kiat-kò͘, só͘-í chit-tùi seng-hē chiah-ē hō chò Ia̍h-á-chhiu seng-hē.</p><h2 id=kip-thàm-soh-iah-á-tshiu-sing-hē>[KIP] Thàm-soh Ia̍h-á-tshiu sing-hē</h2><p>Tī lâm-thian ê Oo-a-tsō hong-hiòng la̍k-tshing kng-nî hn̄g ê sóo-tsāi, ū nn̄g-ê tsiok tuā ê sing-hē tng-leh sio-pōng.
Tsit nn̄g-ê sing-hē khì hōo-lâng pian-tsò NGC sù-khòng-sam-pat kah NGC sù-khòng-sam-kiú.
To̍h sǹg-sī tī tsit-ê í-king sio-pōng kuí-ā-ik nî ê tsai-lān hiān-tiûnn, lāi-té ê hîng-tshinn mā tsin hán-tik tú-tio̍h.
M̄-koh, sing-hē lāi-té tuā-liōng ê hun-tsú khì-thé-hûn kah thôo-hún-hûn tiān-tiān ē tī ú-tiū tsân-hâi ê tiong-ng hū-kīn khu-tōng kik-lia̍t ê hîng-tshinn hîng-sîng.
Tsit-ê hōo-lâng kám-kak ì-guā ê bí-lē kíng-sik ū tshiau-kuè gōo-tsa̍p bān kng-nî khuah.
Khuànn-ē-tio̍h lāi-té ū tsi̍t-kuá sin-ê sing-thuân kah tsi̍t-kuá bu̍t-tsit, uì tsit-pak-tôo tiong-ng ê sū-kòo hiān-tiûnn, khì hōo tiōng-li̍k tiâu-sik-li̍k tán--kàu tsiok hn̄g ê sóo-tsāi.
Tsit-tiunn hiah-nī tshing-tshóo ê iánn-siōng sī uì tē-bīn-bōng-uán-kiànn hip--ê.
lāi-té ū e̍h-pîn tsu-liāu, ē-tàng tī tiong-ng ê hîng-tshinn-hîng-sîng-khu khuànn-tio̍h uì guân-tsú-khì-thé huat--tshut ê ti̍k-ting âng-kng.
Tsit kui-ê guā-hîng thua-tshut tsi̍t-ê kiong-hîng kiat-kòo, sóo-í tsit-tuì sing-hē tsiah-ē hō tsò Ia̍h-á-tshiu sing-hē.</p><h2 id=english-exploring-the-antennae>[English] Exploring the Antennae</h2><p>Some 60 million light-years away in the southerly <a href=http://hawastsoc.org/deepsky/crv/index.html>constellation Corvus</a>, two large galaxies are colliding. Stars in the two galaxies, cataloged as <a href=http://spider.seds.org/spider/Misc/n4038-9.html>NGC 4038 and NGC 4039</a>, very rarely collide in the course of the ponderous cataclysm that lasts for hundreds of millions of years. But the galaxies' large <a href=https://arxiv.org/abs/1909.05240>clouds of molecular gas and dust</a> often do, triggering <a href=https://hubblesite.org/contents/media/images/2006/46/1995-Image.html>furious episodes of star formationi</a> near the center of the <a href=https://apod.nasa.gov/apod/ap120604.html>cosmic wreckage</a>. Spanning over 500 thousand light-years, this stunning view also reveals new star clusters and matter flung far from the scene of the accident by <a href=https://astronomy.swin.edu.au/cosmos/t/Tidal+Tails>gravitational tidal</a> forces. The <a href=http://azstarman.net/CDK/NGC4038.htm>remarkably sharp ground-based image</a> includes narrowband data that highlights the characteristic red glow of atomic hydrogen gas in <a href=https://apod.nasa.gov/apod/ap210129.html>star-forming regions</a>. The suggestive overall visual appearance of the extended arcing structures gives the galaxy pair its popular name - The Antennae.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>蝶仔鬚星系</td><td>Ia̍h-á-chhiu seng-hē</td><td>Ia̍h-á-tshiu sing-hē</td><td>觸鬚星系</td><td>Antennae galaxies</td></tr><tr><td>烏鴉座</td><td>O͘-a-chō</td><td>Oo-a-tsō</td><td>烏鴉座</td><td>constellation Corvus</td></tr><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>重力潮汐力</td><td>tiōng-le̍k tiâu-sek-le̍k</td><td>tiōng-li̍k tiâu-sik-li̍k</td><td>重力潮汐力</td><td>gravitational tidal force</td></tr><tr><td>地面望遠鏡</td><td>tē-bīn-bōng-oán-kiàⁿ</td><td>tē-bīn bōng-uán-kiànn</td><td>地面望遠鏡</td><td>ground-base telescope</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>特徵發射線</td><td>te̍k-teng-hoat-siā-sòaⁿ</td><td>ti̍k-ting-huat-siā-suànn</td><td>特徵發射線</td><td>characteristic emission line</td></tr><tr><td>弓形結構</td><td>kiong-hêng kiat-kò͘</td><td>kiong-hîng kiat-kòo</td><td>弧形結構</td><td>arcing structures</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210326/>昨昏 ê 圖：Medusa 星雲</a>
</span><span class=post_next><a href=https://apod.tw/daily/20210328/>明仔載 ê 圖：SuitSat 一號：一領自由浮 tī 太空 ê 太空衫</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>