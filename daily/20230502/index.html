<!doctype html><html lang=en><head><title>火星頂懸 ê 平岩石山 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火星頂懸 ê 平岩石山"><meta property="og:description" content="火星頂懸有一寡平原 kah 山崙，in 頂懸有足濟岩石，kah 咱地球比起來，看起來是有較平。"><meta property="og:url" content="https://apod.tw/daily/20230502/"><meta property="og:image" content="https://apod.nasa.gov/apod/fap/image/2305/FlatMars_CuriosityThompson_1080.jpg"><link rel=canonical href=https://apod.tw/daily/20230502/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. May 2023</p><h1 class=post_title>火星頂懸 ê 平岩石山</h1><div class=post_body><div class=post_inner><img src=https://apod.nasa.gov/apod/fap/image/2305/FlatMars_CuriosityThompson_1080.jpg alt=/home/runner/work/apod-taigi.github.io/apod-taigi.github.io/content/daily/2023/05/20230502.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230502.html>Flat Rock Hills on Mars</a></li><li>影像來源 kah 版權：<a href=https://www.nasa.gov/>NASA</a>, <a href=https://www.jpl.nasa.gov/>JPL-Caltech</a>, <a href=https://www.msss.com/>MSSS</a>; 資料處理：<a href=https://www.flickr.com/people/nev-t/>Neville Thompson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cliexbvef02rz01q63s2o6u1t height=180 width=500 frameborder=0 scrolling=no></iframe></div><h2 id=漢羅-火星頂懸-ê-平岩石山>[漢羅] 火星頂懸 ê 平岩石山</h2><p>是按怎火星頂懸有遮爾濟平平 ê 岩石？
<a href=https://solarsystem.nasa.gov/planets/mars/in-depth/>火星</a> 頂懸有一寡平原 kah 山崙 ê 頂懸有足濟岩石，kah 咱地球比起來，看起來是有較平。
其中一个理由，應該就是火星 kah 地球頂懸攏足捷看著 ê <a href=https://en.wikipedia.org/wiki/Erosion>侵蝕作用</a>。
火星頂懸 ê <a href=https://solarsystem.nasa.gov/planets/mars/in-depth/#otp_atmosphere>二酸化炭素</a> <a href=https://apod.nasa.gov/apod/ap150303.html>風</a>，tùi 有較大粒 <a href=https://apod.nasa.gov/apod/ap190924.html>火星沙塗</a> ê 所在吹過 ê 時陣，就敢若沙紙仝款。
這寡沙會製造無仝程度 ê 侵蝕，予 <a href=https://geology.com/stories/13/rocks-on-mars/>一寡岩石</a> 表面變甲較光滑，嘛會予一寡長期 chhāi tī 遐 ê 石頭 ui 去。
<a href=https://www.flickr.com/photos/nev-t/52814100597/in/pool-apods/>這張相片</a> 是頂個月 NASA <a href=https://mars.nasa.gov/msl/home/>好奇號探測車</a> tī 火星翕--ê，內底有 <a href=https://mars.nasa.gov/resources/27373/n_r000_3783_edr100cylasb2208_autolm1/>幾若粒山</a>，山頂攏是這款較平 ê 岩石。
這台機器人探測車已經 tī 火星頂懸行十年矣，而且幫贊咱 <a href=https://mars.nasa.gov/msl/mission/science/results/>了解咱 ê 厝邊行星足濟細節</a>，比論講過去較澹 <a href=https://apod.nasa.gov/apod/ap011017.html>較有風</a> ê 環境是生做按怎。
好奇號翕 <a href=https://mars.nasa.gov/resources/27294/curiositys-360-degree-view-of-marker-band-valley/>這寡相片</a> 了後，紲落來會較細膩行過石頭 kah 滑溜 ê 沙，去 peh 一个叫做 <a href="https://mars.nasa.gov/msl/mission-updates/?month=4&amp;year=2023">標誌環谷</a> ê 所在。</p><h2 id=poj-hóe-chheⁿ-téng-koân-ê-pêⁿ-giâm-chioh-soaⁿ>[POJ] Hóe-chheⁿ téng-koân ê Pêⁿ-giâm-chio̍h-soaⁿ</h2><p>Sī án-ná Hóe-chheⁿ téng-koân ū chiah-nī chōe pêⁿ-pêⁿ ê giâm-chio̍h?
Hóe-chheⁿ téng-koân ū chi̍t-kóa pêng-goân kah soaⁿ-lūn ê téng-koân ū chiok-chōe giâm-chio̍h, kah lán Tē-kiû pí--khí-lâi, khòaⁿ--khí-lâi sī ū khah pêⁿ.
Kî-tiong chi̍t-ê lí-iû, èng-kai to̍h sī Hóe-chheⁿ kah Tē-kiû téng-koân lóng chiok chia̍p khòaⁿ-tio̍h ê chhim-sit chok-iōng.
Hóe-chheⁿ téng-koân ê jī-sng-hòa-thòaⁿ-sò͘ hong, tùi ū khah tōa-lia̍p Hóe-chheⁿ soa-thô͘ ê só͘-chāi chhoe--kòe ê sî-chūn, to̍h ká-ná soa-chóa kāng-khoán.
Chit-kóa soa ē chè-chō bô-kâng thêng-tō͘ ê chhim-sit, hō͘ chi̍t-kóa giâm-chio̍h piáu-bīn piàn kah khah kng-ku̍t, mā ē hō͘ chi̍t-kóa tn̂g-kî chhāi tī hiah ê chio̍h-thâu ui--khì.
Chit-tiuⁿ siòng-phìⁿ sī téng kò-goe̍h NASA Hóⁿ-kî-hō thàm-chhek-chhia tī Hóe-chheⁿ hip--ê, lāi-té ū kúi-ā lia̍p soaⁿ, soaⁿ-téng lóng sī chit-khoán khah pêⁿ ê giâm-chio̍h.
Chit-tâi ki-khì-lâng thàm-chhek-chhia í-keng tī Hóe-chheⁿ téng-koân kiâⁿ cha̍p nî ah, jî-chhiáⁿ pang-chān lán liáu-kái lán ê chhù-piⁿ kiâⁿ-chheⁿ chiok-chōe sè-chiat, pí-lūn kóng kòe-khì khah tâm khah ū-hong ê khoân-kéng sī seⁿ chò án-ná.
Hóⁿ-kî-hō thàm-chhek-chhia hip chit-kóa siòng-phìⁿ liáu-āu, sòa-lo̍h-lâi ē khah sè-lī kiâⁿ-kòe chio̍h-thâu kah ku̍t-liu ê soa, khì peh chi̍t-ê kiò-chò Piau-chì-khoân-kok ê só͘-chāi.</p><h2 id=kip-hué-tshenn-tíng-kuân-ê-pênn-giâm-tsioh-suann>[KIP] Hué-tshenn tíng-kuân ê Pênn-giâm-tsio̍h-suann</h2><p>Sī án-ná Hué-tshenn tíng-kuân ū tsiah-nī tsuē pênn-pênn ê giâm-tsio̍h?
Hué-tshenn tíng-kuân ū tsi̍t-kuá pîng-guân kah suann-lūn ê tíng-kuân ū tsiok-tsuē giâm-tsio̍h, kah lán Tē-kiû pí--khí-lâi, khuànn--khí-lâi sī ū khah pênn.
Kî-tiong tsi̍t-ê lí-iû, ìng-kai to̍h sī Hué-tshenn kah Tē-kiû tíng-kuân lóng tsiok tsia̍p khuànn-tio̍h ê tshim-sit tsok-iōng.
Hué-tshenn tíng-kuân ê jī-sng-huà-thuànn-sòo hong, tuì ū khah tuā-lia̍p Hué-tshenn sua-thôo ê sóo-tsāi tshue--kuè ê sî-tsūn, to̍h ká-ná sua-tsuá kāng-khuán.
Tsit-kuá sua ē tsè-tsō bô-kâng thîng-tōo ê tshim-sit, hōo tsi̍t-kuá giâm-tsio̍h piáu-bīn piàn kah khah kng-ku̍t, mā ē hōo tsi̍t-kuá tn̂g-kî tshāi tī hiah ê tsio̍h-thâu ui--khì.
Tsit-tiunn siòng-phìnn sī tíng kò-gue̍h NASA Hónn-kî-hō thàm-tshik-tshia tī Hué-tshenn hip--ê, lāi-té ū kuí-ā lia̍p suann, suann-tíng lóng sī tsit-khuán khah pênn ê giâm-tsio̍h.
Tsit-tâi ki-khì-lâng thàm-tshik-tshia í-king tī Hué-tshenn tíng-kuân kiânn tsa̍p nî ah, jî-tshiánn pang-tsān lán liáu-kái lán ê tshù-pinn kiânn-tshenn tsiok-tsuē sè-tsiat, pí-lūn kóng kuè-khì khah tâm khah ū-hong ê khuân-kíng sī senn tsò án-ná.
Hónn-kî-hō thàm-tshik-tshia hip tsit-kuá siòng-phìnn liáu-āu, suà-lo̍h-lâi ē khah sè-lī kiânn-kuè tsio̍h-thâu kah ku̍t-liu ê sua, khì peh tsi̍t-ê kiò-tsò Piau-tsì-khuân-kok ê sóo-tsāi.</p><h2 id=english-flat-rock-hills-on-mars>[English] Flat Rock Hills on Mars</h2><p>Why are there so many flat rocks on Mars?
Some views of plains and hills on <a href=https://solarsystem.nasa.gov/planets/mars/in-depth/>Mars</a> show many rocks that are unusually flat when compared to rocks on Earth.
One reason for this is a process that is common to both Mars and Earth: <a href=https://en.wikipedia.org/wiki/Erosion>erosion</a>.
The <a href=https://solarsystem.nasa.gov/planets/mars/in-depth/#otp_atmosphere>carbon-dioxide</a> <a href=https://apod.nasa.gov/apod/ap150303.html>wind on Mars</a> can act like sandpaper when it blows around gritty <a href=https://apod.nasa.gov/apod/ap190924.html>Martian sand</a>.
This sand can create differential erosion, smoothing over <a href=https://geology.com/stories/13/rocks-on-mars/>some rocks</a>, while wearing down the tops of other long-exposed stones.
The <a href=https://www.flickr.com/photos/nev-t/52814100597/in/pool-apods/>featured image</a> capturing <a href=https://mars.nasa.gov/resources/27373/n_r000_3783_edr100cylasb2208_autolm1/>several hills</a> covered with flat-topped rocks was taken last month by NASA's <a href=https://mars.nasa.gov/msl/home/>Curiosity Rover</a> on Mars.
This robotic rover has now been rolling across Mars for ten years and has helped <a href=https://mars.nasa.gov/msl/mission/science/results/>uncover many details</a> of the wet and <a href=https://apod.nasa.gov/apod/ap011017.html>windy</a> past of Earth's planetary neighbor.
After taking this and <a href=https://mars.nasa.gov/resources/27294/curiositys-360-degree-view-of-marker-band-valley/>other images</a>, Curiosity carefully navigated stones and slippery sand to climb up <a href="https://mars.nasa.gov/msl/mission-updates/?month=4&amp;year=2023">Marker Band Valley</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火星</td><td>Hóe-chheⁿ</td><td>Hué-tshenn</td><td>火星</td><td>Mars</td></tr><tr><td>侵蝕</td><td>chhim-sit</td><td>tshim-sit</td><td>侵蝕</td><td>erosion</td></tr><tr><td>二酸化炭素</td><td>jī-sng-hòa thòaⁿ-sò͘</td><td>jī-sng-huà thuànn-sòo</td><td>二氧化碳</td><td>carbon-dioxide</td></tr><tr><td>沙紙</td><td>soa-chóa</td><td>sua-tsuá</td><td>沙紙</td><td>sandpaper</td></tr><tr><td>好奇號探測車</td><td>Hóⁿ-kî-hō thàm-chhek-chhia</td><td>Hónn-kî-hō thàm-tshik-tshia</td><td>好奇號探測車</td><td>Curiosity Rover</td></tr><tr><td>標誌環谷</td><td>Piau-chì-khoân-kok</td><td>Piau-tsì-khuân-kok</td><td>標誌環谷</td><td>Marker Band Valley</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230501/>昨昏 ê 圖：北船底座星雲</a>
</span><span class=post_next><a href=https://apod.tw/daily/20230503/>明仔載 ê 圖：半人馬座 A：特別 ê 天星島</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>