<!doctype html><html lang=en><head><title>昴宿星團：厚塗粉 ê 七姊妹仔星團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="昴宿星團：厚塗粉 ê 七姊妹仔星團"><meta property="og:description" content="有名 ê 昴宿星團 當咧 沓沓仔 消滅 一部份 迵過 伊 ê 氣體 kah 塗粉 。"><meta property="og:url" content="https://apod.tw/daily/20240129/"><meta property="og:image" content="https://apod.nasa.gov/apod/image/2401/Pleiades_Stocks_960.jpg"><link rel=canonical href=https://apod.tw/daily/20240129/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>29. January 2024</p><h1 class=post_title>昴宿星團：厚塗粉 ê 七姊妹仔星團</h1><div class=post_body><div class=post_inner><img src=https://apod.nasa.gov/apod/image/2401/Pleiades_Stocks_960.jpg alt=/home/runner/work/apod-taigi.github.io/apod-taigi.github.io/content/daily/2024/01/20240129.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240129.html>The Pleiades: Seven Dusty Sisters</a></li><li>影像來源 kah 版權：<a href=https://www.craigstocksarts.com/resume.html>Craig Stocks</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clyufaf9e0bcp01yn20r3h1sa height=180 width=500 frameborder=0 scrolling=no></iframe></div><h2 id=漢羅-昴宿星團厚塗粉-ê-七姊妹仔星團>[漢羅] 昴宿星團：厚塗粉 ê 七姊妹仔星團</h2><p>有名 ê 昴宿星團 當咧 沓沓仔 消滅 一部份 迵過 伊 ê 氣體 kah 塗粉 。
<a href=https://en.wikipedia.org/wiki/Pleiades>昴宿星團</a> 是地球天頂上光 ê <a href=https://apod.nasa.gov/apod/open_clusters.html>開放星團</a> 之一，tī 北半球任何一个所在用 <a href="http://www.youtube.com/watch?v=cFVbLnXWn6A">目睭</a> 就 <a href=https://apod.nasa.gov/apod/ap130212.html>看會著</a>。
Tī 過去 10 萬年內底，有一大片氣體 kah 塗粉拄仔好迵過 <a href=https://apod.nasa.gov/apod/ap131122.html>昴宿</a> 星團，造成 <a href=https://science.nasa.gov/astrophysics/focus-areas/how-do-stars-form-and-evolve>恆星</a> kah 塗粉 ê 強烈反應。
這團雲可能是 <a href=https://en.wikipedia.org/wiki/Radcliffe_wave>Radcliffe 波</a> ê 一部份，是 <a href=https://youtu.be/VJLl0gaMlGE>最近才發現--ê</a>。
伊是 kah 咱 <a href=https://science.nasa.gov/resource/the-milky-way-galaxy/>銀河系</a> <a href=http://www.atlasoftheuniverse.com/5000lys.html>附近</a> 幾若个恆星形成區相連 ê 氣體 kah 塗粉結構。
恆星 ê 光壓會排斥四箍圍仔藍色 <a href=https://apod.nasa.gov/apod/reflection_nebulae.html>反射星雲</a> 內底 ê <a href=https://apod.nasa.gov/apod/ap140225.html>塗粉</a>。
愈細粒 ê <a href=https://apod.nasa.gov/apod/ap030706.html>塗粉</a>，排斥力就愈大。
短期 ê 結果是，一部份 ê 塗粉雲變做 <a href=https://apod.nasa.gov/apod/ap120215.html>一絲一絲</a>、<a href=https://media.tenor.com/wkbFi2XVi08AAAAC/cat-stack-cat-tower.gif>一重一重</a>。
這張深空影像是舊年 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/Utah>猶他州</a> ê <a href=https://utahdesertremote.com/udro-apod-images/>猶他沙漠遙控天文台</a> 開 9 點鐘 ê 感光時間翕--ê。</p><h2 id=poj-báu-siù-seng-thoân-kāu-thô-hún-ê-chhit-chí-mōe-á-seng-thoân>[POJ] Báu-siù Seng-thoân: Kāu thô͘-hún ê Chhit-chí-mōe-á Seng-thoân</h2><p>Ū-miâ ê Báu-siù Seng-thoân tng-leh tau̍h-tau̍h-á siau-bia̍t chi̍t-pō͘-hūn thàng-kòe i ê khì-thé kah thô͘-hún.
Báu-siù Seng-thoân sī Tē-kiû thiⁿ-téng siōng kng ê khai-hòng seng-thoân chi-it, tī Pak-pòaⁿ-kiû jīm-hô chi̍t-ê só͘-chāi iōng ba̍k-chiu to̍h khòaⁿ-ē-tio̍h.
Tī kòe-khì 10 bān-nî lāi-té, ū chi̍t-tōa-phiàn khì-thé kah thô͘-hún tú-á-hó thàng-kòe Báu-siù Seng-thoân, chō-sêng hêng-chheⁿ kah thô͘-hún ê kiông-lia̍t hoán-èng.
Chit thoân hûn khó-lêng sī Radcliffe pho ê chi̍t-pō͘-hūn, sī chòe-kīn chiah hoat-hiān--ê.
I sī kah lán Gîn-hô-hē hù-kīn kúi-nā ê hêng-chheⁿ hêng-sêng-khu sio-liân ê khì-thé kah thô͘-hún kiat-kò͘.
Hêng-chheⁿ ê kng-ap ē pâi-thek sì-kho͘-ûi-á nâ-sek hoán-siā seng-hûn lāi-té ê thô͘-hún.
Jú sè-lia̍p ê thô͘-hún, pâi-thek-le̍k to̍h jú tōa.
Té-kî ê kiat-kó sī, chi̍t-pō͘-hūn ê thô͘-hún-hûn piàn-chò chi̍t-si chi̍t-si, chi̍t-têng chi̍t-têng.
Chit-tiuⁿ chhim-khong iáⁿ-siōng sī kū-nî tī Bí-kok Iû-tha chiu ê Iû-tha Soa-bo̍k Iâu-khòng Thian-bûn-tâi khai 9 tiám-cheng ê kám-kng sî-kan hip--ê.</p><h2 id=kip-báu-siù-sing-thuân-kāu-thôo-hún-ê-tshit-tsí-muē-á-sing-thuân>[KIP] Báu-siù Sing-thuân: Kāu thôo-hún ê Tshit-tsí-muē-á Sing-thuân</h2><p>Ū-miâ ê Báu-siù Sing-thuân tng-leh ta̍uh-ta̍uh-á siau-bia̍t tsi̍t-pōo-hūn thàng-kuè i ê khì-thé kah thôo-hún.
Báu-siù Sing-thuân sī Tē-kiû thinn-tíng siōng kng ê khai-hòng sing-thuân tsi-it, tī Pak-puànn-kiû jīm-hô tsi̍t-ê sóo-tsāi iōng ba̍k-tsiu to̍h khuànn-ē-tio̍h.
Tī kuè-khì 10 bān-nî lāi-té, ū tsi̍t-tuā-phiàn khì-thé kah thôo-hún tú-á-hó thàng-kuè Báu-siù Sing-thuân, tsō-sîng hîng-tshenn kah thôo-hún ê kiông-lia̍t huán-ìng.
Tsit thuân hûn khó-lîng sī Radcliffe pho ê tsi̍t-pōo-hūn, sī tsuè-kīn tsiah huat-hiān--ê.
I sī kah lán Gîn-hô-hē hù-kīn kuí-nā ê hîng-tshenn hîng-sîng-khu sio-liân ê khì-thé kah thôo-hún kiat-kòo.
Hîng-tshenn ê kng-ap ē pâi-thik sì-khoo-uî-á nâ-sik huán-siā sing-hûn lāi-té ê thôo-hún.
Jú sè-lia̍p ê thôo-hún, pâi-thik-li̍k to̍h jú tuā.
Té-kî ê kiat-kó sī, tsi̍t-pōo-hūn ê thôo-hún-hûn piàn-tsò tsi̍t-si tsi̍t-si, tsi̍t-tîng tsi̍t-tîng.
Tsit-tiunn tshim-khong iánn-siōng sī kū-nî tī Bí-kok Iû-tha tsiu ê Iû-tha Sua-bo̍k Iâu-khòng Thian-bûn-tâi khai 9 tiám-tsing ê kám-kng sî-kan hip--ê.</p><h2 id=english-the-pleiades-seven-dusty-sisters>[English] The Pleiades: Seven Dusty Sisters</h2><p>The well-known Pleiades star cluster is slowly destroying part of a passing cloud of gas and dust.
The <a href=https://en.wikipedia.org/wiki/Pleiades>Pleiades</a> is the brightest <a href=https://apod.nasa.gov/apod/open_clusters.html>open cluster of stars</a> on Earth's sky and <a href=https://apod.nasa.gov/apod/ap130212.html>can be seen</a> from almost any northerly location with the <a href="http://www.youtube.com/watch?v=cFVbLnXWn6A">unaided eye</a>.
Over the past 100,000 years, a field of gas and dust is moving by chance right through the <a href=https://apod.nasa.gov/apod/ap131122.html>Pleiades</a> star cluster and is causing a strong reaction between the <a href=https://science.nasa.gov/astrophysics/focus-areas/how-do-stars-form-and-evolve>stars</a> and dust.
The passing cloud might be part of the <a href=https://en.wikipedia.org/wiki/Radcliffe_wave>Radcliffe wave</a>, a <a href=https://youtu.be/VJLl0gaMlGE>newly discovered</a> structure of gas and dust connecting several regions of star formation in the <a href=http://www.atlasoftheuniverse.com/5000lys.html>nearby part</a> of our <a href=https://science.nasa.gov/resource/the-milky-way-galaxy/>Milky Way galaxy</a>.
Pressure from the stars' light significantly repels <a href=https://apod.nasa.gov/apod/ap140225.html>the dust</a> in the surrounding blue <a href=https://apod.nasa.gov/apod/reflection_nebulae.html>reflection nebula</a>, with smaller <a href=https://apod.nasa.gov/apod/ap030706.html>dust</a> particles being repelled more strongly.
A short-term result is that parts of the dust cloud have become <a href=https://apod.nasa.gov/apod/ap120215.html>filamentary</a> and <a href=https://media.tenor.com/wkbFi2XVi08AAAAC/cat-stack-cat-tower.gif>stratified</a>.
The featured deep image incorporates nearly 9 hours of exposure and was captured from <a href=https://utahdesertremote.com/udro-apod-images/>Utah Desert Remote Observatory</a> in <a href=https://en.wikipedia.org/wiki/Utah>Utah</a>, <a href=https://en.wikipedia.org/wiki/United_States>USA</a>, last year.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades star cluster</td></tr><tr><td>七姊妹仔星團</td><td>Chhit-chí-mōe-á Seng-thoân</td><td>Tshit-tsí-muē-á Sing-thuân</td><td>七姊妹星團</td><td>Seven Sisters</td></tr><tr><td>開放星團</td><td>khai-hòng seng-thoân</td><td>khai-hòng sing-thuân</td><td>開放星團</td><td>open cluster of stars</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way galaxy</td></tr><tr><td>反射星雲</td><td>hoán-siā seng-hûn</td><td>huán-siā sing-hûn</td><td>反射星雲</td><td>reflection nebula</td></tr><tr><td>猶他沙漠遙控天文台</td><td>Iû-tha Soa-bo̍k Iâu-khòng Thian-bûn-tâi</td><td>Iû-tha Sua-bo̍k Iâu-khòng Thian-bûn-tâi</td><td>猶他沙漠遠距天文台</td><td>Utah Desert Remote Observatory</td></tr><tr><td>光壓</td><td>kng-ap</td><td>kng-ap</td><td>光壓</td><td>light pressure</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240128/>昨昏 ê 圖：冥王星 ê 誠實色水</a>
</span><span class=post_next><a href=https://apod.tw/daily/20240130/>明仔載 ê 圖：SLIM 登陸月球</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>