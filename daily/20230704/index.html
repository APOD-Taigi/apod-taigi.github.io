<!doctype html><html lang=en><head><title>冰島 ê 水沖 kah 天頂 ê 極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冰島 ê 水沖 kah 天頂 ê 極光"><meta property="og:description" content="天頂敢若是爆炸矣 ê 款。風暴閘來 ê 粒子，kah 地球 ê 頂層大氣相舂，造成全面性 ê 影響。"><meta property="og:url" content="https://apod.tw/daily/20230704/"><meta property="og:image" content="https://apod.nasa.gov/apod/image/2307/WaterfallAurora_Letelier_960.jpg"><link rel=canonical href=https://apod.tw/daily/20230704/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. July 2023</p><h1 class=post_title>冰島 ê 水沖 kah 天頂 ê 極光</h1><div class=post_body><div class=post_inner><img src=https://apod.nasa.gov/apod/image/2307/WaterfallAurora_Letelier_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230704.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230703.html>Aurora over Icelandic Waterfall</a></li><li>影像來源 kah 版權：<a href=https://www.instagram.com/cariletelier>Cari Letelier</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cll2l28hv01dc01xjevfyh72t height=180 width=500 frameborder=0 scrolling=no></iframe></div><h2 id=漢羅-冰島-ê-水沖-kah-天頂-ê-極光>[漢羅] 冰島 ê 水沖 kah 天頂 ê 極光</h2><p>天頂敢若是爆炸 ê 款。
這位攝影師上開始 ê 想法，是欲翕水沖 kah 天頂 ê <a href=https://spaceplace.nasa.gov/aurora/en/>極光</a>。
毋過伊 tī 袂透光 ê <a href=https://www.nasa.gov/audience/forstudents/5-8/features/nasa-knows/what-are-clouds-58.html>雲</a> 下底等幾若點鐘了後，已經想欲放棄矣。
逐家攏走了了，干焦賰伊一个。
無想到這个時陣，雲煞散去。
無偌久就出現一場大型太陽磁場風暴。
風暴閘來 ê <a href=https://annex.exploratorium.edu/learning_studio/auroras/happen.html>粒子</a>，kah <a href=https://www.nasa.gov/mission_pages/sunearth/science/atmosphere-layers2.html>地球 ê 頂層大氣</a> 相舂，造成全面性 ê 影響。
規个夜空敢若去 hŏng <a href=https://apod.nasa.gov/apod/ap170306.html>漆色</a> 仝款，看起來敢若 leh 跳舞，變做一場 <a href=https://www.petsworld.in/blog/wp-content/uploads/2015/09/Happy_Cat_Smiling.jpg>精彩</a> ê 極光表演。
地球頂懸 ê <a href=https://youtu.be/rKUipxR3bDc>風是遮爾透</a>，為著欲保持 kha-mé-lah ê 穩定，伊 kā 34 擺 ê 感光結果 <a href=https://www.instagram.com/p/Cto7pd9O_oD/>組合出這張相片</a>。
這是 2 月底 tī <a href=https://en.wikipedia.org/wiki/Iceland>冰島</a> 北部翕--ê。
前景是足食相 ê 眾神水沖，天頂是 <a href=https://apod.nasa.gov/apod/ap130517.html>活跳跳 ê 極光</a>。
<a href="https://spaceweather.com/archive.php?day=25&amp;month=02&amp;year=2023&amp;view=view">幾若工前</a>，<a href=https://apod.nasa.gov/apod/ap190526.html>太陽表面活動大爆發</a>，kā 高能粒子擲出來。
咱 ê 日頭這馬是愈來愈倚 <a href=https://en.wikipedia.org/wiki/Solar_maximum>太陽極大期</a>，所以伊就會出現足濟 hŏng 印象足深 ê <a href=https://apod.nasa.gov/apod/ap141022.html>表面活動</a>。
這表示講，紲落來這幾若年，地球 <a href=http://ffden-2.phys.uaf.edu/211.fall2000.web.projects/Christina%20Shaw/WhereCanSee.html>北極 kah 南極</a> 應該會出現閣較濟 hŏng 印象閣較深 ê 太陽活動。</p><h2 id=poj-peng-tó-ê-chúi-chhiâng-kah-thiⁿ-téng-ê-kek-kng>[POJ] Peng-tó ê Chúi-chhiâng kah Thiⁿ-téng ê ke̍k-kng</h2><p>Thiⁿ-téng ká-ná sī po̍k-chà ê khoán.
Chit-ūi liap-iáⁿ-su siōng khai-sí ê siūⁿ-hoat, sī beh hip chúi-chhiâng kah thiⁿ-téng ê ke̍k-kng.
M̄-koh i tī bē-thàu-kng ê hûn ē-té tán kúi-nā tiám-cheng liáu-āu, í-keng siūⁿ-beh hòng-khì-ah.
Ta̍k-ke lóng cháu-liáu-liáu, kan-na chhun i chi̍t-ê.
Bô siūⁿ kàu chit-ê sî-chūn, hûn soah sòaⁿ--khì.
Bô gōa-kú tō chhut-hiān chi̍t-tiûⁿ tōa-hêng thài-iông chû-tiûⁿ hong-pō.
Hong-pō cha̍h--lâi ê lia̍p-chú, kah Tē-kiû ê téng-chân tāi-khì sio-cheng, chō-sêng choân-bīn-sèng ê éng-hióng.
Kui-ê iā-khong ká-ná khì hőng chhat-sek kāng-khoán, khòaⁿ--khí-lâi ká-ná leh thiàu-bú, piàn-chò chi̍t-tiûⁿ cheng-chhái ê ke̍k-kng piáu-ián.
Tē-kiû téng-koân ê hong sī chiah-nī thàu, ūi-tio̍h beh pó-chhî kha-mé-lah ê ún-tēng, i kā 34 pái ê kám-kng kiat-kó cho͘-ha̍p chhut chit-tiuⁿ siòng-phìⁿ.
Che-sī 2 goe̍h-té tī Peng-tó pak-pō͘ hip--ê.
Chiân-kéng sī chiok chia̍h-siòng ê Chiòng-sîn-chúi-chhiâng, thiⁿ-téng sī oa̍h-thiàu-thiàu ê ke̍k-kng.
Kúi-nā kang chêng, Thài-iông piáu-bīn oa̍h-tāng tōa po̍k-hoat, kā ko-lêng lia̍p-chú tàn--chhut-lâi.
Lán ê ji̍t-thâu chit-má sī lú-lâi-lú-óa Thài-iông ke̍k-tōa-kî, só͘-í i tō ē chhut-hiān chiok chē hőng ìn-siōng chiok chhim ê piáu-bīn oa̍h-tāng.
Che piáu-sī kóng, sòa-lo̍h-lâi chit kúi-nā nî, Tē-kiû pak-ke̍k kah lâm-ke̍k èng-kai ē chhut-hiān koh khah chè hőng ìn-siōng koh-khah chhim ê Thài-iông oa̍h-tāng.</p><h2 id=kip-ping-tó-ê-tsuí-tshiâng-kah-thinn-tíng-ê-kik-kng>[KIP] Ping-tó ê Tsuí-tshiâng kah Thinn-tíng ê ki̍k-kng</h2><p>Thinn-tíng ká-ná sī po̍k-tsà ê khuán.
Tsit-uī liap-iánn-su siōng khai-sí ê siūnn-huat, sī beh hip tsuí-tshiâng kah thinn-tíng ê ki̍k-kng.
M̄-koh i tī bē-thàu-kng ê hûn ē-té tán kuí-nā tiám-tsing liáu-āu, í-king siūnn-beh hòng-khì-ah.
Ta̍k-ke lóng tsáu-liáu-liáu, kan-na tshun i tsi̍t-ê.
Bô siūnn kàu tsit-ê sî-tsūn, hûn suah suànn--khì.
Bô guā-kú tō tshut-hiān tsi̍t-tiûnn tuā-hîng thài-iông tsû-tiûnn hong-pō.
Hong-pō tsa̍h--lâi ê lia̍p-tsú, kah Tē-kiû ê tíng-tsân tāi-khì sio-tsing, tsō-sîng tsuân-bīn-sìng ê íng-hióng.
Kui-ê iā-khong ká-ná khì hőng tshat-sik kāng-khuán, khuànn--khí-lâi ká-ná leh thiàu-bú, piàn-tsò tsi̍t-tiûnn tsing-tshái ê ki̍k-kng piáu-ián.
Tē-kiû tíng-kuân ê hong sī tsiah-nī thàu, uī-tio̍h beh pó-tshî kha-mé-lah ê ún-tīng, i kā 34 pái ê kám-kng kiat-kó tsoo-ha̍p tshut tsit-tiunn siòng-phìnn.
Tse-sī 2 gue̍h-té tī Ping-tó pak-pōo hip--ê.
Tsiân-kíng sī tsiok tsia̍h-siòng ê Tsiòng-sîn-tsuí-tshiâng, thinn-tíng sī ua̍h-thiàu-thiàu ê ki̍k-kng.
Kuí-nā kang tsîng, Thài-iông piáu-bīn ua̍h-tāng tuā po̍k-huat, kā ko-lîng lia̍p-tsú tàn--tshut-lâi.
Lán ê ji̍t-thâu tsit-má sī lú-lâi-lú-uá Thài-iông ki̍k-tuā-kî, sóo-í i tō ē tshut-hiān tsiok tsē hőng ìn-siōng tsiok tshim ê piáu-bīn ua̍h-tāng.
Tse piáu-sī kóng, suà-lo̍h-lâi tsit kuí-nā nî, Tē-kiû pak-ki̍k kah lâm-ki̍k ìng-kai ē tshut-hiān koh khah tsè hőng ìn-siōng koh-khah tshim ê Thài-iông ua̍h-tāng.</p><h2 id=english-aurora-over-icelandic-waterfall>[English] Aurora over Icelandic Waterfall</h2><p>It seemed like the sky exploded.
The original idea was to photograph an <a href=https://spaceplace.nasa.gov/aurora/en/>aurora</a> over a waterfall.
After waiting for hours under opaque <a href=https://www.nasa.gov/audience/forstudents/5-8/features/nasa-knows/what-are-clouds-58.html>clouds</a>, though, hope was running out.
Others left.
Then, unexpectedly, the clouds moved away.
Suddenly, <a href=https://annex.exploratorium.edu/learning_studio/auroras/happen.html>particles</a> from a large solar magnetic storm were visible impacting the <a href=https://www.nasa.gov/mission_pages/sunearth/science/atmosphere-layers2.html>Earth's upper atmosphere</a> with full effect.
The night sky filled with <a href=https://apod.nasa.gov/apod/ap170306.html>colors</a> and motion in a <a href=https://www.petsworld.in/blog/wp-content/uploads/2015/09/Happy_Cat_Smiling.jpg>thrilling</a> auroral display.
Struggling to steady the camera from <a href=https://youtu.be/rKUipxR3bDc>high Earthly winds</a>, the 34 exposures that compose the featured image were taken.
The <a href=https://www.instagram.com/p/Cto7pd9O_oD/>resulting featured composite image</a> shows the photogenic Godafoss (Goðafoss) waterfall in northern <a href=https://en.wikipedia.org/wiki/Iceland>Iceland</a> in front of a very <a href=https://apod.nasa.gov/apod/ap130517.html>active aurora</a> in late February.
The <a href=https://apod.nasa.gov/apod/ap190526.html>solar surface explosion</a> that expelled the energetic particles occurred a <a href="https://spaceweather.com/archive.php?day=25&amp;month=02&amp;year=2023&amp;view=view">few days before</a>.
Our Sun is showing an impressive amount of <a href=https://apod.nasa.gov/apod/ap141022.html>surface activity</a> as it approaches <a href=https://en.wikipedia.org/wiki/Solar_maximum>solar maximum</a>, indicating that more impressive auroras are likely to appear in Earth's <a href=http://ffden-2.phys.uaf.edu/211.fall2000.web.projects/Christina%20Shaw/WhereCanSee.html>northern and southern sky</a> over the next few years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>水沖</td><td>chúi-chhiâng</td><td>tsuí-tshiâng</td><td>瀑布</td><td>waterfall</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>太陽磁場風暴</td><td>thài-iông chû-tiûⁿ hong-pō</td><td>thài-iông tsû-tiûnn hong-pō</td><td>太陽磁場風暴</td><td>solar magnetic storm</td></tr><tr><td>頂層大氣</td><td>téng-chân tāi-khì</td><td>tíng-tsân tāi-khì</td><td>高層大氣</td><td>upper atmosphere</td></tr><tr><td>高能粒子</td><td>ko-lêng lia̍p-chú</td><td>ko-lîng lia̍p-tsú</td><td>高能粒子</td><td>energetic particles</td></tr><tr><td>袂透光</td><td>bē-thàu-kng</td><td>bē-thàu-kng</td><td>不透明</td><td>opaque</td></tr><tr><td>太陽極大期</td><td>thài-iông Ke̍k-tōa-kî</td><td>thài-iông Ki̍k-tuā-kî</td><td>太陽極大期</td><td>solar maximum</td></tr><tr><td>食相</td><td>chia̍h-siòng</td><td>tsia̍h-siòng</td><td>上相</td><td>photogenic</td></tr><tr><td>眾神水沖</td><td>Chiòng-sîn-chúi-chhiâng</td><td>Tsiòng-sîn-tsuí-tshiâng</td><td>眾神瀑布</td><td>Godafoss (Goðafoss) waterfall</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230703/>昨昏 ê 圖：Akatsuki 號 太空船 翕--ê 金星 ê 紫外光影像</a>
</span><span class=post_next><a href=https://apod.tw/daily/20230705/>明仔載 ê 圖：可觀測宇宙 ê 分佈圖</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>