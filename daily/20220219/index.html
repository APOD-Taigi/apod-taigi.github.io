<!doctype html><html lang=en><head><title>特殊 ê 星系群 ARP 273 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="特殊 ê 星系群 Arp 273"><meta property="og:description" content="這張相片是 tī 後埕用細台望遠鏡翕 ê。前景金爍爍 ê 恆星，其實是咱銀河系內底 ê 恆星。"><meta property="og:url" content="https://apod.tw/daily/20220219/"><meta property="og:image" content="https://apod.nasa.gov/apod/fap/image/2202/JasonGuenzelARP273.jpg"><link rel=canonical href=https://apod.tw/daily/20220219/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. February 2022</p><h1 class=post_title>特殊 ê 星系群 Arp 273</h1><div class=post_body><div class=post_inner><img src=https://apod.nasa.gov/apod/fap/image/2202/JasonGuenzelARP273.jpg alt=/home/runner/work/apod-taigi.github.io/apod-taigi.github.io/content/daily/2022/02/20220219.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220210.html>Peculiar Galaxies of Arp 273</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/TheVastReaches>Jason Guenzel</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl0zfoycq02470i1r41ojfc0k height=180 width=500 frameborder=0 scrolling=no></iframe></div><h2 id=漢羅-特殊-ê-星系群-arp-273>[漢羅] 特殊 ê 星系群 Arp 273</h2><p>這張相片是 tī 後埕用 <a href="https://www.facebook.com/photo?fbid=891571145039234&amp;set=a.640238843505800">細台望遠鏡翕 ê</a>。
前景 <a href=https://apod.nasa.gov/apod/ap121013.html>金爍爍</a> ê 恆星，其實是咱 <a href=https://www.nasa.gov/jpl/charting-the-milky-way-from-the-inside-out>銀河系</a> 內底 ê 恆星。
毋閣相片內底有兩个顯目 ê 星系，是比咱銀河系閣較遠，差不多 3 億外 光年閣較遠。
In 看起來按呢彎彎曲曲，攏是因為 in 兩个倚傷近，引潮力 煞 kā in 兩个結做伙。
這兩个星系實在是 <a href=http://nedwww.ipac.caltech.edu/level5/Arp/frames.html>足特殊</a> ê，in 去予人編做 Arp 273，嘛叫做 <a href=https://apod.nasa.gov/apod/ap201018.html>UGC 1810</a>。
毋閣咱這馬知影，這款 交互作用星系 tī 宇宙內底，其實是真四常。
像咱銀河系附近，to̍h 有一个大捲螺仔星系，仙女座星系。
伊離咱有 200 萬光年遠，這馬當咧倚近咱 ê 銀河系。
這个特殊 ê 星系群 Arp 273，<a href=https://science.nasa.gov/science-news/science-at-nasa/2012/31may_andromeda/>未來嘛應該會挵做伙</a>。
Tī <a href=https://apod.nasa.gov/apod/ap060323.html>宇宙 ê 時間尺度</a> 內底，這款星系相拄 ê 現象是會一直出現，落尾 in 會合併做一个星系。
Arp 273 這兩个星系 ê 星系核，實在是足光 ê。
Ùi 咱 ê 角度來看，這兩个星系核互相干焦離 10 萬 光年遠爾爾。</p><h2 id=poj-tek-sû-ê-seng-hē-kûn-arp-273>[POJ] Te̍k-sû ê Seng-hē-kûn Arp 273</h2><p>Chit-tiuⁿ siòng-phìⁿ sī tī āu-tiâⁿ iōng sè-tâi bōng-oán-kiàⁿ hip ê.
Chiân-kéng kim-sih-sih ê hêng-chhiⁿ, kî-si̍t sī lán Gîn-hô-hē lāi-té ê hêng-chhiⁿ.
M̄-koh siòng-phìⁿ lāi-té ū nn̄g-ê hiáⁿ-ba̍k ê seng-hē, sī pí lán Gîn-hô-hē koh-khah hn̄g, chha-put-to 3 ek gōa hiah-nī hn̄g.
In khòaⁿ-khí-lâi án-ne oan-oan-khiau-khiau, lóng-sī in-ūi in nn̄g-ê óa siūⁿ kīn, ín-tiâu-le̍k soah kā in nn̄g-ê kat chò-hóe.
Chit nn̄g-ê seng-hē si̍t-chāi sī chiok te̍k-sû ê, in khì hō͘ lâng pian chò Arp 273, mā kiò-chò UGC 1810.
M̄-koh lán chit-má chai-iáⁿ, chit-khoán kau-hō͘-chok-iōng seng-hē tī ú-tiū lāi-té, kî-si̍t sī chin sù-siông.
Chhiūⁿ lán Gîn-hô-hē hū-kīn, to̍h ū chi̍t-ê tōa kńg-lê-á seng-hē, Sian-lú-chō seng-hē.
I lî lán ū 200 bān kng-nî hn̄g, chit-má tng leh óa-kīn lán ê Gîn-hô-hē.
Chit-ê te̍k-sû ê seng-hē-kûn Arp 273, bī-lâi mā èng-kai ē lòng chò-hóe.
Tī ú-tiū ê sî-kan chhioh-tō͘ lāi-té, chit-khoán seng-hē sio-tú ê hiān-siōng sī ē it-ti̍t chhut-hiān, lo̍h-bóe in ē ha̍p-pèng chò chi̍t-ê seng-hē.
Arp 273 chit nn̄g-ê seng-hē ê seng-hē-he̍k, si̍t-chāi sī chiok-kng ê.
Ùi lán ê kak-tō͘ lâi khòaⁿ, chit nn̄g-ê seng-hē-he̍k hō͘-siong kan-na lî 10 bān kng-nî hn̄g niā-niā.</p><h2 id=kip-tik-sû-ê-sing-hē-kûn-arp-273>[KIP] Ti̍k-sû ê Sing-hē-kûn Arp 273</h2><p>Tsit-tiunn siòng-phìnn sī tī āu-tiânn iōng sè-tâi bōng-uán-kiànn hip ê.
Tsiân-kíng kim-sih-sih ê hîng-tshinn, kî-si̍t sī lán Gîn-hô-hē lāi-té ê hîng-tshinn.
M̄-koh siòng-phìnn lāi-té ū nn̄g-ê hiánn-ba̍k ê sing-hē, sī pí lán Gîn-hô-hē koh-khah hn̄g, tsha-put-to 3 ik guā hiah-nī hn̄g.
In khuànn-khí-lâi án-ne uan-uan-khiau-khiau, lóng-sī in-uī in nn̄g-ê uá siūnn kīn, ín-tiâu-li̍k suah kā in nn̄g-ê kat tsò-hué.
Tsit nn̄g-ê sing-hē si̍t-tsāi sī tsiok ti̍k-sû ê, in khì hōo lâng pian tsò Arp 273, mā kiò-tsò UGC 1810.
M̄-koh lán tsit-má tsai-iánn, tsit-khuán kau-hōo-tsok-iōng sing-hē tī ú-tiū lāi-té, kî-si̍t sī tsin sù-siông.
Tshiūnn lán Gîn-hô-hē hū-kīn, to̍h ū tsi̍t-ê tuā kńg-lê-á sing-hē, Sian-lú-tsō sing-hē.
I lî lán ū 200 bān kng-nî hn̄g, tsit-má tng leh uá-kīn lán ê Gîn-hô-hē.
Tsit-ê ti̍k-sû ê sing-hē-kûn Arp 273, bī-lâi mā ìng-kai ē lòng tsò-hué.
Tī ú-tiū ê sî-kan tshioh-tōo lāi-té, tsit-khuán sing-hē sio-tú ê hiān-siōng sī ē it-ti̍t tshut-hiān, lo̍h-bué in ē ha̍p-pìng tsò tsi̍t-ê sing-hē.
Arp 273 tsit nn̄g-ê sing-hē ê sing-hē-hi̍k, si̍t-tsāi sī tsiok-kng ê.
Uì lán ê kak-tōo lâi khuànn, tsit nn̄g-ê sing-hē-hi̍k hōo-siong kan-na lî 10 bān kng-nî hn̄g niā-niā.</p><h2 id=english-peculiar-galaxies-of-arp-273>[English] Peculiar Galaxies of Arp 273</h2><p><a href=https://apod.nasa.gov/apod/ap121013.html>The spiky</a> stars in the foreground of this backyard <a href="https://www.facebook.com/photo?fbid=891571145039234&amp;set=a.640238843505800">telescopic frame</a> are well within our own <a href=https://www.nasa.gov/jpl/charting-the-milky-way-from-the-inside-out>Milky Way Galaxy</a>.
But the two eye-catching galaxies lie far beyond the Milky Way, at a distance of over 300 million light-years.
Their distorted appearance is due to gravitational tides as the pair engage in close encounters.
Cataloged as Arp 273 (also as <a href=https://apod.nasa.gov/apod/ap201018.html>UGC 1810</a>, the galaxies do look <a href=http://nedwww.ipac.caltech.edu/level5/Arp/frames.html>peculiar</a>, but interacting galaxies are now understood to be common in the universe.
Nearby, the large spiral Andromeda Galaxy is known to be some 2 million light-years away and approaching the Milky Way.
The peculiar galaxies of Arp 273 may offer an analog of their <a href=https://science.nasa.gov/science-news/science-at-nasa/2012/31may_andromeda/>far future encounter</a>.
Repeated galaxy encounters on a <a href=https://apod.nasa.gov/apod/ap060323.html>cosmic timescale</a> can ultimately result in a merger into a single galaxy of stars.
From our perspective, the bright cores of the Arp 273 galaxies are separated by only a little over 100,000 light-years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>引潮力</td><td>ín-tiâu-le̍k</td><td>ín-tiâu-li̍k</td><td>引潮力</td><td>gravitational tidal force</td></tr><tr><td>交互作用星系</td><td>kāu-hō͘-chok-iōng seng-hē</td><td>kāu-hōo-tsok-iōng sing-hē</td><td>交互作用星系</td><td>interacting galaxies</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>仙女座星系</td><td>Sian-lú-chō seng-hē</td><td>Sian-lú-tsō sing-hē</td><td>仙女座星系</td><td>the Andromeda Galaxy</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr><tr><td>Arp 273</td><td>Arp jī-chhit-sam</td><td>Arp jī-tshit-sam</td><td>Arp 273</td><td>Arp 273</td></tr><tr><td>UGC 1810</td><td>UGC it-pat-it-khòng</td><td>UGC it-pat-it-khòng</td><td>UGC 1810</td><td>UGC 1810</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220218/>昨昏 ê 圖：船尾座 內底 ê 三个星團</a>
</span><span class=post_next><a href=https://apod.tw/daily/20220220/>明仔載 ê 圖：白厝頂 歇陣噴泉 頭頂 ê 極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>