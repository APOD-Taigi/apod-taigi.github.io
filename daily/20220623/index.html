<!doctype html><html lang=en><head><title>捲螺仔星系 ngc 6744 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="捲螺仔星系 NGC 6744"><meta property="og:description" content="美麗 ê 捲螺仔星系 NGC 6744 ê 大細差不多是 17 萬 5000 光年闊，比咱 ê 銀河系閣較大。"><meta property="og:url" content="https://apod.tw/daily/20220623/"><meta property="og:image" content="https://apod.nasa.gov/apod/fap/image/2206/NGC6744_chakrabarti1024R.jpg"><link rel=canonical href=https://apod.tw/daily/20220623/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>23. June 2022</p><h1 class=post_title>捲螺仔星系 NGC 6744</h1><div class=post_body><div class=post_inner><img src=https://apod.nasa.gov/apod/fap/image/2206/NGC6744_chakrabarti1024R.jpg alt=/home/runner/work/apod-taigi.github.io/apod-taigi.github.io/content/daily/2022/06/20220623.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220623.html>Spiral Galaxy NGC 6744</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/basudeb_chakrabarti/>Basudeb Chakrabarti</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5y4g8t6035901ulaijb961d height=180 width=500 frameborder=0 scrolling=no></iframe></div><h2 id=漢羅-捲螺仔星系-ngc-6744>[漢羅] 捲螺仔星系 NGC 6744</h2><p><a href=http://www.nasa.gov/mission_pages/galex/big-brother-milky-way.html>美麗 ê 捲螺仔星系 NGC 6744</a> ê 大細差不多是 17 萬 5000 光年闊，比 <a href=https://apod.nasa.gov/apod/ap080606.html>咱 ê 銀河系</a> 閣較大。
伊 chhāi tī 南方星座 孔雀座 遐，離咱有 3000 萬光年遠。
咱若是用細台望遠鏡 kā 看，伊干焦是一个暗暗霧霧 ê 天體。
這个島宇宙離咱無蓋遠，伊 ê 星系盤趨 tùi 咱 ê 視線方向，所以這張顯目 ê 望遠鏡景色才看會著詳細 ê 星系肖像。
這幅圖 ê 視野大細，差不多 kah <a href=https://apod.nasa.gov/apod/ap130801.html>規粒月娘</a> ê 視角平大。
這个大星系 ê 中心，有一个 <a href=https://esahubble.org/images/potw1830a/>搝長 ê 黃色星系核</a>。
這个黃光主要是 ùi 較老較冷 ê 恆星 來--ê。
除了星系核，伊閣有足闊 ê 捲螺仔手骨，面頂攏是藍色少年星團 kah 一搭一搭 ê 粉紅仔色恆星形成區。
倒爿下跤有一條較長 ê 捲螺仔手骨，掃過一个較細 ê 衛星星系 NGC 6744A。
看著 NGC 6744 ê 星系伴，予咱想著咱銀河系嘛是有一个衛星星系，<a href=https://apod.nasa.gov/apod/ap150827.html>大麥哲倫星系</a>。</p><h2 id=poj-kńg-lê-á-seng-hē-ngc-6744>[POJ] Kńg-lê-á seng-hē NGC 6744</h2><p>Bí-lē ê kńg-lê-á seng-hē NGC 6744 ê tōa-sè chha-put-to sī 17 bān 5000 kng-nî khoah, pí lán ê Gîn-hô-hē koh khah tōa.
I chhāi tī lâm-hong seng-chō Khóng-chhiok-chō hiah, lî lán ū 3000 bān kng-nî hn̄g.
Lán nā-sī iōng sè-tâi bōng-oán-kiàⁿ kā khòaⁿ, i kan-na sī chi̍t-ê àm-àm bū-bū ê thian-thé.
Chit-ê tó-ú-tiū lî lán bô kài hn̄g, i ê seng-hē-phōaⁿ chhu tùi lán ê sī-sòaⁿ hong-hiòng, só͘-í chit-tiuⁿ hiáⁿ-ba̍k ê bōng-oán-kiàⁿ kéng-sek chiah khòaⁿ-ē-tio̍h siông-sè ê seng-hē siàu-siōng.
Chit pak tô͘ ê sī-iá tōa-sè, chha-put-to kah kui-lia̍p goe̍h-niû ê sī-kak pêⁿ-tōa.
Chit-ê tōa seng-hē ê tiong-sim, ū chi̍t-ê giú tn̂g ê n̂g-sek seng-hē-he̍k.
Chit-ê n̂g-kng chú-iàu sī ùi khah lāu khah léng ê hêng-chhiⁿ lâi--ê.
Tû-liáu seng-hē-he̍k, i koh ū chiok khoah ê kńg-lê-á chhiú-kut, bīn-téng lóng-sī nâ-sek siàu-liân seng-thoân kah chi̍t-tah chi̍t-tah ê hún-âng-á-sek hêng-chhiⁿ hêng-sêng-khu.
Tò-pêng ē-kha ū chi̍t-tiâu khah tn̂g ê kńg-lê-á chhiú-kut, sàu kòe chi̍t-ê khah sè ê ūi-chhiⁿ seng-hē NGC 6744A.
Khòaⁿ-tio̍h NGC 6744 ê seng-hē-phōaⁿ, hō͘ lán siūⁿ-tio̍h lán Gîn-hô-hē mā-sī ū chi̍t-ê ūi-chhiⁿ seng-hē, Tōa be̍h-thiat-lûn-seng-hē.</p><h2 id=kip-kńg-lê-á-sing-hē-ngc-6744>[KIP] Kńg-lê-á sing-hē NGC 6744</h2><p>Bí-lē ê kńg-lê-á sing-hē NGC 6744 ê tuā-sè tsha-put-to sī 17 bān 5000 kng-nî khuah, pí lán ê Gîn-hô-hē koh khah tuā.
I tshāi tī lâm-hong sing-tsō Khóng-tshiok-tsō hiah, lî lán ū 3000 bān kng-nî hn̄g.
Lán nā-sī iōng sè-tâi bōng-uán-kiànn kā khuànn, i kan-na sī tsi̍t-ê àm-àm bū-bū ê thian-thé.
Tsit-ê tó-ú-tiū lî lán bô kài hn̄g, i ê sing-hē-phuānn tshu tuì lán ê sī-suànn hong-hiòng, sóo-í tsit-tiunn hiánn-ba̍k ê bōng-uán-kiànn kíng-sik tsiah khuànn-ē-tio̍h siông-sè ê sing-hē siàu-siōng.
Tsit pak tôo ê sī-iá tuā-sè, tsha-put-to kah kui-lia̍p gue̍h-niû ê sī-kak pênn-tuā.
Tsit-ê tuā sing-hē ê tiong-sim, ū tsi̍t-ê giú tn̂g ê n̂g-sik sing-hē-hi̍k.
Tsit-ê n̂g-kng tsú-iàu sī uì khah lāu khah líng ê hîng-tshinn lâi--ê.
Tû-liáu sing-hē-hi̍k, i koh ū tsiok khuah ê kńg-lê-á tshiú-kut, bīn-tíng lóng-sī nâ-sik siàu-liân sing-thuân kah tsi̍t-tah tsi̍t-tah ê hún-âng-á-sik hîng-tshinn hîng-sîng-khu.
Tò-pîng ē-kha ū tsi̍t-tiâu khah tn̂g ê kńg-lê-á tshiú-kut, sàu kuè tsi̍t-ê khah sè ê uī-tshinn sing-hē NGC 6744A.
Khuànn-tio̍h NGC 6744 ê sing-hē-phuānn, hōo lán siūnn-tio̍h lán Gîn-hô-hē mā-sī ū tsi̍t-ê uī-tshinn sing-hē, Tuā be̍h-thiat-lûn-sing-hē.</p><h2 id=english-spiral-galaxy-ngc-6744>[English] Spiral Galaxy NGC 6744</h2><p><a href=http://www.nasa.gov/mission_pages/galex/big-brother-milky-way.html>Beautiful spiral galaxy NGC 6744</a> is nearly 175,000 light-years across, larger than <a href=https://apod.nasa.gov/apod/ap080606.html>our own Milky Way</a>.
It lies some 30 million light-years distant in the southern constellation Pavo but appears as only a faint, extended object in small telescopes.
We see the disk of the nearby island universe tilted towards our line of sight in this remarkably detailed galaxy portrait, a telescopic view that spans an area about the angular size <a href=https://apod.nasa.gov/apod/ap130801.html>of a full moon</a>.
In it, the giant galaxy's <a href=https://esahubble.org/images/potw1830a/>elongated yellowish core</a> is dominated by the light from old, cool stars.
Beyond the core, grand spiral arms are filled with young blue star clusters and speckled with pinkish star forming regions.
An extended arm sweeps past smaller satellite galaxy NGC 6744A at the lower right.
NGC 6744's galactic companion is reminiscent of the Milky Way's satellite galaxy the <a href=https://apod.nasa.gov/apod/ap150827.html>Large Magellanic Cloud</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic disk</td></tr><tr><td>視線</td><td>sī-sòaⁿ</td><td>sī-suànn</td><td>視線</td><td>line of sight</td></tr><tr><td>視角</td><td>sī-kak</td><td>sī-kak</td><td>視角</td><td>angular size</td></tr><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>孔雀座</td><td>Khóng-chhiok-chō</td><td>Khóng-tshiok-tsō</td><td>孔雀座</td><td>the constellation Pavo</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star forming region</td></tr><tr><td>衛星星系</td><td>ūi-chhiⁿ seng-hē</td><td>uī-tshinn sing-hē</td><td>衛星星系</td><td>satellite galaxy</td></tr><tr><td>星系伴</td><td>seng-hē-phōaⁿ</td><td>Gîn-hô-hē</td><td>伴星系</td><td>galactic companion</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>the Milky Way</td></tr><tr><td>大麥哲倫星系</td><td>Tōa Be̍h-thiat-lûn-seng-hē</td><td>Tuā Be̍h-thiat-lûn-sing-hē</td><td>大麥哲倫星系</td><td>the Large Magellanic Cloud</td></tr><tr><td>NGC 6744</td><td>NGC lio̍k-chhit-sù-sù</td><td>NGC lio̍k-tshit-sù-sù</td><td>NGC 6744</td><td>NGC 6744</td></tr><tr><td>NGC 6744A</td><td>NGC lio̍k-tshit-sù-sù A</td><td>NGC lio̍k-tshit-sù-sù A</td><td>NGC 6744A</td><td>NGC 6744A</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220622/>昨昏 ê 圖：超新星殘骸：面紗星雲</a>
</span><span class=post_next><a href=https://apod.tw/daily/20220624/>明仔載 ê 圖：太陽西爿邊界 ê 太陽絲爆發</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>