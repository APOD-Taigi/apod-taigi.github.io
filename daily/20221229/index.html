<!doctype html><html lang=en><head><title>馬頭星雲 kah 火舌星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="馬頭星雲 kah 火舌星雲"><meta property="og:description" content="馬頭星雲，嘛叫做 Barnard 33，是夜空中足出名 ê 烏暗標誌。"><meta property="og:url" content="https://apod.tw/daily/20221229/"><meta property="og:image" content="https://apod.nasa.gov/apod/fap/image/2212/B33LRGB_fb1024.png"><link rel=canonical href=https://apod.tw/daily/20221229/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>29. December 2022</p><h1 class=post_title>馬頭星雲 kah 火舌星雲</h1><div class=post_body><div class=post_inner><img src=https://apod.nasa.gov/apod/fap/image/2212/B33LRGB_fb1024.png alt=/home/runner/work/apod-taigi.github.io/apod-taigi.github.io/content/daily/2022/12/20221229.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221229.html>Horsehead and Flame</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/AmargosaSky/>Jason Close</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cld4sobs704we01tjabi677xx height=180 width=500 frameborder=0 scrolling=no></iframe></div><h2 id=漢羅-馬頭星雲-kah-火舌星雲>[漢羅] 馬頭星雲 kah 火舌星雲</h2><p><a href=https://apod.tw/daily/20220921/>馬頭星雲</a>，嘛叫做 Barnard 33，是夜空中足出名 ê <a href=https://apod.nasa.gov/apod/ap090425.html>烏暗標誌</a>。
Tī <a href=https://www.astrobin.com/cpwtjv/>這張清楚 ê 宇宙天景</a> 內底，kah 背景 leh 發光 ê 發射星雲相比，就會看著伊破一空。
馬頭星雲 差不多有 5 光年懸，伊離咱有 1500 光年遠，就 tī <a href=https://apod.nasa.gov/apod/ap200329.html>獵戶座</a> ê 方向。
Tī 這个足 gâu 生 ê 分子雲複合體內底，會 kā 閘光 ê 塗粉看做馬頭，攏是因為咱 ùi 銀河看過去才會按呢。
獵戶座皮帶上東爿彼粒上光 ê 星是參宿一，就 tī 相片中央倒爿遐。
<a href=https://apod.tw/daily/20210412/>參宿一</a> 發出 ê 高能紫外光，kā 伊下底彼个厚塗粉 ê <a href=https://apod.tw/daily/20210417/>火舌星雲</a> NGC 2024，照甲足光--ê。
若是欲對宇宙有較完整 ê 了解，就愛知影 tī 馬頭星雲下跤彼个藍色--ê，是 <a href=https://apod.nasa.gov/apod/ap180329.html>反射星雲 NGC 2023</a>。
這張望遠鏡相片 ê 取景袂䆀，按呢 tī 天頂差不多有 3 粒月娘遐爾闊。</p><h2 id=poj-bé-thâu-seng-hûn-kah-hóe-chih-seng-hûn>[POJ] Bé-thâu-seng-hûn kah Hóe-chi̍h-seng-hûn</h2><p>Bé-thâu-seng-hûn, mā kiò-chò Barnard 33, sī iā-khong tiong chiok chhut-miâ ê o͘-àm piau-chì.
Tī chit tiuⁿ chheng-chhó ê ú-tiū thian-kéng lāi-té, kah pōe-kéng leh hoat-kng ê hoat-siā-seng-hûn sio-pí, to̍h ē khòaⁿ-tio̍h i phòa chi̍t khang.
Bé-thâu-seng-hûn chha-put-to ū 5 kng-nî khoah, i lī lán ū 1500 kng-nî hn̄g, to̍h tī La̍h-hō͘-chō ê hong-hiòng.
Tī chit-ê chiok gâu seⁿ ê hun-chú-hûn hok-ha̍p-thé lāi-té, ē kā cha̍h-kng ê thô͘-hún khòaⁿ-chò bé-thâu, lóng sī in-ūi lán ùi Gîn-hô khòaⁿ--kòe-khì chiah ē án-ni.
La̍h-hō͘-chō phôe-tòa siōng tang-pêng hit-lia̍p siōng kng ê chheⁿ sī Chham-siù-i̍t, to̍h tī siòng-phìⁿ tiong-ng tò-pêng hiah.
Chham-siù-i̍t hoat--chhut ê ko-lêng chí-gōa-kng, kā i ē-té hit-ê kāu-thô͘-hún ê Hóe-chi̍h-seng-hûn NGC 2024, chiò kah chiok kng--ê.
Nā-sī beh tùi ú-tiū ū khah oân-chéng ê liáu-kái, to̍h ài chai-iáⁿ tī Bé-thâu-seng-hûn ē-kha hit-ê nâ-sek--ê, sī hoán-siā-seng-hûn NGC 2023.
Chit tiuⁿ bōng-oán-kiàⁿ siòng-phìⁿ ê chhú-kéng bē-bái, án-ni tī thiⁿ-téng chha-put-to ū 3 lia̍p goe̍h-niû hiah-nī khoah.</p><h2 id=kip-bé-thâu-sing-hûn-kah-hué-tsih-sing-hûn>[KIP] Bé-thâu-sing-hûn kah Hué-tsi̍h-sing-hûn</h2><p>Bé-thâu-sing-hûn, mā kiò-tsò Barnard 33, sī iā-khong tiong tsiok tshut-miâ ê oo-àm piau-tsì.
Tī tsit tiunn tshing-tshó ê ú-tiū thian-kíng lāi-té, kah puē-kíng leh huat-kng ê huat-siā-sing-hûn sio-pí, to̍h ē khuànn-tio̍h i phuà tsi̍t khang.
Bé-thâu-sing-hûn tsha-put-to ū 5 kng-nî khuah, i lī lán ū 1500 kng-nî hn̄g, to̍h tī La̍h-hōo-tsō ê hong-hiòng.
Tī tsit-ê tsiok gâu senn ê hun-tsú-hûn hok-ha̍p-thé lāi-té, ē kā tsa̍h-kng ê thôo-hún khuànn-tsò bé-thâu, lóng sī in-uī lán uì Gîn-hô khuànn--kuè-khì tsiah ē án-ni.
La̍h-hōo-tsō phuê-tuà siōng tang-pîng hit-lia̍p siōng kng ê tshenn sī Tsham-siù-i̍t, to̍h tī siòng-phìnn tiong-ng tò-pîng hiah.
Tsham-siù-i̍t huat--tshut ê ko-lîng tsí-guā-kng, kā i ē-té hit-ê kāu-thôo-hún ê Hué-tsi̍h-sing-hûn NGC 2024, tsiò kah tsiok kng--ê.
Nā-sī beh tuì ú-tiū ū khah uân-tsíng ê liáu-kái, to̍h ài tsai-iánn tī Bé-thâu-sing-hûn ē-kha hit-ê nâ-sik--ê, sī huán-siā-sing-hûn NGC 2023.
Tsit tiunn bōng-uán-kiànn siòng-phìnn ê tshú-kíng bē-bái, án-ni tī thinn-tíng tsha-put-to ū 3 lia̍p gue̍h-niû hiah-nī khuah.</p><h2 id=english-horsehead-and-flame>[English] Horsehead and Flame</h2><p><a href=https://apod.nasa.gov/apod/ap220921.html>The Horsehead Nebula</a>, famous celestial <a href=https://apod.nasa.gov/apod/ap090425.html>dark marking</a> also known as Barnard 33, is notched against a background glow of emission nebulae in <a href=https://www.astrobin.com/cpwtjv/>this sharp cosmic skyscape</a>.
About five light-years "tall" the Horsehead lies some 1,500 light-years away in the constellation <a href=https://apod.nasa.gov/apod/ap200329.html>of Orion</a>.
Within the region's fertile molecular cloud complex, the expanse of obscuring dust has a recognizable shape only by chance from our perspective in the Milky Way though.
Orion's easternmost belt star, bright Alnitak, is to the left of center.
Energetic ultraviolet light from <a href=https://apod.nasa.gov/apod/ap210412.html>Alnitak powers</a> the glow of dusty NGC 2024, the <a href=https://apod.nasa.gov/apod/ap210417.html>Flame Nebula</a>, just below it.
Completing a study in cosmic contrasts, bluish reflection <a href=https://apod.nasa.gov/apod/ap180329.html>nebula NGC 2023</a> is below the Horsehead itself.
This well-framed telescopic field spans about 3 full moons on the sky.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>馬頭星雲</td><td>Bé-thâu-seng-hûn</td><td>Bé-thâu-sing-hûn</td><td>馬頭星雲</td><td>the Horsehead Nebula</td></tr><tr><td>火舌星雲</td><td>Hóe-chi̍h-seng-hûn</td><td>Hué-tsi̍h-sing-hûn</td><td>火焰星雲</td><td>the Flame Nebula</td></tr><tr><td>火焰星雲</td><td>Hóe-iām-seng-hûn</td><td>Hué-iām-sing-hûn</td><td>火焰星雲</td><td>the Flame Nebula</td></tr><tr><td>Barnard 33</td><td>Barnard saⁿ-cha̍p-saⁿ</td><td>Barnard sann-tsa̍p-sann</td><td>Barnard 33</td><td>Barnard 33</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebula</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>分子雲複合體</td><td>hun-chú-hûn hok-ha̍p-thé</td><td>hun-tsú-hûn hok-ha̍p-thé</td><td>分子雲複合體</td><td>molecular cloud complex</td></tr><tr><td>獵戶座皮帶</td><td>La̍h-hō͘-chō phôe-tòa</td><td>La̍h-hōo-tsō phuê-tuà</td><td>獵戶座腰帶</td><td>Orion's belt</td></tr><tr><td>參宿一</td><td>Chham-siù-it</td><td>Tsham-siù-it</td><td>參宿一</td><td>Alnitak</td></tr><tr><td>NGC 2024</td><td>NGC jī-khòng-jī-sù</td><td>NGC jī-khòng-jī-sù</td><td>NGC 2024</td><td>NGC 2024</td></tr><tr><td>NGC 2023</td><td>NGC jī-khòng-jī-sam</td><td>NGC jī-khòng-jī-sam</td><td>NGC 2023</td><td>NGC 2023</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebula</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221228/>昨昏 ê 圖：Messier 88</a>
</span><span class=post_next><a href=https://apod.tw/daily/20221230/>明仔載 ê 圖：火星 kah 星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>