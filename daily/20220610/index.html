<!doctype html><html lang=en><head><title>ARP 286：室女座三重奏 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Arp 286：室女座三重奏"><meta property="og:description" content="這張彩色 ê 望遠鏡景色是星系三重奏，是一組當 leh 進行交互作用 ê 星系。"><meta property="og:url" content="https://apod.tw/daily/20220610/"><meta property="og:image" content="https://apod.nasa.gov/apod/fap/image/2206/Arp286-202203-CDK24-FLIPL9000-LRGB_NicolasROLLAND_signature_LD1024.jpg"><link rel=canonical href=https://apod.tw/daily/20220610/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. June 2022</p><h1 class=post_title>Arp 286：室女座三重奏</h1><div class=post_body><div class=post_inner><img src=https://apod.nasa.gov/apod/fap/image/2206/Arp286-202203-CDK24-FLIPL9000-LRGB_NicolasROLLAND_signature_LD1024.jpg alt=/home/runner/work/apod-taigi.github.io/apod-taigi.github.io/content/daily/2022/06/20220610.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220610.html>Arp 286: Trio in Virgo</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Nicolas Rolland, Telescope.Live</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5bekpkt01dq01080hnvfp4y height=180 width=500 frameborder=0 scrolling=no></iframe></div><h2 id=漢羅-arp-286室女座三重奏>[漢羅] Arp 286：室女座三重奏</h2><p><a href=https://nicolasillustrations.com/project/arp-286>這張彩色 ê 望遠鏡景色</a> 是星系三重奏，是一組當咧進行交互作用 ê 星系。
In 離咱差不多是 9000 光年遠，tī <a href=http://www.hawastsoc.org/deepsky/vir/index.html>室女座</a> ê 方向遐。
正爿彼兩粒 <a href=https://en.wikipedia.org/wiki/Diffraction_spike>十字型光點</a>，是銀河系 ê 前景星。
In ê 色調 kah 其他星系相-siâng，提醒講咱銀河系 ê 恆星 kah 遙遠 <a href=https://history.aip.org/exhibits/cosmology/ideas/island.htm>島宇宙</a> ê 恆星是差不多仝款。
三重奏主要 ê 成員 NGC 5566 有寬闊 ê 捲螺仔手骨 kah 閘光 ê 塗粉帶。
伊足大--ê，差不多有 15 萬光年遐爾闊。
伊面頂是較細較藍 ê 星系 NGC 5569。
中央附近有第三个星系 NGC 5560。
看會出來伊 kah 較大 ê NGC 5566 有交互作用，已經去予搝甲弄家散宅矣。
這組星系三重奏，嘛去予 Halton Arp 囥入去 伊 tī 1966 年編 ê <a href=http://nedwww.ipac.caltech.edu/level5/Arp/frames.html>Atlas 特殊星系星表</a>，就叫做 Arp 286。
是講，這款 <a href=https://www.nasa.gov/mission_pages/hubble/science/milky-way-collide.html>宇宙中 ê 交互作用</a>，<a href=https://apod.nasa.gov/apod/ap071101.html>咱這馬知影講</a>，這嘛是 <a href=http://arxiv.org/abs/astro-ph/9908269v1>星系演化</a> ê 一部份。</p><h2 id=poj-arp-286-sek-lú-chō-saⁿ-têng-chàu>[POJ] Arp 286: Sek-lú-chō Saⁿ-têng-chàu</h2><p>Chit tiuⁿ chhái-sek ê bōng-oán-kiàⁿ kéng-sek sī seng-hē saⁿ-têng-chàu, sī chi̍t cho͘ tng-leh chìn-hêng kāu-hō͘ chok-iōng ê seng-hē.
In lî lán chha-put-to sī 9000 kng-nî hn̄g, tī Sek-lú-chō ê hong-hiòng hiah.
Chiàⁿ-pêng hit nn̄g lia̍p si̍p-jī-hêng kng-tiám, sī Gîn-hô-hē ê chiân-kéng-chhiⁿ.
In ê sek-tiāu kah kî-tha seng-hē sio-siâng, thê-chhíⁿ kóng lán Gîn-hô-hē ê hêng-chhiⁿ kah iâu-oán tó-ú-tiū ê hêng-chhiⁿ sī chha-put-to kāng-khoán.
Saⁿ-têng-chàu chú-iàu ê sêng-goân NGC 5566 ū khoan-khoah ê kńg-lê-á chhiú-kut kah cha̍h-kng ê thô͘-hún-tòa.
I chiok tōa--ê, chha-put-to ū 15 bān kng-nî hiah-nī khoah.
I bīn-téng sī khah sè khah nâ ê seng-hē NGC 5569.
Tiong-ng hū-kīn ū tē saⁿ ê seng-hē NGC 5560.
Khòaⁿ-ê-chhut-lâi i kah khah tōa ê NGC 5566 ū kau-hō͘-chok-iōng, í-keng khì hō͘ giú kah lōng-ke-sòaⁿ-the̍h ah.
Chit cho͘ seng-hē saⁿ-têng-chàu, mā khì hō͘ Halton Arp khǹg ji̍p-khì i tī 1966 nî pian--ê Atlas Te̍k-sû-seng-hē-seng-pió, to̍h kiò-chò Arp 286.
Sī-kóng, chit-khoán ú-tiū tiong ê kau-hō͘-chok-iōng，lán chit-má chai-iáⁿ kóng, che mā sī seng-hē ián-hòa ê chi̍t-pō͘-hūn.</p><h2 id=kip-arp-286-sik-lú-tsō-sann-tîng-tsàu>[KIP] Arp 286: Sik-lú-tsō Sann-tîng-tsàu</h2><p>Tsit tiunn tshái-sik ê bōng-uán-kiànn kíng-sik sī sing-hē sann-tîng-tsàu, sī tsi̍t tsoo tng-leh tsìn-hîng kāu-hōo tsok-iōng ê sing-hē.
In lî lán tsha-put-to sī 9000 kng-nî hn̄g, tī Sik-lú-tsō ê hong-hiòng hiah.
Tsiànn-pîng hit nn̄g lia̍p si̍p-jī-hîng kng-tiám, sī Gîn-hô-hē ê tsiân-kíng-tshinn.
In ê sik-tiāu kah kî-tha sing-hē sio-siâng, thê-tshínn kóng lán Gîn-hô-hē ê hîng-tshinn kah iâu-uán tó-ú-tiū ê hîng-tshinn sī tsha-put-to kāng-khuán.
Sann-tîng-tsàu tsú-iàu ê sîng-guân NGC 5566 ū khuan-khuah ê kńg-lê-á tshiú-kut kah tsa̍h-kng ê thôo-hún-tuà.
I tsiok tuā--ê, tsha-put-to ū 15 bān kng-nî hiah-nī khuah.
I bīn-tíng sī khah sè khah nâ ê sing-hē NGC 5569.
Tiong-ng hū-kīn ū tē sann ê sing-hē NGC 5560.
Khuànn-ê-tshut-lâi i kah khah tuā ê NGC 5566 ū kau-hōo-tsok-iōng, í-king khì hōo giú kah lōng-ke-suànn-the̍h ah.
Tsit tsoo sing-hē sann-tîng-tsàu, mā khì hōo Halton Arp khǹg ji̍p-khì i tī 1966 nî pian--ê Atlas Ti̍k-sû-sing-hē-sing-pió, to̍h kiò-tsò Arp 286.
Sī-kóng, tsit-khuán ú-tiū tiong ê kau-hōo-tsok-iōng，lán tsit-má tsai-iánn kóng, tse mā sī sing-hē ián-huà ê tsi̍t-pōo-hūn.</p><h2 id=english-arp-286-trio-in-virgo>[English] Arp 286: Trio in Virgo</h2><p><a href=https://nicolasillustrations.com/project/arp-286>This colorful telescopic field</a> of view features a trio of interacting galaxies almost 90 million light-years away, toward the <a href=http://www.hawastsoc.org/deepsky/vir/index.html>constellation Virgo</a>.
On the right two <a href=https://en.wikipedia.org/wiki/Diffraction_spike>spiky</a>, foreground Milky Way stars echo the extragalactic hues, a reminder that stars in our own galaxy are like those in distant <a href=https://history.aip.org/exhibits/cosmology/ideas/island.htm>island universes</a>.
With sweeping spiral arms and obscuring dust lanes, the dominant member of the trio, NGC 5566, is enormous, about 150,000 light-years across.
Just above it lies smaller, bluish NGC 5569.
Near center a third galaxy, NGC 5560, is apparently stretched and distorted by its interaction with massive NGC 5566.
The trio is also included in Halton Arp's 1966 <a href=http://nedwww.ipac.caltech.edu/level5/Arp/frames.html>Atlas of Peculiar Galaxies</a> as Arp 286.
Of course, such <a href=https://www.nasa.gov/mission_pages/hubble/science/milky-way-collide.html>cosmic interactions</a> are now <a href=https://apod.nasa.gov/apod/ap071101.html>appreciated as</a> part of the <a href=http://arxiv.org/abs/astro-ph/9908269v1>evolution of galaxies</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>室女座三重奏</td><td>Sek-lú-chō Saⁿ-têng-chàu</td><td>Sik-lú-tsō Sann-tîng-tsàu</td><td>室女座三重奏</td><td>Virgo Trio</td></tr><tr><td>室女座</td><td>Sek-lú-chō</td><td>Sik-lú-chō</td><td>室女座</td><td>constellation Virgo</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>the Milky Way</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arms</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lanes</td></tr><tr><td>交互作用</td><td>kau-hō͘-chok-iōng</td><td>kau-hōo-tsok-iōng</td><td>交互作用</td><td>interaction</td></tr><tr><td>星系演化</td><td>seng-hē-ián-hòa</td><td>sing-hē-ián-huà</td><td>星系演化</td><td>evolution of galaxies</td></tr><tr><td>Atlas 特殊星系星表</td><td>Atlas Te̍k-sû-seng-hē-seng-pió</td><td>Atlas Ti̍k-sû-sing-hē-sing-pió</td><td>Atlas 特殊星系星表</td><td>Atlas of Peculiar Galaxies</td></tr><tr><td>NGC 5566</td><td>NGC ngó͘-ngó͘-lio̍k-lio̍k</td><td>NGC ngóo-ngóo-lio̍k-lio̍k</td><td>NGC 5566</td><td>NGC 5566</td></tr><tr><td>NGC 5569</td><td>NGC ngó͘-ngó͘-lio̍k-kiú</td><td>NGC ngóo-ngóo-lio̍k-kiú</td><td>NGC 5569</td><td>NGC 5569</td></tr><tr><td>NGC 5560</td><td>NGC ngó͘-ngó͘-lio̍k-khòng</td><td>NGC ngóo-ngóo-lio̍k-khòng</td><td>NGC 5560</td><td>NGC 5560</td></tr><tr><td>Arp 286</td><td>Arp jī-pat-lio̍k</td><td>Arp jī-pat-lio̍k</td><td>Arp 286</td><td>Arp 286</td></tr><tr><td>1966 年</td><td>i̍t-kiú-lio̍k-lio̍k nî</td><td>i̍t-kiú-lio̍k-lio̍k nî</td><td>1966 年</td><td>in 1966</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220609/>昨昏 ê 圖：天鵝座 ê 宇宙雲</a>
</span><span class=post_next><a href=https://apod.tw/daily/20220611/>明仔載 ê 圖：地面 ê 車路 kah 天頂 ê 牛奶路</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>