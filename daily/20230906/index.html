<!doctype html><html lang=en><head><title>Hess 望遠鏡 探索 高能天空 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="HESS 望遠鏡 探索 高能天空"><meta property="og:description" content="In 看起來可能有成現代機器恐龍，毋過 in 其實是監看天空 leh 轉踅 ê 大目睭。"><meta property="og:url" content="https://apod.tw/daily/20230906/"><meta property="og:image" content="https://img.youtube.com/vi/QmCFdFGNwmo/hqdefault.jpg"><meta property="og:video" content="https://www.youtube.com/watch?v=QmCFdFGNwmo"><link rel=canonical href=https://apod.tw/daily/20230906/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. September 2023</p><h1 class=post_title>HESS 望遠鏡 探索 高能天空</h1><div class=post_body><div class=post_inner><div class=video><iframe src=https://youtube.com/embed/QmCFdFGNwmo></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230906.html>HESS Telescopes Explore the High-Energy Sky</a></li><li>影片來源 kah 版權：<a href=https://www.twanight.org/Dai>Jeff Dai</a> (<a href=https://www.twanight.org/>TWAN</a>), <a href=https://www.mpi-hd.mpg.de/hfm/HESS/pages/collaboration/>H.E.S.S. Collaboration</a>; 音樂：<a href=https://ibaotu.com/sucai/1044988.html>Ibaotu catalog number 1044988</a> (Used with permission)</li><li>宇宙遊覽：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clo359jf800ho01vogxtla99t height=180 width=500 frameborder=0 scrolling=no></iframe></div><h2 id=漢羅-hess-望遠鏡-探索-高能天空>[漢羅] HESS 望遠鏡 探索 高能天空</h2><p>In 看起來可能有成現代機器恐龍，毋過 in 其實是 leh 監看天空 會轉踅 ê 大目睭。
<a href=https://www.mpi-hd.mpg.de/hfm/HESS/pages/about/telescopes/>高能立體視野望遠鏡 (H.E.S.S.) 天文台</a> 是一組望遠鏡。
中央 <a href=https://apod.nasa.gov/apod/ap120727.html>較大台彼台</a> 是直徑 28 公尺大，邊仔閣有 4 台直徑 12 公尺大 ê 反射式望遠鏡 踅大台一輾。
In 是設計欲偵測 一款叫做 <a href=https://en.wikipedia.org/wiki/Cherenkov_radiation>Cherenkov 輻射</a> ê 奇怪藍色爍光，這是 <a href=https://en.wikipedia.org/wiki/Charged_particle>紮電粒子</a> tī 空氣內底 走甲比 <a href=https://en.wikipedia.org/wiki/Speed_of_light>光速</a> 較緊，所產生 ê 輻射。
這款光輻射是 ùi 遙遠天體 發--出 ê <a href=https://science.nasa.gov/ems/12_gammarays>gamma 光</a> 挵著 <a href=https://spaceplace.nasa.gov/atmosphere/>地球大氣</a> 內底分子 ê 時陣，造成 ê <a href=https://apod.nasa.gov/apod/ap060814.html>紮電粒子雨</a>。
<a href=https://www.mpi-hd.mpg.de/hfm/HESS/pages/about/>H.E.S.S.</a> 是一台 tùi 宇宙內底 ê 足懸能量 (<a href=https://scienceblogs.com/builtonfacts/2013/11/27/how-often-does-the-sun-emit-1-tev-photons>TeV</a> 遮爾懸) ê 高能光子 較敏感 ê 望遠鏡。
H.E.S.S. 望遠鏡 自 2003 年開始 tī <a href=https://en.wikipedia.org/wiki/Namibia>Namibia 共和國</a> 運作，伊 ê 任務是 揣 <a href=https://www.nasa.gov/audience/forstudents/9-12/features/what-is-dark-matter.html>烏暗物質</a>，<a href=https://ui.adsabs.harvard.edu/abs/2018A%26A...612A...1H/abstract>到今已經揣著超過 50 粒</a> 會發出高能輻射 ê 天體，包括 <a href=https://apod.nasa.gov/apod/ap230601.html>超新星殘骸</a> kah 內底有藏 <a href=https://apod.nasa.gov/htmltest/rjn_bht.html>烏洞</a> ê <a href=https://apod.nasa.gov/apod/ap180729.html>星系核</a>。
相片是 6 月份翕--ê <a href=https://youtu.be/0u9lr1RXpsE>H.E.S.S. 望遠鏡</a> leh 轉踅 kah 觀測夜空 ê <a href=https://youtu.be/xjMtlL1dCeA>縮時攝影影片</a>。
背景是咱 ê <a href=https://apod.nasa.gov/apod/ap180427.html>銀河系</a> kah <a href=https://apod.nasa.gov/apod/ap160725.html>大小麥哲倫星雲</a>，有當時仔閣有踅地球 ê 人造衛星飛過。</p><h2 id=poj-hess-bōng-oán-kiàⁿ-thàm-soh-ko-lêng-thian-khong>[POJ] HESS Bōng-oán-kiàⁿ Thàm-soh Ko-lêng thian-khong</h2><p>In khòaⁿ--khí-lâi khó-lêng ū sêng hiān-tāi ki-khì khióng-liông, m̄-koh in kî-si̍t sī leh kàm-khòaⁿ thian-khong ē tńg-se̍h ê tōa ba̍k-chiu.
Ko-lêng Li̍p-thé Sī-iá Bōng-oán-kiàⁿ (H.E.S.S.) sī chi̍t cho͘ bōng-oán-kiàⁿ.
Tiong-ng khah tōa tâi hit-tâi sī ti̍t-kèng 28 kong-chhioh tōa, piⁿ-á koh-ū 4 tâi ti̍t-kèng 12 kong-chhioh tōa ê hoán-siā-sek bōng-oán-kiàⁿ se̍h tōa tâi chi̍t liàn.
In sī siat-kè beh cheng-chhek chi̍t-khoán kiò-chò Cherenkov hok-siā ê kî-koài nâ-sek sih-kng, che-sī chah-tiān lia̍p-chú tī khong-khì lāi-té cháu-kah pí kng-sok khah-kín, só͘ sán-seng ê hok-siā.
Chit-khoán kng hok-siā sī ùi iâu-oán thian-thé hoat--chhut ê gamma kng lòng-tio̍h tē-kiû tāi-khì lāi-té hun-chú ê sî-chūn, chō-sêng ê chah-tiān lia̍p-chú hō͘.
H.E.S.S. sī chi̍t tâi tùi ú-tiū lāi-té ê chiok koân lêng-liōng (TeV chiah-nī koân) ê ko-lêng kng-chú khah bín-kám ê bōng-oán-kiàⁿ.
H.e.S.S. Bōng-oán-kiàⁿ chū 2003 nî khai-sí tī Namibia kiōng-hô-kok ūn-chok, i ê jīm-bū sī chhōe o͘-àm bu̍t-chit, kàu-taⁿ í-keng chhōe-tio̍h chhiau-kòe 50 lia̍p ē hoat-chhut ko-lêng hok-siā ê thian-thé, pau-koat chhiau-sin-seng chân-hâi kah lāi-té ū chhàng o͘-tōng ê seng-hē-he̍k.
Siòng-phìⁿ sī 6 goe̍h-hūn hip--ê H.E.S.S. Bōng-oán-kiàⁿ leh tńg-se̍h kah koan-chhek iā-khong ê sok-sî liap-iáⁿ iáⁿ-phìⁿ.
Pōe-kéng sī lán ê Gîn-hô-hē kah Tōa Sió Be̍h-tiat-lûn seng-hûn, ū-tang-sî-á koh-ū se̍h Tē-kiû ê jîn-chō ūi-chheⁿ poe--kòe.</p><h2 id=kip-hess-bōng-uán-kiànn-thàm-soh-ko-lîng-thian-khong>[KIP] HESS Bōng-uán-kiànn Thàm-soh Ko-lîng thian-khong</h2><p>In khuànn--khí-lâi khó-lîng ū sîng hiān-tāi ki-khì khióng-liông, m̄-koh in kî-si̍t sī leh kàm-khuànn thian-khong ē tńg-se̍h ê tuā ba̍k-tsiu.
Ko-lîng Li̍p-thé Sī-iá Bōng-uán-kiànn (H.E.S.S.) sī tsi̍t tsoo bōng-uán-kiànn.
Tiong-ng khah tuā tâi hit-tâi sī ti̍t-kìng 28 kong-tshioh tuā, pinn-á koh-ū 4 tâi ti̍t-kìng 12 kong-tshioh tuā ê huán-siā-sik bōng-uán-kiànn se̍h tuā tâi tsi̍t liàn.
In sī siat-kè beh tsing-tshik tsi̍t-khuán kiò-tsò Cherenkov hok-siā ê kî-kuài nâ-sik sih-kng, tse-sī tsah-tiān lia̍p-tsú tī khong-khì lāi-té tsáu-kah pí kng-sok khah-kín, sóo sán-sing ê hok-siā.
Tsit-khuán kng hok-siā sī uì iâu-uán thian-thé huat--tshut ê gamma kng lòng-tio̍h tē-kiû tāi-khì lāi-té hun-tsú ê sî-tsūn, tsō-sîng ê tsah-tiān lia̍p-tsú hōo.
H.E.S.S. sī tsi̍t tâi tuì ú-tiū lāi-té ê tsiok kuân lîng-liōng (TeV tsiah-nī kuân) ê ko-lîng kng-tsú khah bín-kám ê bōng-uán-kiànn.
H.e.S.S. Bōng-uán-kiànn tsū 2003 nî khai-sí tī Namibia kiōng-hô-kok ūn-tsok, i ê jīm-bū sī tshuē oo-àm bu̍t-tsit, kàu-tann í-king tshuē-tio̍h tshiau-kuè 50 lia̍p ē huat-tshut ko-lîng hok-siā ê thian-thé, pau-kuat tshiau-sin-sing tsân-hâi kah lāi-té ū tshàng oo-tōng ê sing-hē-hi̍k.
Siòng-phìnn sī 6 gue̍h-hūn hip--ê H.E.S.S. Bōng-uán-kiànn leh tńg-se̍h kah kuan-tshik iā-khong ê sok-sî liap-iánn iánn-phìnn.
Puē-kíng sī lán ê Gîn-hô-hē kah Tuā Sió Be̍h-tiat-lûn sing-hûn, ū-tang-sî-á koh-ū se̍h Tē-kiû ê jîn-tsō uī-tshenn pue--kuè.</p><h2 id=english-hess-telescopes-explore-the-high-energy-sky>[English] HESS Telescopes Explore the High-Energy Sky</h2><p>They may look like modern mechanical dinosaurs, but they are enormous swiveling eyes that watch the sky.
The <a href=https://www.mpi-hd.mpg.de/hfm/HESS/pages/about/telescopes/>High Energy Stereoscopic System (H.E.S.S.) Observatory</a> is composed of four 12-meter reflecting-mirror telescopes surrounding a <a href=https://apod.nasa.gov/apod/ap120727.html>larger telescope</a> housing a 28-meter mirror.
They are designed to detect strange flickers of blue light -- <a href=https://en.wikipedia.org/wiki/Cherenkov_radiation>Cherenkov radiation</a> --emitted when <a href=https://en.wikipedia.org/wiki/Charged_particle>charged particles</a> move slightly faster than the <a href=https://en.wikipedia.org/wiki/Speed_of_light>speed of light</a> in air.
This light is emitted when a <a href=https://science.nasa.gov/ems/12_gammarays>gamma ray</a> from a distant source strikes a molecule in <a href=https://spaceplace.nasa.gov/atmosphere/>Earth's atmosphere</a> and starts a <a href=https://apod.nasa.gov/apod/ap060814.html>charged-particle shower</a>.
<a href=https://www.mpi-hd.mpg.de/hfm/HESS/pages/about/>H.E.S.S.</a> is sensitive to some of the highest energy photons <a href=https://scienceblogs.com/builtonfacts/2013/11/27/how-often-does-the-sun-emit-1-tev-photons>TeV</a> crossing the universe.
Operating since 2003 in <a href=https://en.wikipedia.org/wiki/Namibia>Namibia</a>, H.E.S.S.
has searched for <a href=https://www.nasa.gov/audience/forstudents/9-12/features/what-is-dark-matter.html>dark matter</a> and has <a href=https://ui.adsabs.harvard.edu/abs/2018A%26A...612A...1H/abstract>discovered over 50 sources</a> emitting high energy radiation including <a href=https://apod.nasa.gov/apod/ap230601.html>supernova remnants</a> and the <a href=https://apod.nasa.gov/apod/ap180729.html>centers of galaxies</a> that contain supermassive <a href=https://apod.nasa.gov/htmltest/rjn_bht.html>black holes</a>.
Pictured in June, <a href=https://youtu.be/0u9lr1RXpsE>H.E.S.S. telescopes</a> swivel and stare in <a href=https://youtu.be/xjMtlL1dCeA>time-lapse sequences</a> shot in front of our <a href=https://apod.nasa.gov/apod/ap180427.html>Milky Way Galaxy</a> and the <a href=https://apod.nasa.gov/apod/ap160725.html>Magellanic Clouds</a> -- as the occasional Earth-orbiting satellite zips by.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>高能立體視野望遠鏡</td><td>Ko-lêng Li̍p-thé Sī-iá Bōng-oán-kiàⁿ</td><td>Ko-lîng Li̍p-thé Sī-iá Bōng-uán-kiànn</td><td>高能立體視野望遠鏡</td><td>High Energy Stereoscopic System (H.E.S.S.)</td></tr><tr><td>Cherenkov 輻射</td><td>Cherenkov hok-siā</td><td>Cherenkov hok-siā</td><td>切倫科夫輻射</td><td>Cherenkov radiation</td></tr><tr><td>紮電粒子</td><td>chah-tiān lia̍p-chú</td><td>tsah-tiān lia̍p-tsú</td><td>帶電粒子</td><td>charged particles</td></tr><tr><td>紮電粒子雨</td><td>chah-tiān lia̍p-chú-hō͘</td><td>tsah-tiān lia̍p-tsú-hōo</td><td>帶電粒子簇射</td><td>charged-particle shower</td></tr><tr><td>反射式望遠鏡</td><td>hoán-siā-sek</td><td>huán-siā-sik</td><td>反射式望遠鏡</td><td>reflection telescope</td></tr><tr><td>烏暗物質</td><td>o͘-àm bu̍t-chit</td><td>oo-àm bu̍t-tsit</td><td>暗物質</td><td>dark matter</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnants</td></tr><tr><td>烏洞</td><td>o͘-tōng</td><td>oo-tōng</td><td>黑洞</td><td>black hole</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic nucleus</td></tr><tr><td>縮時攝影</td><td>sok-sî liap-iáⁿ</td><td>sok-sî liap-iánn</td><td>縮時攝影</td><td>time-lapse</td></tr><tr><td>大小麥哲倫星雲</td><td>Tōa Sió Be̍h-tiat-lûn Seng-hûn</td><td>Tuā Sió Be̍h-tiat-lûn Sing-hûn</td><td>大小麥哲倫星雲</td><td>Magellanic Clouds</td></tr><tr><td>gamma 光</td><td>gamma kng</td><td>gamma kng</td><td>伽馬射線</td><td>gamma ray</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230905/>昨昏 ê 圖：Syracuse 市 後壁 ê 超級藍月</a>
</span><span class=post_next><a href=https://apod.tw/daily/20230907/>明仔載 ê 圖：大麥哲倫星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>