<!doctype html><html lang=en><head><title>出現多重青爍現象 ê 日落 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="出現多重青爍現象 ê 日落"><meta property="og:description" content="日落 ê 青爍實在是真罕得看著。足濟太陽觀測者若是有看著，會感覺足驕傲--ê。"><meta property="og:url" content="https://apod.tw/daily/20230328/"><meta property="og:image" content="https://apod.nasa.gov/apod/image/2303/GreenFlashesB_Slovinsky_960.jpg"><link rel=canonical href=https://apod.tw/daily/20230328/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. March 2023</p><h1 class=post_title>出現多重青爍現象 ê 日落</h1><div class=post_body><div class=post_inner><img src=https://apod.nasa.gov/apod/image/2303/GreenFlashesB_Slovinsky_960.jpg alt=/home/runner/work/apod-taigi.github.io/apod-taigi.github.io/content/daily/2023/03/20230328.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230328.html>A Multiple Green Flash Sunset</a></li><li>影像來源 kah 版權：<a href=https://slovinsky.art/en/homeen/#about>T. Slovinský</a> & <a href=https://www.petrhoralek.com/#about-1>P. Horálek</a> (<a href=https://www.slu.cz/phys/en/>IoP Opava</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clhc8b0h60kd401tb8nv16c54 height=180 width=500 frameborder=0 scrolling=no></iframe></div><h2 id=漢羅-出現多重青爍現象-ê-日落>[漢羅] 出現多重青爍現象 ê 日落</h2><p>是哩！毋知你看過 ê 青爍現象敢有親像按呢生？
日落 ê <a href=https://apod.nasa.gov/apod/ap200530.html>青爍</a> 實在是真罕得看--著。
足濟太陽觀測者若是有看--著，會感覺足驕傲--ê。
<a href=https://aty.sdsu.edu/index.html>青爍</a> 以前去 hŏng 認為講是 <a href=https://aty.sdsu.edu/bibliog/fallacies.html>無影</a>。
這馬咱知影講，伊是地球大氣層同齊出現 <a href=https://en.wikipedia.org/wiki/Prism_(optics)>稜鏡</a> kah 透鏡性質 ê 時陣，產生 ê 現象。
無仝 <a href=https://www.nasa.gov/mission_pages/sunearth/science/atmosphere-layers2.html>大氣層</a> 會因為海拔懸低無仝，對 <a href=https://apod.nasa.gov/apod/ap211110.html>太陽頭頂</a> ê 光產生無仝 <a href=https://en.wikipedia.org/wiki/Refraction#/media/File:Refraction_photo.png>屈折</a>，造成色散，變做兩个影像。
若是萬事攏順利，這个現象閣會放大，咱就會 tī 太陽消失進前，看著 <a href=https://apod.nasa.gov/apod/ap150908.html>薄縭絲、白殕色 ê 光逝</a> 轉做 青色 ê 光。
是講，<a href=https://slovinsky.art/en/2023/03/23/a-weird-sunset-over-the-pacific-rare-multiple-green-flashes/>這張相片</a> 是閣較罕得看--著 ê 日落。
這張相片是 四月 ê 其中一工 tī <a href=https://en.wikipedia.org/wiki/Chile>智利</a> ê 懸海拔 <a href=https://noirlab.edu/public/programs/ctio/>Tololo 山美洲洲際天文台</a> 翕--ê。
In 翕著大氣層後壁 ê 日頭欲落去矣。
日頭頂懸有翕著 <a href=https://en.wikipedia.org/wiki/Inversion_(meteorology)>幾若重</a> ê 溫度層，產生幾若个<a href=https://solarsystem.nasa.gov/solar-system/sun/in-depth/>太陽</a> ê 幻影圖。
Tī 這个時間這个地點，有幾若層同齊產生 <a href=https://apod.nasa.gov/apod/ap211005.html>青爍</a> 現象。
這个多重青爍現象去予 <a href="https://media.istockphoto.com/id/1235390630/photo/dog-and-cat-together.jpg?s=612x612&amp;w=0&amp;k=20&amp;c=Zbrpepdqrxjeoq-MraVIEmRV9QMnOukoxGf6t_JsDO0=">兩位掣一趒 ê 天文攝影師</a> 翕著了後兩秒鐘，日頭就沉落去雲內矣。</p><h2 id=poj-chhut-hiān-to-têng-chheⁿ-sih-hiān-siōng-ê-jit-loh>[POJ] Chhut-hiān To-têng Chheⁿ-sih hiān-siōng ê Ji̍t-lo̍h</h2><p>Sī--lih! M̄-chai lí khòaⁿ-kòe ê chheⁿ-sih hiān-siōng kám ū chhiⁿ-chhiūⁿ án-ni seⁿ?
Ji̍t-lo̍h ê chheⁿ-sih si̍t-chāi sī chin hán-tit khòaⁿ--tio̍h.
Chiok chōe Thài-iông koan-chhek-chiá nā-sī ū khòaⁿ--tio̍h, ē kám-kak chiok kiau-ngō͘--ê.
Chheⁿ-sih í-chêng khì hŏng jīn-ûi sī bô-iáⁿ.
Chit-má lán chai-iáⁿ kóng, i sī Tē-kiû tāi-khì-chân tâng-chê chhut-hiān lêng-kiàⁿ kah thàu-kiàⁿ sèng-chit ê sî-chūn, sán-seng ê hiān-siōng.
Bô-kâng tāi-khì-chân ē in-ūi hái-poa̍t koân-kē bô-kâng, tùi Thài-iông thâu-téng ê kng sán-seng bô-kâng khut-chiat, chō-sêng sàn-siā, piàn-chò nn̄g ê iáⁿ-siōng.
Nā-sī bān-sū lóng sūn-lī, chit-ê hiān-siōng koh ē hòng-tōa, lán to̍h tī Thài-iông siau-sit chìn-chêng, khòaⁿ-tio̍h po̍h-li-si, peh-phú-sek ê kng-chōa choán-chò chheⁿ-sek ê kng.
Sī kóng, chit-tiuⁿ siòng-phìⁿ sī koh khah hán-tit khòaⁿ--tio̍h ê ji̍t-lo̍h.
Chit-tiuⁿ siòng-phìⁿ sī sì goe̍h ê kî-tiong chi̍t kang tī Tì-lī ê koân hái-poa̍t Tololo soaⁿ Bí-chiu Chiu-chè Thian-bûn-tâi hip--ê.
In hip-tio̍h tāi-khì-chân āu-piah ê ji̍t-thâu beh lo̍h-khì--ah.
Ji̍t-thâu téng-koân ū hip-tio̍h kúi-ā têng ê un-tō͘-chân, sán-seng kúi-ā-ê Thài-iông ê hoàn-iáⁿ-tô͘.
Tī chit-ê sî-kan chit-ê tē-tiám, ū kúi-ā-chân tâng-chê sán-seng chheⁿ-sih hiān-siōng.
Chit-ê to-têng-chheⁿ-sih hiān-siōng khì hō͘ nn̄g ūi chhoah-chi̍t-tiô ê thian-bûn liap-iáⁿ-su hip-tio̍h liáu-āu nn̄g bió-cheng, ji̍t-thâu to̍h tîm-lo̍h-khì hûn lāi-té--ah.</p><h2 id=kip-tshut-hiān-to-tîng-tshenn-sih-hiān-siōng-ê-jit-loh>[KIP] Tshut-hiān To-tîng Tshenn-sih hiān-siōng ê Ji̍t-lo̍h</h2><p>Sī--lih! M̄-tsai lí khuànn-kuè ê tshenn-sih hiān-siōng kám ū tshinn-tshiūnn án-ni senn?
Ji̍t-lo̍h ê tshenn-sih si̍t-tsāi sī tsin hán-tit khuànn--tio̍h.
Tsiok tsuē Thài-iông kuan-tshik-tsiá nā-sī ū khuànn--tio̍h, ē kám-kak tsiok kiau-ngōo--ê.
Tshenn-sih í-tsîng khì hŏng jīn-uî sī bô-iánn.
Tsit-má lán tsai-iánn kóng, i sī Tē-kiû tāi-khì-tsân tâng-tsê tshut-hiān lîng-kiànn kah thàu-kiànn sìng-tsit ê sî-tsūn, sán-sing ê hiān-siōng.
Bô-kâng tāi-khì-tsân ē in-uī hái-pua̍t kuân-kē bô-kâng, tuì Thài-iông thâu-tíng ê kng sán-sing bô-kâng khut-tsiat, tsō-sîng sàn-siā, piàn-tsò nn̄g ê iánn-siōng.
Nā-sī bān-sū lóng sūn-lī, tsit-ê hiān-siōng koh ē hòng-tuā, lán to̍h tī Thài-iông siau-sit tsìn-tsîng, khuànn-tio̍h po̍h-li-si, peh-phú-sik ê kng-tsuā tsuán-tsò tshenn-sik ê kng.
Sī kóng, tsit-tiunn siòng-phìnn sī koh khah hán-tit khuànn--tio̍h ê ji̍t-lo̍h.
Tsit-tiunn siòng-phìnn sī sì gue̍h ê kî-tiong tsi̍t kang tī Tì-lī ê kuân hái-pua̍t Tololo suann Bí-tsiu Tsiu-tsè Thian-bûn-tâi hip--ê.
In hip-tio̍h tāi-khì-tsân āu-piah ê ji̍t-thâu beh lo̍h-khì--ah.
Ji̍t-thâu tíng-kuân ū hip-tio̍h kuí-ā tîng ê un-tōo-tsân, sán-sing kuí-ā-ê Thài-iông ê huàn-iánn-tôo.
Tī tsit-ê sî-kan tsit-ê tē-tiám, ū kuí-ā-tsân tâng-tsê sán-sing tshenn-sih hiān-siōng.
Tsit-ê to-tîng-tshenn-sih hiān-siōng khì hōo nn̄g uī tshuah-tsi̍t-tiô ê thian-bûn liap-iánn-su hip-tio̍h liáu-āu nn̄g bió-tsing, ji̍t-thâu to̍h tîm-lo̍h-khì hûn lāi-té--ah.</p><h2 id=english-a-multiple-green-flash-sunset>[English] A Multiple Green Flash Sunset</h2><p>Yes, but can your green flash do this?
A <a href=https://apod.nasa.gov/apod/ap200530.html>green flash</a> at sunset is a rare event that many Sun watchers pride themselves on having seen.
Once thought to be a <a href=https://aty.sdsu.edu/bibliog/fallacies.html>myth</a>, a <a href=https://aty.sdsu.edu/index.html>green flash</a> is now understood to occur when the Earth's atmosphere acts like both a <a href=https://en.wikipedia.org/wiki/Prism_(optics)>prism</a> and a lens.
Different <a href=https://www.nasa.gov/mission_pages/sunearth/science/atmosphere-layers2.html>atmospheric layers</a> create altitude-variable <a href=https://en.wikipedia.org/wiki/Refraction#/media/File:Refraction_photo.png>refraction</a> that takes light from the <a href=https://apod.nasa.gov/apod/ap211110.html>top of the Sun</a> and disperses its colors, creates two images, and magnifies it in just the right way to make a <a href=https://apod.nasa.gov/apod/ap150908.html>thin sliver</a> appear green just before it disappears.
<a href=https://slovinsky.art/en/2023/03/23/a-weird-sunset-over-the-pacific-rare-multiple-green-flashes/>Pictured</a>, though, is an even more unusual sunset.
From the high-altitude <a href=https://noirlab.edu/public/programs/ctio/>Cerro Tololo Inter-American Observatory</a> in <a href=https://en.wikipedia.org/wiki/Chile>Chile</a> one day last April, the Sun was captured setting beyond an atmosphere with <a href=https://en.wikipedia.org/wiki/Inversion_(meteorology)>multiple</a> distinct thermal layers, creating several mock images of the <a href=https://solarsystem.nasa.gov/solar-system/sun/in-depth/>Sun</a>. This time and from this location, many of those layers produced a <a href=https://apod.nasa.gov/apod/ap211005.html>green flash</a> simultaneously.
Just seconds after this multiple-green-flash event was caught by <a href="https://media.istockphoto.com/id/1235390630/photo/dog-and-cat-together.jpg?s=612x612&amp;w=0&amp;k=20&amp;c=Zbrpepdqrxjeoq-MraVIEmRV9QMnOukoxGf6t_JsDO0=">two well-surprised astrophotographers</a>, the Sun set below the clouds.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>青爍</td><td>chheⁿ-sih</td><td>tshenn-sih</td><td>綠閃</td><td>green flash</td></tr><tr><td>稜鏡</td><td>lêng-kiàⁿ</td><td>lîng-kiànn</td><td>稜鏡</td><td>prism</td></tr><tr><td>透鏡</td><td>thàu-kiàⁿ</td><td>thàu-kiànn</td><td>透鏡</td><td>lens</td></tr><tr><td>屈折</td><td>khut-chiat</td><td>khut-tsiat</td><td>折射</td><td>refraction</td></tr><tr><td>色散</td><td>sek-sàn</td><td>sik-sàn</td><td>色散</td><td>disperse</td></tr><tr><td>幻影圖</td><td>hoàn-iáⁿ-tô͘</td><td>huàn-iánn-tôo</td><td>幻影圖</td><td>mock image</td></tr><tr><td>溫度層</td><td>un-tō͘-chân</td><td>un-tōo-tsân</td><td>熱分層</td><td>thermal layer</td></tr><tr><td>Tololo 山美洲洲際天文台</td><td>Tololo soaⁿ Bí-chiu Chiu-chè Thian-bûn-tâi</td><td>Tololo suann Bí-tsiu Tsiu-tsè Thian-bûn-tâi</td><td>托洛洛山美洲洲際天文台</td><td>Cerro Tololo Inter-American Observatory</td></tr><tr><td>多重</td><td>to-têng</td><td>to-tîng</td><td>多重</td><td>multiple</td></tr><tr><td>多重青爍</td><td>to-têng-chheⁿ-sih</td><td>to-tîng-tshenn-sih</td><td>多重綠閃</td><td>multiple-green-flash</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230327/>昨昏 ê 圖：北極岩石陣 天頂 ê 極光</a>
</span><span class=post_next><a href=https://apod.tw/daily/20230329/>明仔載 ê 圖：Sh2-308：海豬仔形 ê 恆星氣泡</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>