<!doctype html><html lang=en><head><title>聖誕彗星 ê 尾溜 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="聖誕彗星 ê 尾溜"><meta property="og:description" content="這个彗星是 12 月 21 tī Namibia 共和國 烏-mì-mà ê 夜空翕著 ê。這粒彗星叫做 Leonard 彗星 (C/2021 A1)，是今年上光 ê 彗星。"><meta property="og:url" content="https://apod.tw/daily/20211225/"><meta property="og:image" content="https://apod.nasa.gov/apod/fap/image/2112/C2021A1_211221_1024.jpg"><link rel=canonical href=https://apod.tw/daily/20211225/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. December 2021</p><h1 class=post_title>聖誕彗星 ê 尾溜</h1><div class=post_body><div class=post_inner><img src=https://apod.nasa.gov/apod/fap/image/2112/C2021A1_211221_1024.jpg alt=/home/runner/work/apod-taigi.github.io/apod-taigi.github.io/content/daily/2021/12/20211225.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211225.html>The Tail of a Christmas Comet</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Rolando Ligustri (<a href=http://cara.uai.it/>CARA Project</a>, <a href=http://www.castfvg.it/>CAST</a>) and Lukas Demetz</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckykcmqijl58x0882hc2gktwn height=180 width=500 frameborder=0 scrolling=no></iframe></div><h2 id=漢羅-聖誕彗星-ê-尾溜>[漢羅] 聖誕彗星 ê 尾溜</h2><p>這粒彗星是 12 月 21 tī Namibia 共和國 烏-mì-mà ê 夜空翕著 ê。
<a href=https://solarsystem.nasa.gov/asteroids-comets-and-meteors/comets/overview/>伊 ê 尾溜</a> 迒過望遠鏡視野 ê 三度闊。
這粒彗星叫做 <a href=https://earthsky.org/astronomy-essentials/comet-leonard-might-become-2021s-brightest-2022/>Leonard 彗星</a> (C/2021 A1)，是今年上光 ê 彗星。
幾若工前伊 ê 光度衝足懸 ê，用目睭直接看 to̍h 看會著。
你若是用雙筒望遠鏡來 kā 看，會當看著較大丸，按呢會較好揣。
日頭落山了後，你會當 tī 西爿地平線遐揣著。
這張清楚 ê 影像展示足濟細節 ê。
有青色 ê 彗鬚，閣有 kah 太陽風 ê 磁場產生 <a href=https://stereo.gsfc.nasa.gov/news/cometleonard.shtml>交互作用</a> ê <a href=https://astronomy.swin.edu.au/cosmos/c/Cometary+Gas+Tail>離子彗尾</a>。
Leonard 彗星 tī 12 月 12 ê 時陣倚地球上近， tī 12 月 18 ê 時陣倚金星上近。
紲落來，Leonard 彗星會行 tùi 近日點去，伊會 tī 明年 1 月 3 號倚太陽上近。
因為 <a href=https://www.planetary.org/articles/how-to-see-comet-leonard>Leonard 彗星</a> tī 12 月下旬 日頭落山了後 ê 暗暝 <a href=https://apod.tw/daily/20211223/>出現</a>，所以伊這馬煞變做 2021 年 ê 聖誕彗星矣！</p><h2 id=poj-sèng-tàn-hui-chhiⁿ-ê-bóe-liu>[POJ] Sèng-tàn-hui-chhiⁿ ê bóe-liu</h2><p>Chit-lia̍p hui-chhiⁿ sī cha̍p-jī goe̍h jī-it tī Namibia kiōng-hô-kok o͘-mì-mà ê iā-khong hip-tio̍h ê.
I ê bóe-liu hāⁿ kòe bōng-oán-kiàⁿ sī-iá ê saⁿ tō͘ khoah.
Chit-lia̍p hui-chhiⁿ kiò-chòe Leonard hui-chhiⁿ (C/jī-khòng-jī-it A-one), sī kin-nî siōng-kng ê hui-chhiⁿ.
Kúi-ā-kang-chêng i ê kng-tō͘ chhèng chiok-koân ê, iōng ba̍k-chiu ti̍t-chiap khòaⁿ to̍h khòaⁿ-ē-tio̍h.
Lí nā-sī iōng siang-tâng-bōng-oán-kiàⁿ lâi kā khòaⁿ, ē-tàng khòaⁿ-tio̍h khah tōa-oân, án-ni ē khah-hó chhōe.
Ji̍t-thâu lo̍h-soaⁿ liáu-āu, lí ē-tàng tī sai-pêng tē-pêng-sòaⁿ hiah chhōe-toih.
Chit-tiuⁿ chheng-chhó͘ ê iáⁿ-siōng tiān-sī chiok-chōe sè-chiat ê。
Ū chhiⁿ-sek ê hūi-chhiu, koh-ū kah Thài-iông-hong ê chû-tiûⁿ sán-seng kau-hō͘-chok-iōng ê lî-chú hūi-bóe.
Leonard hui-chhiⁿ tī cha̍p-jī goe̍h cha̍p-jī ê sî-chūn óa Tē-kiû siōng-kīn, tī cha̍p-jī goe̍h cha̍p-poeh ê sî-chūn óa Kim-chhiⁿ siōng-kīn.
Sòa-lo̍h-lâi, Leonard hui-chhiⁿ ē kiâⁿ tùi kīn-ji̍t-tiám khì, i ē tī môa-nî i̍t goe̍h saⁿ hō óa Thài-iông siōng-kīn.
In-ūi Leonard hui-chhiⁿ tī cha̍p-jī goe̍h hā-sûn ji̍t-thâu lo̍h-soaⁿ liáu-āu ê àm-mî chhut-hiān, só͘-í i chit-má soah piàn-chò jī-khòng-jī-it nî ê Sèng-tàn-hui-chhiⁿ ah!</p><h2 id=kip-sìng-tàn-hui-tshinn-ê-bué-liu>[KIP] Sìng-tàn-hui-tshinn ê bué-liu</h2><p>Tsit-lia̍p hui-tshinn sī tsa̍p-jī gue̍h jī-it tī Namibia kiōng-hô-kok oo-mì-mà ê iā-khong hip-tio̍h ê.
I ê bué-liu hānn kuè bōng-uán-kiànn sī-iá ê sann tōo khuah.
Tsit-lia̍p hui-tshinn kiò-tsuè Leonard hui-tshinn (C/jī-khòng-jī-it A-one), sī kin-nî siōng-kng ê hui-tshinn.
Kuí-ā-kang-tsîng i ê kng-tōo tshìng tsiok-kuân ê, iōng ba̍k-tsiu ti̍t-tsiap khuànn to̍h khuànn-ē-tio̍h.
Lí nā-sī iōng siang-tâng-bōng-uán-kiànn lâi kā khuànn, ē-tàng khuànn-tio̍h khah tuā-uân, án-ni ē khah-hó tshuē.
Ji̍t-thâu lo̍h-suann liáu-āu, lí ē-tàng tī sai-pîng tē-pîng-suànn hiah tshuē-toih.
Tsit-tiunn tshing-tshóo ê iánn-siōng tiān-sī tsiok-tsuē sè-tsiat ê。
Ū tshinn-sik ê huī-tshiu, koh-ū kah Thài-iông-hong ê tsû-tiûnn sán-sing kau-hōo-tsok-iōng ê lî-tsú huī-bué.
Leonard hui-tshinn tī tsa̍p-jī gue̍h tsa̍p-jī ê sî-tsūn uá Tē-kiû siōng-kīn, tī tsa̍p-jī gue̍h tsa̍p-pueh ê sî-tsūn uá Kim-tshinn siōng-kīn.
Suà-lo̍h-lâi, Leonard hui-tshinn ē kiânn tuì kīn-ji̍t-tiám khì, i ē tī muâ-nî i̍t gue̍h sann hō uá Thài-iông siōng-kīn.
In-uī Leonard hui-tshinn tī tsa̍p-jī gue̍h hā-sûn ji̍t-thâu lo̍h-suann liáu-āu ê àm-mî tshut-hiān, sóo-í i tsit-má suah piàn-tsò jī-khòng-jī-it nî ê Sìng-tàn-hui-tshinn ah!</p><h2 id=english-the-tail-of-a-christmas-comet>[English] The Tail of a Christmas Comet</h2><p><a href=https://solarsystem.nasa.gov/asteroids-comets-and-meteors/comets/overview/>The tail of a comet</a> streams across this three degree wide telescopic field of view captured under dark Namibian skies on December 21.
In outburst only a few days ago and just reaching naked eye visibility <a href=https://earthsky.org/astronomy-essentials/comet-leonard-might-become-2021s-brightest-2022/>Comet Leonard</a> (C/2021 A1) is this year's brightest comet.
Binoculars will make the diffuse comet easier to spot though, close to the western horizon after sunset.
Details revealed in the sharp image show the comet's coma with a greenish tinge, and <a href=https://stereo.gsfc.nasa.gov/news/cometleonard.shtml>follow the interaction</a> of the comet's <a href=https://astronomy.swin.edu.au/cosmos/c/Cometary+Gas+Tail>ion tail</a> with magnetic fields in the solar wind.
After passing closest to Earth on December 12 and Venus on December 18, Comet Leonard is heading toward perihelion, its closest approach to the Sun on January 3rd.
[Appearing in][Appearing in] late December's beautiful evening skies after sunset, <a href=https://www.planetary.org/articles/how-to-see-comet-leonard>Comet Leonard</a> has also become known as 2021's Christmas Comet.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>聖誕彗星</td><td>Sèng-tàn-hui-chhiⁿ</td><td>Sìng-tàn-hui-tshinn</td><td>聖誕彗星</td><td>Christmas Comet</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>comet's coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>衝</td><td>chhèng</td><td>tshìng</td><td>衝</td><td>outburst</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>太陽風</td><td>Thài-iông-hong</td><td>Thài-iông-hong</td><td>太陽風</td><td>solar wind</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>交互作用</td><td>kāu-hō͘-chok-iōng</td><td>kāu-hōo-tsok-iōng</td><td>交互作用</td><td>interaction</td></tr><tr><td>下旬</td><td>hā-sûn</td><td>hā-sûn</td><td>下旬</td><td>late third of the month</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211224/>昨昏 ê 圖：M1：毛蟹星雲</a>
</span><span class=post_next><a href=https://apod.tw/daily/20211226/>明仔載 ê 圖：地球頭頂 ê JWST 太空望遠鏡</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>