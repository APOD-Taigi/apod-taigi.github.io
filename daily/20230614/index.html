<!doctype html><html lang=en><head><title>鯊魚星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="鯊魚星雲"><meta property="og:description" content="地球無任何一个海洋比這个鯊魚星雲閣較大。是講，這隻食肉--ê 幻影 袂造成危險，因為伊是星際氣體 kah 塗粉組成--ê。"><meta property="og:url" content="https://apod.tw/daily/20230614/"><meta property="og:image" content="https://apod.nasa.gov/apod/fap/image/2306/Shark_Kennedy_960.jpg"><link rel=canonical href=https://apod.tw/daily/20230614/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. June 2023</p><h1 class=post_title>鯊魚星雲</h1><div class=post_body><div class=post_inner><img src=https://apod.nasa.gov/apod/fap/image/2306/Shark_Kennedy_960.jpg alt=/home/runner/work/apod-taigi.github.io/apod-taigi.github.io/content/daily/2023/06/20230614.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230614.html>The Shark Nebula</a></li><li>影像來源 kah 版權：<a href=https://www.instagram.com/occupyspacecreations/>Stephen Kennedy</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cljydh8tk024001tcg5f62dnh height=180 width=500 frameborder=0 scrolling=no></iframe></div><h2 id=漢羅-鯊魚星雲>[漢羅] 鯊魚星雲</h2><p>地球無任何一个海洋比這个鯊魚星雲閣較大。
是講，這隻 <a href=https://oceantoday.noaa.gov/endoceansharks/>食肉--ê</a> 幻影 袂造成危險，因為伊是星際氣體 kah <a href=http://apod.nasa.gov/apod/ap030706.html>塗粉</a> 組成--ê。
親像 <a href=https://www.instagram.com/p/CskcSjVsGKH/>這款</a> 烏暗塗粉，看起來敢若是大管薰 ê 煙，是 tī 大質量 <a href=https://science.nasa.gov/astrophysics/focus-areas/how-do-stars-form-and-evolve>恆星</a> ê 低溫大氣內底 <a href=https://en.wikipedia.org/wiki/Cosmic_dust#Dust_grain_formation>製造</a> 出來--ê。
大質量恆星 ê 氣體去予擲出去了後，<a href="https://www.youtube.com/watch?v=YbdwTwB8jtc">重力會重新閣 kā in 搝做伙</a>。
紲落來，in 會 kā in ê 高能光 kah 高速 <a href=https://apod.nasa.gov/apod/ap000318.html>恆星風</a> 當做雕刻 ê 家私，kā 生 in ê 雲 <a href=https://apod.nasa.gov/apod/p221020.html>雕出 複雜 ê 結構</a>。
In 產生 ê 熱能，會 kā 較厚 ê <a href=https://apod.nasa.gov/apod/ap230129.html>分子雲</a> 蒸發，kā 四箍圍仔 ê 水素氣體 解體，發出紅光。
Tī 這寡 <a href=https://apod.nasa.gov/apod/ap141008.html>大型雲</a> leh 散去 ê 過程中，咱人類就會當開始 <a href=https://apod.nasa.gov/apod/ap120124.html>想像</a>，看 in ê 形體 是毋是 kah <a href=https://en.wikipedia.org/wiki/Pareidolia>一寡咱定定看會著 ê 物件</a> 有相-siâng。
這 kah 咱 leh 看咱地球 ê 雲仝款，毋過地球 ê <a href=https://cloudappreciationsociety.org/>雲是水組成--ê</a>。
<a href=https://www.galactic-hunter.com/post/the-shark-nebula>鯊魚星雲</a> 才 15 光年大爾爾，就 tī Aethiopia 王 ê 星座（<a href=https://en.wikipedia.org/wiki/Cepheus_(constellation)>仙王座</a>）ê 方向 650 <a href=https://spaceplace.nasa.gov/light-year/>光年</a> 遠 ê 所在。
伊內底閣包括 <a href=https://apod.nasa.gov/apod/image/1509/shark_toet_1000_anno.jpg>一寡較細 ê 塗粉星雲</a>，像 烏暗星雲 Lynds 1235、Van den Bergh 149 kah 150 等等。</p><h2 id=poj-soa-hî-seng-hûn>[POJ] Soa-hî-seng-hûn</h2><p>Tē-kiû bô jīm-hô chi̍t-ê hái-iûⁿ pí chit-ê Soa-hî-seng-hûn koh-khah tōa.
Sī-kóng, chit-chiah chia̍h-bah--ê hoàn-iáⁿ bē chō-sêng hûi-hiám, in-ūi i sī seng-chè-khì-thé kah thô͘-hún cho͘-sêng--ê.
Chhin-chhiūⁿ chit-khoán o͘-àm thô͘-hún, khòaⁿ--khí-lâi káⁿ-ná sī tōa-kóng-hun ê ian, sī tī tōa-chit-liōng hêng-chheⁿ ê kē-un tāi-khùi lāi-té chè-chō--chhut-lâi--ê.
Tōa-chit-liōng hêng-chheⁿ ê khì-thé khì hō͘ tàn--chhut-khì liáu-āu, tāng-le̍k ē tiông-sin koh kā in giú chò-hóe.
Sòa-lo̍h-lâi, in ē kā in ê ko-lêng-kng kah ko-sok hêng-chheⁿ-hong tòng-chò tiau-khek ê ke-si, kā seⁿ in ê hûn tiau chhut ho̍k-cha̍p ê kiat-kò͘.
In sán-seng ê jia̍t-lêng, ē kā khah kāu ê hun-chú-hûn cheng-hoat, kā sì-kho͘-ûi-á ê chúi-sò͘ khì-thé kái-thé, hoat-chhut âng-kng.
Tī chit-kóa tōa-hêng-hûn leh sòaⁿ--khì ê kòe-têng tiong, lán jîn-lūi tō ē-tàng khai-sí sióng-siōng, khòaⁿ in ê hêng-thé sī-m̄-sī kah chi̍t-kóa lán tiāⁿ-tiāⁿ khòaⁿ-tio̍h ê mi̍h-kiāⁿ ū sio-siâng.
Che kah lán leh khòaⁿ lán Tē-kiû ê hûn kāng-khoán, m̄-koh Tē-kiû ê hûn sī chúi cho͘-sêng--ê.
Soa-hî-seng-hûn chiah 15 kng-nî tōa niā-niā, tō tī Aethiopia Ông ê seng-chō (Sian-ông-chō) ê hong-hiòng 650 kng-nî hn̄g ê só͘-chāi.
I lāi-té koh pau-koat chi̍t-kóa khah sè ê thô͘-hún seng-hûn, chhiūⁿ O͘-àm-seng-hûn Lynds 1235, Van den Bergh 149 kah 150 téng-téng.</p><h2 id=kip-sua-hî-sing-hûn>[KIP] Sua-hî-sing-hûn</h2><p>Tē-kiû bô jīm-hô tsi̍t-ê hái-iûnn pí tsit-ê Sua-hî-sing-hûn koh-khah tuā.
Sī-kóng, tsit-tsiah tsia̍h-bah--ê huàn-iánn bē tsō-sîng huî-hiám, in-uī i sī sing-tsè-khì-thé kah thôo-hún tsoo-sîng--ê.
Tshin-tshiūnn tsit-khuán oo-àm thôo-hún, khuànn--khí-lâi kánn-ná sī tuā-kóng-hun ê ian, sī tī tuā-tsit-liōng hîng-tshenn ê kē-un tāi-khuì lāi-té tsè-tsō--tshut-lâi--ê.
Tuā-tsit-liōng hîng-tshenn ê khì-thé khì hōo tàn--tshut-khì liáu-āu, tāng-li̍k ē tiông-sin koh kā in giú tsò-hué.
Suà-lo̍h-lâi, in ē kā in ê ko-lîng-kng kah ko-sok hîng-tshenn-hong tòng-tsò tiau-khik ê ke-si, kā senn in ê hûn tiau tshut ho̍k-tsa̍p ê kiat-kòo.
In sán-sing ê jia̍t-lîng, ē kā khah kāu ê hun-tsú-hûn tsing-huat, kā sì-khoo-uî-á ê tsuí-sòo khì-thé kái-thé, huat-tshut âng-kng.
Tī tsit-kuá tuā-hîng-hûn leh suànn--khì ê kuè-tîng tiong, lán jîn-luī tō ē-tàng khai-sí sióng-siōng, khuànn in ê hîng-thé sī-m̄-sī kah tsi̍t-kuá lán tiānn-tiānn khuànn-tio̍h ê mi̍h-kiānn ū sio-siâng.
Tse kah lán leh khuànn lán Tē-kiû ê hûn kāng-khuán, m̄-koh Tē-kiû ê hûn sī tsuí tsoo-sîng--ê.
Sua-hî-sing-hûn tsiah 15 kng-nî tuā niā-niā, tō tī Aethiopia Ông ê sing-tsō (Sian-ông-tsō) ê hong-hiòng 650 kng-nî hn̄g ê sóo-tsāi.
I lāi-té koh pau-kuat tsi̍t-kuá khah sè ê thôo-hún sing-hûn, tshiūnn Oo-àm-sing-hûn Lynds 1235, Van den Bergh 149 kah 150 tíng-tíng.</p><h2 id=english-the-shark-nebula>[English] The Shark Nebula</h2><p>There is no sea on Earth large enough to contain the Shark nebula.
This <a href=https://oceantoday.noaa.gov/endoceansharks/>predator</a> apparition poses us no danger, though, as it is composed only of interstellar gas and <a href=http://apod.nasa.gov/apod/ap030706.html>dust</a>.
Dark dust like that <a href=https://www.instagram.com/p/CskcSjVsGKH/>featured here</a> is somewhat like cigarette smoke and <a href=https://en.wikipedia.org/wiki/Cosmic_dust#Dust_grain_formation>created</a> in the cool atmospheres of giant <a href=https://science.nasa.gov/astrophysics/focus-areas/how-do-stars-form-and-evolve>stars</a>.
After being expelled with gas and <a href="https://www.youtube.com/watch?v=YbdwTwB8jtc">gravitationally recondensing</a>, massive stars may <a href=https://apod.nasa.gov/apod/p221020.html>carve intricate structures</a> into their birth cloud using their high energy light and fast <a href=https://apod.nasa.gov/apod/ap000318.html>stellar wind</a>s as sculpting tools.
The heat they generate evaporates the murky <a href=https://apod.nasa.gov/apod/ap230129.html>molecular cloud</a> as well as causing ambient hydrogen gas to disperse and glow red.
During disintegration, we humans can enjoy <a href=https://apod.nasa.gov/apod/ap120124.html>imagining</a> these <a href=https://apod.nasa.gov/apod/ap141008.html>great clouds</a> as <a href=https://en.wikipedia.org/wiki/Pareidolia>common icons</a>, like we do for <a href=https://cloudappreciationsociety.org/>water clouds</a> on Earth.
Including <a href=https://apod.nasa.gov/apod/image/1509/shark_toet_1000_anno.jpg>smaller dust nebulae</a> such as Lynds Dark Nebula 1235 and Van den Bergh 149 & 150, the <a href=https://www.galactic-hunter.com/post/the-shark-nebula>Shark nebula</a> spans about 15 light years and lies about 650 <a href=https://spaceplace.nasa.gov/light-year/>light years</a> away toward the constellation of the King of Aethiopia (<a href=https://en.wikipedia.org/wiki/Cepheus_(constellation)>Cepheus</a>).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>鯊魚星雲</td><td>Soa-hî-seng-hûn</td><td>Sua-hî-sing-hûn</td><td>鯊魚星雲</td><td>Shark Nebula</td></tr><tr><td>食肉--ê</td><td>chia̍h-bah--ê</td><td>tsia̍h-bah--ê</td><td>肉食者</td><td>predator</td></tr><tr><td>恆星風</td><td>hêng-chheⁿ-hong</td><td>hîng-tshenn-hong</td><td>恆星風</td><td>stellar wind</td></tr><tr><td>熱能</td><td>jia̍t-lêng</td><td>jia̍t-lîng</td><td>熱能</td><td>heat</td></tr><tr><td>分子雲</td><td>hun-chú-hûn</td><td>hun-tsú-hûn</td><td>分子雲</td><td>molecular cloud</td></tr><tr><td>蒸發</td><td>cheng-hoat</td><td>tsing-huat</td><td>蒸發</td><td>evaporates</td></tr><tr><td>大管薰</td><td>tōa-kóng-hun</td><td>tuā-kóng-hun</td><td>雪茄</td><td>cigarette</td></tr><tr><td>重力</td><td>tiōng-le̍k</td><td>tiōng-li̍k</td><td>重力</td><td>gravitation</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>烏暗星雲</td><td>O͘-àm-seng-hûn</td><td>Oo-àm-sing-hûn</td><td>烏暗星雲</td><td>Dark Nebula</td></tr><tr><td>解體</td><td>kái-thé</td><td>kái-thé</td><td>解體</td><td>disperse</td></tr><tr><td>星際氣體</td><td>seng-chè-khì-thé</td><td>sing-tsè-khì-thé</td><td>星際氣體</td><td>interstellar gas</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230613/>昨昏 ê 圖：木星 ê 衛星 ùi 木星 面頭前行過</a>
</span><span class=post_next><a href=https://apod.tw/daily/20230615/>明仔載 ê 圖：M15：實密 ê 球形星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>