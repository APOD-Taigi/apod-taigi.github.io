<!doctype html><html lang=en><head><title>第一幅視界尺度 ê 烏洞影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="第一幅視界尺度 ê 烏洞影像"><meta property="og:description" content="烏洞看起來是生做啥款？為著欲揣著這个答案，地球各地 ê 電波望遠鏡做伙合作，互相協調時間來觀測烏洞。"><meta property="og:url" content="https://apod.tw/daily/20220501/"><meta property="og:image" content="https://apod.nasa.gov/apod/fap/image/2205/M87bh_EHT_960.jpg"><link rel=canonical href=https://apod.tw/daily/20220501/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. May 2022</p><h1 class=post_title>第一幅視界尺度 ê 烏洞影像</h1><div class=post_body><div class=post_inner><img src=https://apod.nasa.gov/apod/fap/image/2205/M87bh_EHT_960.jpg alt=/home/runner/work/apod-taigi.github.io/apod-taigi.github.io/content/daily/2022/05/20220501.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220501.html>First Horizon-Scale Image of a Black Hole</a></li><li>影像來源：<a href=https://eventhorizontelescope.org/>Event Horizon Telescope</a> <a href=https://eventhorizontelescope.org/organization>Collaboration</a></li><li>這禮拜是：<a href=https://svs.gsfc.nasa.gov/Gallery/BlackHoleWeek.html>烏洞週</a></li><li>EHT 新結果 ê 發佈時間：<a href="https://www.nsf.gov/news/news_summ.jsp?cntn_id=305028">後禮拜四</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl3lss5i6013001vr18lp8tci height=180 width=500 frameborder=0 scrolling=no></iframe></div><h2 id=漢羅-第一幅視界尺度-ê-烏洞影像>[漢羅] 第一幅視界尺度 ê 烏洞影像</h2><p>烏洞看起來是生做啥款？
為著欲揣著這个答案，<a href=https://eventhorizontelescope.org/files/eht/files/eht_globes_physicstoday_marrone_east.jpeg>地球各地</a> ê <a href=https://en.wikipedia.org/wiki/Radio_telescope>電波望遠鏡</a> 做伙合作，互相協調時間來觀測烏洞。
咱觀測 ê 這粒 <a href=https://science.nasa.gov/astrophysics/focus-areas/black-holes>烏洞</a>，是目前咱知影 tī 天頂 有上大 <a href=https://en.wikipedia.org/wiki/Event_horizon#Event_horizon_of_a_black_hole>事件視界</a> ê 烏洞。
若是孤一粒烏洞，就是干焦 <a href=https://youtu.be/JoLEIiza9Bc>烏-mih-mà</a> 爾爾。
毋閣伊是一个引力怪獸，邊仔有發光氣體踅伊咧行。
歷史上頭一張 <a href=https://www.eso.org/public/usa/outreach/first-picture-of-a-black-hole/blog/>解析成功</a> ê 烏洞影像，是 <a href=https://apod.tw/daily/20210415/>M87 星系</a> 中心 <a href=https://beta.nsf.gov/blackholes>烏洞</a> 邊仔 ê 區域。
觀測 ê 解析度比烏洞 ê 事件視界 較細，按呢咱拄仔好會當看著烏洞 ê <a href=https://www.forbes.com/sites/startswithabang/2019/04/10/black-holes-are-real-and-spectacular-and-so-are-their-event-horizons/>事件視界</a>。
<a href=https://iopscience.iop.org/journal/2041-8205/page/Focus_on_EHT>相片</a> 中央烏烏彼區，毋是事件視界。
伊是 <a href=https://www.esa.int/gsp/ACT/projects/blackhole_shadows.html>烏洞 ê 烏影</a>，是中央區 ê 發射氣體去予中央烏洞 ê 重力食去矣。
烏洞烏影 ê 寸尺 kah 外形，是 <a href="https://www.youtube.com/watch?v=t-O-Qdh7VvQ">事件視界邊仔</a> ê 發光氣體、強力 <a href=https://apod.nasa.gov/htmltest/rjn_bht.html>重力透鏡效應造成 ê 屈折</a>、kah 烏洞自旋，做伙決定 ê。
<a href=https://eventhorizontelescope.org/about>事件視界望遠鏡</a> (EHT) 共 <a href=https://iopscience.iop.org/article/10.3847/2041-8213/ab0ec7>烏洞烏影</a> 解析了後，就有法度證明 <a href=https://en.wikipedia.org/wiki/General_relativity>Einstein 進前講過 ê 重力理論</a>：就算是 tī <a href=https://youtu.be/bciCbN8lc08>極端區域</a>，重力猶是有咧作用。
而且這擺 ê 觀測嘛予咱 <a href=https://previews.123rf.com/images/aleksandrrr/aleksandrrr1606/aleksandrrr160600010/60185350-gray-kitten-and-microscope.jpg>清楚 ê 證據</a>，講 <a href=http://chandra.si.edu/photo/2019/black_hole/>M87</a> ê 中心有一粒自旋烏洞，伊 ê 質量有 60 億 ê 太陽質量遐爾大。
這張影像是 tī 2019 年 ê 時陣發表 ê，<a href=https://eventhorizontelescope.org/science>EHT</a> 這馬有 <a href=https://eventhorizontelescope.org/array>愈來愈濟望遠鏡</a> 加入，嘛觀測 <a href=https://apod.tw/daily/20210804/>愈來愈濟烏洞</a>。
EHT 毋若會追蹤烏洞 ê <a href=https://apod.tw/daily/20210331/>偏振光</a>，<a href=https://www.inverse.com/science/milky-way-black-hole-image-prediction>這馬嘛開始觀測</a> 咱 <a href=https://solarsystem.nasa.gov/resources/285/the-milky-way-galaxy/>銀河系</a> <a href=https://apod.nasa.gov/apod/ap180729.html>中心</a> <a href=https://apod.nasa.gov/apod/ap011029.html>烏洞</a> kah 伊附近 ê 區域矣。</p><h2 id=poj-tē-it-pak-sī-kài-chhioh-tō-ê-o-tōng-iáⁿ-siōng>[POJ] Tē it pak Sī-kài chhioh-tō͘ ê O͘-tōng iáⁿ-siōng</h2><p>O͘-tōng khòaⁿ--khí-lâi sī siⁿ-chò siáⁿ-khoán?
Ùi tio̍h beh chhōe tio̍h chit ê tap-àn, Tē-kiû kok-tē ê tiān-pho bōng-oán-kiàⁿ chò-hóe ha̍p-chok, hō͘-siong hia̍p-tiau koan-chhek sî-kan lâi koan-chhek o͘-tōng.
Lán koan-chhek ê chit lia̍p o͘-tōng, sī bo̍k-chêng lán chai-iáⁿ tī thiⁿ-téng ū siōng tōa sū-kiāⁿ-sī-kài ê o͘-tōng.
Nā-sī ko͘ chi̍t lia̍p o͘-tōng, tō-sī kan-na o͘-mih-mà niā-niā.
M̄-koh i sī chi̍t-ê ín-le̍k koài-siù, piⁿ-á ū hoat-kng khì-thé se̍h i leh kiâⁿ.
Le̍k-sú siōng thâu chi̍t tiuⁿ kái-sek sêng-kong ê o͘-tōng iáⁿ-siōng, sī M87 seng-hē tiong-sim o͘-tōng piⁿ-á ê khu-he̍k.
Koan-chhek ê kái-sek-tō͘ pí o͘-tōng ê sū-kiāⁿ-sī-kài khah sè, án-ne lán tú-á-hó ē-tàng khòaⁿ tio̍h o͘-tōng ê sū-kiāⁿ-sī-kài.
Siòng-phìⁿ tiong-ng o͘-o͘ hit khu, m̄-sī sū-kiāⁿ-sī-kài.
I sī o͘-tōng ê o͘-iáⁿ, sī tiong-iong-khu ê hoat-siā khì-thé khì hō͘ tiong-iong o͘-tōng ê tiōng-le̍k chia̍h--khì ah.
O͘-tōng o͘-iáⁿ ê chhùn-chhioh kah gōa-hêng, sī sū-kiāⁿ-sī-kài piⁿ-á ê hoat-kng khì-thé, kiông-le̍k tiōng-le̍k thàu-kiàⁿ hāu-èng chō-sêng ê khut-chiat, kah o͘-tōng chū-soân, chò-hóe koat-tēng ê.
Sū-kiāⁿ-sī-kài Bōng-oán-kiàⁿ (EHT) kā o͘-tōng o͘-iáⁿ kái-sek liáu-āu, to̍h ū hoat-tō͘ chèng-bêng Einstein chìn-chêng kóng kòe ê tiōng-le̍k lí-lūn: To̍h sǹg sī tī ke̍k-toan khu-he̍k, tiōng-le̍k iáu-ū leh chok-iōng.
Jî-chhiáⁿ chit pái ê koan-chhek mā hō͘ lán chheng-chhó͘ ê chèng-kù, kóng M87 ê tiong-sim ū chi̍t lia̍p chū-soân o͘-tōng, i ê chit-liōng ū 60-ek ê thài-iông chit-liōng hiah-nī tōa.
Chit tiuⁿ iáⁿ-siōng sī tī 2019 nî ê sî-chūn hoat-pió ê, EHT chit-má ū lú lâi lú chōe bōng-oán-kiàⁿ ka-ji̍p, mā koan-chhek lú lâi lú chōe o͘-tōng.
EHT m̄-nā ē tui-chong ê phian-chìn-kng, chit-má mā khai-sí koan-chhek lán Gîn-hô-hē tiong-sim o͘-tōng kah i hū-kīn ê khu-he̍k ah.</p><h2 id=kip--tē-it-pak-sī-kài-tshioh-tōo-ê-oo-tōng-iánn-siōng>[KIP] Tē it pak Sī-kài tshioh-tōo ê Oo-tōng iánn-siōng</h2><p>Oo-tōng khuànn--khí-lâi sī sinn-tsò siánn-khuán?
Uì tio̍h beh tshuē tio̍h tsit ê tap-àn, Tē-kiû kok-tē ê tiān-pho bōng-uán-kiànn tsò-hué ha̍p-tsok, hōo-siong hia̍p-tiau kuan-tshik sî-kan lâi kuan-tshik oo-tōng.
Lán kuan-tshik ê tsit lia̍p oo-tōng, sī bo̍k-tsîng lán tsai-iánn tī thinn-tíng ū siōng tuā sū-kiānn-sī-kài ê oo-tōng.
Nā-sī koo tsi̍t lia̍p oo-tōng, tō-sī kan-na oo-mih-mà niā-niā.
M̄-koh i sī tsi̍t-ê ín-li̍k kuài-siù, pinn-á ū huat-kng khì-thé se̍h i leh kiânn.
Li̍k-sú siōng thâu tsi̍t tiunn kái-sik sîng-kong ê oo-tōng iánn-siōng, sī M87 sing-hē tiong-sim oo-tōng pinn-á ê khu-hi̍k.
Kuan-tshik ê kái-sik-tōo pí oo-tōng ê sū-kiānn-sī-kài khah sè, án-ne lán tú-á-hó ē-tàng khuànn tio̍h oo-tōng ê sū-kiānn-sī-kài.
Siòng-phìnn tiong-ng oo-oo hit khu, m̄-sī sū-kiānn-sī-kài.
I sī oo-tōng ê oo-iánn, sī tiong-iong-khu ê huat-siā khì-thé khì hōo tiong-iong oo-tōng ê tiōng-li̍k tsia̍h--khì ah.
Oo-tōng oo-iánn ê tshùn-tshioh kah guā-hîng, sī sū-kiānn-sī-kài pinn-á ê huat-kng khì-thé, kiông-li̍k tiōng-li̍k thàu-kiànn hāu-ìng tsō-sîng ê khut-tsiat, kah oo-tōng tsū-suân, tsò-hué kuat-tīng ê.
Sū-kiānn-sī-kài Bōng-uán-kiànn (EHT) kā oo-tōng oo-iánn kái-sik liáu-āu, to̍h ū huat-tōo tsìng-bîng Einstein tsìn-tsîng kóng kuè ê tiōng-li̍k lí-lūn: To̍h sǹg sī tī ki̍k-tuan khu-hi̍k, tiōng-li̍k iáu-ū leh tsok-iōng.
Jî-tshiánn tsit pái ê kuan-tshik mā hōo lán tshing-tshóo ê tsìng-kù, kóng M87 ê tiong-sim ū tsi̍t lia̍p tsū-suân oo-tōng, i ê tsit-liōng ū 60-ik ê thài-iông tsit-liōng hiah-nī tuā.
Tsit tiunn iánn-siōng sī tī 2019 nî ê sî-tsūn huat-pió ê, EHT tsit-má ū lú lâi lú tsuē bōng-uán-kiànn ka-ji̍p, mā kuan-tshik lú lâi lú tsuē oo-tōng.
EHT m̄-nā ē tui-tsong ê phian-tsìn-kng, tsit-má mā khai-sí kuan-tshik lán Gîn-hô-hē tiong-sim oo-tōng kah i hū-kīn ê khu-hi̍k ah.</p><h2 id=english-first-horizon-scale-image-of-a-black-hole>[English] First Horizon-Scale Image of a Black Hole</h2><p>What does a black hole look like?
To find out, <a href=https://en.wikipedia.org/wiki/Radio_telescope>radio telescopes</a> from <a href=https://eventhorizontelescope.org/files/eht/files/eht_globes_physicstoday_marrone_east.jpeg>around the Earth</a> coordinated observations of <a href=https://science.nasa.gov/astrophysics/focus-areas/black-holes>black holes</a> with the largest known <a href=https://en.wikipedia.org/wiki/Event_horizon#Event_horizon_of_a_black_hole>event horizon</a>s on the sky.
Alone, black holes are just <a href=https://youtu.be/JoLEIiza9Bc>black</a>, but these monster attractors are known to be surrounded by glowing gas.
The first image was <a href=https://www.eso.org/public/usa/outreach/first-picture-of-a-black-hole/blog/>resolved</a> the area around the <a href=https://beta.nsf.gov/blackholes>black hole</a> at the center of <a href=https://apod.nasa.gov/apod/ap210415.html>galaxy M87</a> on a scale below that expected for its <a href=https://www.forbes.com/sites/startswithabang/2019/04/10/black-holes-are-real-and-spectacular-and-so-are-their-event-horizons/>event horizon</a>.
<a href=https://iopscience.iop.org/journal/2041-8205/page/Focus_on_EHT>Pictured</a>, the dark central region is not the event horizon, but rather the <a href=https://www.esa.int/gsp/ACT/projects/blackhole_shadows.html>black hole's shadow</a> -- the central region of emitting gas darkened by the central black hole's gravity.
The size and shape of the shadow is determined by bright gas <a href="https://www.youtube.com/watch?v=t-O-Qdh7VvQ">near the event horizon</a>, by strong <a href=https://apod.nasa.gov/htmltest/rjn_bht.html>gravitational lensing deflections</a>, and by the black hole's spin.
In resolving <a href=https://iopscience.iop.org/article/10.3847/2041-8213/ab0ec7>this black hole's shadow</a>, the <a href=https://eventhorizontelescope.org/about>Event Horizon Telescope</a> (EHT) bolstered evidence that <a href=https://en.wikipedia.org/wiki/General_relativity>Einstein's gravity</a> works even in <a href=https://youtu.be/bciCbN8lc08>extreme regions</a>, and gave <a href=https://previews.123rf.com/images/aleksandrrr/aleksandrrr1606/aleksandrrr160600010/60185350-gray-kitten-and-microscope.jpg>clear evidence</a> that <a href=http://chandra.si.edu/photo/2019/black_hole/>M87</a> has a central spinning black hole of about 6 billion solar masses.
Since releasing this featured image in 2019, the <a href=https://eventhorizontelescope.org/science>EHT</a> has expanded to include <a href=https://eventhorizontelescope.org/array>more telescopes</a>, observe <a href=https://apod.nasa.gov/apod/ap210804.html>more black holes</a>, track <a href=https://apod.nasa.gov/apod/ap210331.html>polarized light</a>,and <a href=https://www.inverse.com/science/milky-way-black-hole-image-prediction>is working to observe</a> the immediately vicinity of the <a href=https://apod.nasa.gov/apod/ap011029.html>black hole</a> in <a href=https://apod.nasa.gov/apod/ap180729.html>the center</a> of our <a href=https://solarsystem.nasa.gov/resources/285/the-milky-way-galaxy/>Milky Way Galaxy</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>視界尺度</td><td>sī-kài chhioh-tō͘</td><td>sī-kài tshioh-tōo</td><td>視界尺度</td><td>horizon-scale</td></tr><tr><td>烏洞</td><td>o͘-tōng</td><td>oo-tōng</td><td>黑洞</td><td>black hole</td></tr><tr><td>電波望遠鏡</td><td>tiān-pho bōng-oán-kiàⁿ</td><td>tiān-pho bōng-uán-kiànn</td><td>電波望遠鏡</td><td>radio telescope</td></tr><tr><td>事件視界</td><td>sū-kiāⁿ-sī-kài</td><td>sū-kiānn-sī-kài</td><td>事件視界</td><td>event horizon</td></tr><tr><td>M87 星系</td><td>M peh-cha̍p-chhit seng-hē</td><td>M peh-tsa̍p-tshit sing-hē</td><td>M87 星系</td><td>M87 galaxy</td></tr><tr><td>解析度</td><td>kái-sek-tō͘</td><td>kái-sik-tōo</td><td>解析度</td><td>resolution</td></tr><tr><td>重力透鏡效應</td><td>tiōng-le̍k thàu-kiàⁿ hāu-èng</td><td>tiōng-li̍k thàu-kiànn hāu-ìng</td><td>重力透鏡效應</td><td>gravitational lensing effect</td></tr><tr><td>自旋</td><td>chū-soân</td><td>tsū-suân</td><td>自旋</td><td>spin</td></tr><tr><td>事件視界望遠鏡</td><td>Sū-kiāⁿ-sī-kài Bōng-oán-kiàⁿ</td><td>Sū-kiānn-sī-kài Bōng-uán-kiànn</td><td>事件視界望遠鏡</td><td>Event Horizon Telescope (EHT)</td></tr><tr><td>太陽質量</td><td>Thài-iông chit-liōng</td><td>Thài-iông tsit-liōng</td><td>太陽質量</td><td>solar mass</td></tr><tr><td>偏振光</td><td>phian-chìn-kng</td><td>phian-tsìn-kng</td><td>偏振光</td><td>polarized light</td></tr><tr><td>2019 年</td><td>jī-khòng-i̍t-kiú nî</td><td>jī-khòng-i̍t-kiú nî</td><td>2019 年</td><td>in 2019</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220430/>昨昏 ê 圖：M44：鬼宿星團</a>
</span><span class=post_next><a href=https://apod.tw/daily/20220502/>明仔載 ê 圖：阿根廷 ê 日偏食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>