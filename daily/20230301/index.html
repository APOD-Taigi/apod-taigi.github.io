<!doctype html><html lang=en><head><title>火焰星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火焰星雲"><meta property="og:description" content="御夫座 AE 嘛叫做火焰星，週邊 ê 星雲 IC 405 叫做火焰星雲，而且星雲看起來就敢若是燒甲足焰 ê 捲螺仔火。"><meta property="og:url" content="https://apod.tw/daily/20230301/"><meta property="og:image" content="https://apod.nasa.gov/apod/fap/image/2303/FlamingStarComet_Roell_1080.jpg"><link rel=canonical href=https://apod.tw/daily/20230301/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. March 2023</p><h1 class=post_title>火焰星雲</h1><div class=post_body><div class=post_inner><img src=https://apod.nasa.gov/apod/fap/image/2303/FlamingStarComet_Roell_1080.jpg alt=/home/runner/work/apod-taigi.github.io/apod-taigi.github.io/content/daily/2023/03/20230301.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230301.html>The Flaming Star Nebula</a></li><li>影像來源 kah 版權：<a href=https://www.instagram.com/pilot_astro/>Thomas Röell</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clg13j04o04de01uqe7l7c96a height=180 width=500 frameborder=0 scrolling=no></iframe></div><h2 id=漢羅-火焰星雲>[漢羅] 火焰星雲</h2><p>御夫座 AE 這粒星 是毋是燒起來矣？無啦！
雖罔講 <a href=https://en.wikipedia.org/wiki/AE_Aurigae>御夫座 AE</a>s 嘛叫做火焰星，四箍圍仔 ê 星雲 <a href=https://apod.nasa.gov/apod/ap200107.html>IC 405</a> 叫做 <a href=https://www.daviddarling.info/encyclopedia/F/Flaming_Star_Nebula.html>火焰星雲</a>，而且星雲看起來就敢若是捲螺仔 <a href=https://apod.nasa.gov/apod/ap180826.html>火舌</a>，毋過遐其實 <a href=https://www.nfpa.org/News-and-Research/News-and-media/Press-Room/Reporters-Guide-to-Fire-and-NFPA/Key-Fire-Safety-Tips>無火</a>。
一般咱咧講 <a href=https://en.wikipedia.org/wiki/Fire>火</a> ê 定義，是講分子 tī 足短 ê 時間內掠著 <a href=https://periodic.lanl.gov/8.shtml>酸素</a>，這干焦會發生 tī 酸素濟有賰 ê 環境。
像恆星這款能量較懸、酸素較少 ê 環境，火就 <a href="https://media.istockphoto.com/id/509119713/photo/weimaraner-with-head-cocked.jpg?s=612x612&amp;w=0&amp;k=20&amp;c=FMXNT4yye2_I5n5Z8ZGJZxlYnosXXw9xPcUQ1FtATdM=">無遐爾重要</a>。
這粒足光 ê 恆星，<a href="https://www.nsf.gov/news/mmg/mmg_disp.jsp?med_id=57052">御夫座 AE</a>，就 tī 火焰星雲 ê 中心附近。
伊 ê <a href="https://www.youtube.com/watch?v=igDZ8CMWq1k">溫度是懸甲會發出藍光</a>，光 ê 能量懸甲 kā 週邊氣體 ê <a href=https://history.aip.org/exhibits/electron/>電子</a> 踢予走。
<a href=https://en.wikipedia.org/wiki/Proton>質子</a> 重新 kā 電子掠牢 ê 時陣，就會發光，這就是你看著 tī 伊四爿 ê <a href=https://apod.nasa.gov/apod/emission_nebulae.html>發射星雲</a>。
<a href=https://www.instagram.com/p/Cou3cnzs6zV/>這張相片</a> 是三禮拜前翕--ê。
<a href=https://ui.adsabs.harvard.edu/abs/2004ApJ...616..257F/abstract>火焰星雲</a> 就 tī 這張合成影像 ê 中央，倒爿是紅色 ê <a href=https://apod.nasa.gov/apod/ap221219.html>肚胿仔星雲</a>，正爿是有藍色彗尾 ê <a href=https://apod.nasa.gov/apod/ap230221.html>ZTF 彗星</a>。
火焰星雲是 tī 1500 <a href=http://chandra.harvard.edu/photo/cosmic_distance.html>光年</a> 遠 ê 所在，大細有 5 <a href=https://spaceplace.nasa.gov/light-year/>光年</a> 闊。
咱會當用細台望遠鏡 tī <a href=https://en.wikipedia.org/wiki/Auriga_(constellation)>車夫</a> ê <a href=http://www.astro.wisc.edu/~dolan/constellations/extra/constellations.html>星座</a>，御夫座遐 揣著伊。</p><h2 id=poj-hóe-iām-seng-hûn>[POJ] Hóe-iām-seng-hûn</h2><p>Gū-hu-chō AE chit-lia̍p chheⁿ sī-m̄-sī sio--khí-lâi--ah? Bô--lah!
Sui-bóng kóng Gū-hu-chō AE mā kiò-chò Hóe-iām-chheⁿ, sì-kho͘-ûi-á ê seng-hûn IC 405 kiò-chò Hóe-iām-seng-hûn, jî-chhiáⁿ seng-hûn khòaⁿ--khí-lâi to̍h ka-na sī kńg-lê-á hóe-chi̍h, m̄-koh hiah kî-si̍t bô hóe.
It-poaⁿ lán leh kóng hóe ê tēng-gī, sī kóng hun-chú tī chiok té ê sî-kan lāi lia̍h tio̍h sàng-sò͘, che kan-na ē hoat-seng tī sàng-sò͘ chōe kah ū chhun ê khoân-kéng.
Chhiūⁿ hêng-chheⁿ chit-khoán lêng-liōng khah koân, sàng-sò͘ khah chió ê khoân-kéng, hóe to̍h bô hiah-nī tiōng-iàu.
Chi̍t-lia̍p chiok kng ê hêng-chheⁿ, Gū-hu-chō AE, to̍h tī Hóe-iām-seng-hûn ê tiong-sim hù-kīn.
I ê un-tō͘ sī koân kah ē hoat chhut nâ-kng, kng ê lêng-liōng koân kah kā chiu-piⁿ khì-thé ê tiān-chú that cháu.
Chit-chú tiông-sin kā tiān-chú lia̍h tio̍h ê sî-chūn, to̍h ē hoat-kng, che to̍h sī lí khòaⁿ--tio̍h tī i sì-pêng ê hoat-siā-seng-hûn.
Chit tiuⁿ siòng-phìⁿ sī saⁿ lé-pài chêng hip--ê.
Hóe-iām-seng-hûn to̍h tī chit tiuⁿ ha̍p-sêng iáⁿ-siōng ê tiong-ng, tò-pêng sī âng-sek ê Tō͘-koai-á-seng-hûn, chiàⁿ-pêng sī ū nâ-sek hūi-bóe ê ZTF hūi-chheⁿ.
Hóe-iām-seng-hûn sī tī 1500 kng-nî hn̄g ê só͘-chāi, tōa-sè ū 5 kng-nî khoah.
Lán ē-tàng iōng sè-tâi bōng-oán-kiàⁿ tī chhia-hu ê seng-chō, Gū-hu-chō hiah chhōe tio̍h i.</p><h2 id=kip-hué-iām-sing-hûn>[KIP] Hué-iām-sing-hûn</h2><p>Gū-hu-tsō AE tsit-lia̍p tshenn sī-m̄-sī sio--khí-lâi--ah? Bô--lah!
Sui-bóng kóng Gū-hu-tsō AE mā kiò-tsò Hué-iām-tshenn, sì-khoo-uî-á ê sing-hûn IC 405 kiò-tsò Hué-iām-sing-hûn, jî-tshiánn sing-hûn khuànn--khí-lâi to̍h ka-na sī kńg-lê-á hué-tsi̍h, m̄-koh hiah kî-si̍t bô hué.
It-puann lán leh kóng hué ê tīng-gī, sī kóng hun-tsú tī tsiok té ê sî-kan lāi lia̍h tio̍h sàng-sòo, tse kan-na ē huat-sing tī sàng-sòo tsuē kah ū tshun ê khuân-kíng.
Tshiūnn hîng-tshenn tsit-khuán lîng-liōng khah kuân, sàng-sòo khah tsió ê khuân-kíng, hué to̍h bô hiah-nī tiōng-iàu.
Tsi̍t-lia̍p tsiok kng ê hîng-tshenn, Gū-hu-tsō AE, to̍h tī Hué-iām-sing-hûn ê tiong-sim hù-kīn.
I ê un-tōo sī kuân kah ē huat tshut nâ-kng, kng ê lîng-liōng kuân kah kā tsiu-pinn khì-thé ê tiān-tsú that tsáu.
Tsit-tsú tiông-sin kā tiān-tsú lia̍h tio̍h ê sî-tsūn, to̍h ē huat-kng, tse to̍h sī lí khuànn--tio̍h tī i sì-pîng ê huat-siā-sing-hûn.
Tsit tiunn siòng-phìnn sī sann lé-pài tsîng hip--ê.
Hué-iām-sing-hûn to̍h tī tsit tiunn ha̍p-sîng iánn-siōng ê tiong-ng, tò-pîng sī âng-sik ê Tōo-kuai-á-sing-hûn, tsiànn-pîng sī ū nâ-sik huī-bué ê ZTF huī-tshenn.
Hué-iām-sing-hûn sī tī 1500 kng-nî hn̄g ê sóo-tsāi, tuā-sè ū 5 kng-nî khuah.
Lán ē-tàng iōng sè-tâi bōng-uán-kiànn tī tshia-hu ê sing-tsō, Gū-hu-tsō hiah tshuē tio̍h i.</p><h2 id=english-the-flaming-star-nebula>[English] The Flaming Star Nebula</h2><p>Is star AE Aurigae on fire?
No.
Even though <a href=https://en.wikipedia.org/wiki/AE_Aurigae>AE Aurigae</a> is named the Flaming Star and the surrounding nebula <a href=https://apod.nasa.gov/apod/ap200107.html>IC 405</a> is named the <a href=https://www.daviddarling.info/encyclopedia/F/Flaming_Star_Nebula.html>Flaming Star Nebula</a>, and even though the nebula appears to some like a swirling <a href=https://apod.nasa.gov/apod/ap180826.html>flame</a>, there is <a href=https://www.nfpa.org/News-and-Research/News-and-media/Press-Room/Reporters-Guide-to-Fire-and-NFPA/Key-Fire-Safety-Tips>no fire</a>.
<a href=https://en.wikipedia.org/wiki/Fire>Fire</a>, typically defined as the rapid molecular acquisition of <a href=https://periodic.lanl.gov/8.shtml>oxygen</a>, happens only when sufficient oxygen is present and is <a href="https://media.istockphoto.com/id/509119713/photo/weimaraner-with-head-cocked.jpg?s=612x612&amp;w=0&amp;k=20&amp;c=FMXNT4yye2_I5n5Z8ZGJZxlYnosXXw9xPcUQ1FtATdM=">not important</a> in such high-energy, low-oxygen environments such as stars.
The bright star <a href="https://www.nsf.gov/news/mmg/mmg_disp.jsp?med_id=57052">AE Aurigae</a> occurs near the center of the Flaming Star Nebula and is <a href="https://www.youtube.com/watch?v=igDZ8CMWq1k">so hot it glows blue</a>, emitting light so energetic it knocks <a href=https://history.aip.org/exhibits/electron/>electrons</a> away from surrounding gas.
When a <a href=https://en.wikipedia.org/wiki/Proton>proton</a> recaptures an electron, light is emitted, as seen in the surrounding <a href=https://apod.nasa.gov/apod/emission_nebulae.html>emission nebula</a>.
<a href=https://www.instagram.com/p/Cou3cnzs6zV/>Captured here</a> three weeks ago, the <a href=https://ui.adsabs.harvard.edu/abs/2004ApJ...616..257F/abstract>Flaming Star Nebula</a> is visible near the composite image's center, between the red <a href=https://apod.nasa.gov/apod/ap221219.html>Tadpole Nebula</a> on the left and blue-tailed <a href=https://apod.nasa.gov/apod/ap230221.html>Comet ZTF</a> on the right.
The Flaming Star Nebula lies about 1,500 <a href=http://chandra.harvard.edu/photo/cosmic_distance.html>light years</a> distant, spans about 5 <a href=https://spaceplace.nasa.gov/light-year/>light years</a>, and is visible with a small telescope toward the <a href=http://www.astro.wisc.edu/~dolan/constellations/extra/constellations.html>constellation</a> of <a href=https://en.wikipedia.org/wiki/Auriga_(constellation)>the Charioteer</a> (Auriga).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火焰星雲</td><td>Hóe-iām-seng-hûn</td><td>Hué-iām-sing-hûn</td><td>火焰星雲</td><td>Flaming Star Nebula</td></tr><tr><td>御夫座 AE</td><td>Gū-hu-chō</td><td>Gū-hu-tsō</td><td>御夫座 AE</td><td>AE Aurigae</td></tr><tr><td>IC 405</td><td>IC sù-khòng-ngó͘</td><td>IC sù-khòng-ngóo</td><td>IC 405</td><td>IC 405</td></tr><tr><td>分子</td><td>hun-chú</td><td>hun-tsú</td><td>分子</td><td>molecule</td></tr><tr><td>酸素</td><td>sàng-sò͘</td><td>sàng-sòo</td><td>酸素</td><td>oxygen</td></tr><tr><td>電子</td><td>tiān-chú</td><td>tiān-tsú</td><td>電子</td><td>electron</td></tr><tr><td>質子</td><td>chit-chú</td><td>tsit-tsú</td><td>質子</td><td>proton</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebula</td></tr><tr><td>肚胿仔星雲</td><td>Tō͘-koai-á-seng-hûn</td><td>Tōo-kuai-á-sing-hûn</td><td>蝌蚪星雲</td><td>Tadpole Nebul</td></tr><tr><td>ZTF 彗星</td><td>ZTF hūi-chheⁿ</td><td>ZTF huī-tshenn</td><td>ZTF 彗星</td><td>Comet ZTF</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230228/>昨昏 ê 圖：希臘廟寺 kah 遠方 ê 月眉</a>
</span><span class=post_next><a href=https://apod.tw/daily/20230302/>明仔載 ê 圖：Kā NGC 3169 敨--開</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>