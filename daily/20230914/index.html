<!doctype html><html lang=en><head><title>Ngc 7331 kah 伊後壁 ê 天體 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 7331 kah 伊後壁 ê 天體"><meta property="og:description" content="大閣媠 ê 捲螺仔星系 NGC 7331，定定 hŏng 講伊 kah 咱銀河系是足成--ê。"><meta property="og:url" content="https://apod.tw/daily/20230914/"><meta property="og:image" content="https://apod.nasa.gov/apod/image/2309/LRGBHa23_n7331r_800c.jpg"><link rel=canonical href=https://apod.tw/daily/20230914/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. September 2023</p><h1 class=post_title>NGC 7331 kah 伊後壁 ê 天體</h1><div class=post_body><div class=post_inner><img src=https://apod.nasa.gov/apod/image/2309/LRGBHa23_n7331r_800c.jpg alt=/home/runner/work/apod-taigi.github.io/apod-taigi.github.io/content/daily/2023/09/20230914.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230914.html>NGC 7331 and Beyond</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/laperuz/>Ian Gorenstein</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clnyq7hs504m601y17tr49e8o height=180 width=500 frameborder=0 scrolling=no></iframe></div><h2 id=漢羅-ngc-7331-kah-伊後壁-ê-天體>[漢羅] NGC 7331 kah 伊後壁 ê 天體</h2><p>大閣媠 ê 捲螺仔星系 <a href=http://messier.seds.org/xtra/ngc/n7331.html>NGC 7331</a>，定定 hŏng 講伊 kah 咱 <a href=https://apod.nasa.gov/apod/ap080606.html>銀河系</a> 是足成--ê。
NGC 7331 就 tī 北天 <a href=http://hawastsoc.org/deepsky/peg/index.html>飛馬座</a> 方向 差不多 5000 萬光年遠 ê 所在。
伊真早就 hŏng 認為是一个捲螺仔星雲，嘛是一个足光 ê <a href=http://www.seasky.org/cosmic/sky7a07.html>星系</a>。
毋過伊煞無去予收 tī Charles Messier tī 18 世紀編 ê <a href=https://www.nasa.gov/content/explore-the-night-sky-hubble-s-messier-catalog-bio>足有名</a> ê 目錄內底。
是講這个星系盤 tī 咱 ê 視線方向看起來是 <a href=https://apod.nasa.gov/apod/ap040701.html>坦倒--ê</a>，所以利用望遠鏡長時間感光 ê 影像，看起來就感覺足有層次--ê。
這款效應 <a href=https://www.astrobin.com/6xa02f/>tī 這張清楚 ê 影像</a> 內底是閣較明顯，因為 tī 這个島宇宙後壁，猶有幾若个星系 tī 遐。
上顯目 ê 背景星系 ê <a href=http://chandra.harvard.edu/photo/scale.html>視寸尺</a> 差不多是 NGC 7331 ê 1/10，表示講 in ê 距離嘛差不多有 10 倍遠。
In kah NGC 7331 tī 天頂排 kah 遮爾密，只是拄仔好爾爾。
這組引人注目 ê 星系就 tī 銀河盤頂懸，in 嘛叫做 <a href=https://en.wikipedia.org/wiki/NGC_7331_Group>鹿舐星系群</a>。</p><h2 id=poj-ngc-7331-kah-i-āu-piah-ê-thian-thé>[POJ] NGC 7331 kah I āu-piah ê Thian-thé</h2><p>Tōa koh súi ê kńg-lê-á seng-hē NGC 7331, tiāⁿ-tiāⁿ hőng kóng i kah lán Gîn-hô-hē sī chiok sêng--ê.
NGC 7331 to̍h tī pak-thian Hui-má-chō hong-hiòng chha-put-to 5000 bān kng-nî hn̄g ê só͘-chāi.
I chin chá to̍h hőng jīn-ûi sī chi̍t-ê kńg-lê-á seng-hûn, mā-sī chi̍t-ê chiok kng ê seng-hē.
M̄-koh i soah bô-khì hō͘ siu tī Charles Messier tī 18 sè-kí pian ê chok ū-miâ ê bo̍k-lio̍k lāi-té.
Sī-kóng chit-ê seng-hē-pôaⁿ tī lán ê sī-sòaⁿ hong-hiòng khòaⁿ--khí-lâi sī thán-tó--ê, só͘-í lī-iōng bōng-oán-kiàⁿ tn̂g sî-kan kám-kng ê iáⁿ-siōng, khòaⁿ--khí-lâi to̍h kám-kak chiok ū chân-chhù--ê.
Chit-khoán hāu-èng tī chit-tiuⁿ chheng-chhó ê iáⁿ-siōng lāi-té sī koh-khah bêng-hián, in-ūi tī chit-ê tó-ú-tiū āu-piah, iáu-ū kúi-nā ê seng-hē tī-hiah.
Siōng hiáⁿ-ba̍k ê pōe-kéng seng-hē ê sī-chhùn-chhioh chha-put-to sī NGC 7331 ê 1/10, piáu-sī kóng in ê kū-lī mā chha-put-to ū 10 pōe hn̄g.
In kah NGC 7331 tī thiⁿ-téng pâi kah chiah-nī ba̍t, chí-sī tú-á-hó niā-niā.
Chit cho͘ ín-lâng-chù-bo̍k ê seng-hē to̍h tī gîn-hô-pôaⁿ téng-koân, in mā kiò-chò Lo̍k-chīⁿ Seng-hē-kûn.</p><h2 id=kip-ngc-7331-kah-i-āu-piah-ê-thian-thé>[KIP] NGC 7331 kah I āu-piah ê Thian-thé</h2><p>Tuā koh suí ê kńg-lê-á sing-hē NGC 7331, tiānn-tiānn hőng kóng i kah lán Gîn-hô-hē sī tsiok sîng--ê.
NGC 7331 to̍h tī pak-thian Hui-má-tsō hong-hiòng tsha-put-to 5000 bān kng-nî hn̄g ê sóo-tsāi.
I tsin tsá to̍h hőng jīn-uî sī tsi̍t-ê kńg-lê-á sing-hûn, mā-sī tsi̍t-ê tsiok kng ê sing-hē.
M̄-koh i suah bô-khì hōo siu tī Charles Messier tī 18 sè-kí pian ê tsok ū-miâ ê bo̍k-lio̍k lāi-té.
Sī-kóng tsit-ê sing-hē-puânn tī lán ê sī-suànn hong-hiòng khuànn--khí-lâi sī thán-tó--ê, sóo-í lī-iōng bōng-uán-kiànn tn̂g sî-kan kám-kng ê iánn-siōng, khuànn--khí-lâi to̍h kám-kak tsiok ū tsân-tshù--ê.
Tsit-khuán hāu-ìng tī tsit-tiunn tshing-tshó ê iánn-siōng lāi-té sī koh-khah bîng-hián, in-uī tī tsit-ê tó-ú-tiū āu-piah, iáu-ū kuí-nā ê sing-hē tī-hiah.
Siōng hiánn-ba̍k ê puē-kíng sing-hē ê sī-tshùn-tshioh tsha-put-to sī NGC 7331 ê 1/10, piáu-sī kóng in ê kū-lī mā tsha-put-to ū 10 puē hn̄g.
In kah NGC 7331 tī thinn-tíng pâi kah tsiah-nī ba̍t, tsí-sī tú-á-hó niā-niā.
Tsit tsoo ín-lâng-tsù-bo̍k ê sing-hē to̍h tī gîn-hô-puânn tíng-kuân, in mā kiò-tsò Lo̍k-tsīnn Sing-hē-kûn.</p><h2 id=english-ngc-7331-and-beyond>[English] NGC 7331 and Beyond</h2><p>Big, beautiful spiral galaxy <a href=http://messier.seds.org/xtra/ngc/n7331.html>NGC 7331</a> is often touted as an analog to our own <a href=https://apod.nasa.gov/apod/ap080606.html>Milky Way</a>.
About 50 million light-years distant in the northern constellation <a href=http://hawastsoc.org/deepsky/peg/index.html>Pegasus</a>, NGC 7331 was recognized early on as a spiral nebula and is actually one of the brighter <a href=http://www.seasky.org/cosmic/sky7a07.html>galaxies</a> <em>not</em> included in Charles Messier's <a href=https://www.nasa.gov/content/explore-the-night-sky-hubble-s-messier-catalog-bio>famous</a> 18th century catalog.
Since the galaxy's disk <a href=https://apod.nasa.gov/apod/ap040701.html>is inclined</a> to our line-of-sight, long telescopic exposures often result in images that evokes a strong sense of depth.
The effect is further enhanced <a href=https://www.astrobin.com/6xa02f/>in this sharp image</a> by galaxies that lie beyond the gorgeous <a href=http://nedwww.ipac.caltech.edu/level5/March02/Gordon/Gordon2.html>island universe</a>.
The most prominent background galaxies are about one tenth the <a href=http://chandra.harvard.edu/photo/scale.html>apparent size</a> of NGC 7331 and so lie roughly ten times farther away.
Their close alignment on the sky with NGC 7331 occurs just by chance.
Lingering above the plane of the Milky Way, this striking visual grouping of galaxies is known to some as the <a href=https://en.wikipedia.org/wiki/NGC_7331_Group>Deer Lick Group</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 7331</td><td>NGC chhit-sam-sam-it</td><td>NGC tshit-sam-sam-it</td><td>NGC 7331</td><td>NGC 7331</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔星雲</td><td>kńg-lê-á seng-hûn</td><td>kńg-lê-á sing-hûn</td><td>螺旋星雲</td><td>spiral nebula</td></tr><tr><td>飛馬座</td><td>Hui-má-chō</td><td>Hui-má-tsō</td><td>飛馬座</td><td>Pegasus</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galaxy's disk</td></tr><tr><td>視線方向</td><td>sì-sòaⁿ-hong-hiòng</td><td>sì-suànn-hong-hiòng</td><td>視線方向</td><td>line-of-sight</td></tr><tr><td>坦倒</td><td>thán-tó</td><td>thán-tó</td><td>傾倒</td><td>inclined</td></tr><tr><td>島宇宙</td><td>tó-ú-tiū</td><td>tó-ú-tiū</td><td>島宇宙</td><td>island universe</td></tr><tr><td>視寸尺</td><td>sī-chhùn-chhioh</td><td>sī-tshùn-tshioh</td><td>視尺寸</td><td>apparent size</td></tr><tr><td>銀河盤</td><td>gîn-hô-pôaⁿ</td><td>gîn-hô-puânn</td><td>銀河盤</td><td>the plane of the Milky Way</td></tr><tr><td>鹿舐星系群</td><td>Lo̍k-chīⁿ Seng-hē-kûn</td><td>Lo̍k-tsīnn Sing-hē-kûn</td><td>鹿舔星系群</td><td>Deer Lick Group</td></tr><tr><td>1/10</td><td>cha̍p hun it</td><td>tsa̍p hun it</td><td>十分之一</td><td>1/10</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230913/>昨昏 ê 圖：NGC 4632：藏 tī 星系內底 ê 極環</a>
</span><span class=post_next><a href=https://apod.tw/daily/20230915/>明仔載 ê 圖：金星、月娘、kah leh 衝煙 ê 山</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>