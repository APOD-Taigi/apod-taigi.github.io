<!doctype html><html lang=en><head><title>哈伯太空望遠鏡翕 ê 肚胿仔星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="哈伯太空望遠鏡翕 ê 肚胿仔星系"><meta property="og:description" content="是按怎這个星系有遮爾長 ê 尾溜？這張予人讚嘆 ê 遠景是哈伯遺產資料庫 ê 影像。"><meta property="og:url" content="https://apod.tw/daily/20210621/"><meta property="og:image" content="https://apod.nasa.gov/apod/fap/image/2106/tadpole_HubbleBiju_960.jpg"><link rel=canonical href=https://apod.tw/daily/20210621/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. June 2021</p><h1 class=post_title>哈伯太空望遠鏡翕 ê 肚胿仔星系</h1><div class=post_body><div class=post_inner><img src=https://apod.nasa.gov/apod/fap/image/2106/tadpole_HubbleBiju_960.jpg alt=/home/runner/work/apod-taigi.github.io/apod-taigi.github.io/content/daily/2021/06/20210621.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210621.html>The Tadpole Galaxy from Hubble</a></li><li>影像來源：<a href=https://hla.stsci.edu/>Hubble Legacy Archive</a>, <a href=https://www.esa.int/>ESA</a>, <a href=https://www.nasa.gov/>NASA</a>; <em>Processing:</em> <a href=https://www.instagram.com/exploraspace/>Amal Biju</a></li><li>APOD ê 各種語言：<a href=https://apod.me/>Arabic</a>, <a href=https://mediabricks.bg/apod-bulgaria>Bulgarian</a>, <a href=http://www.apod.cat/>Catalan</a>, <a href=http://www.bjp.org.cn/mryt/>Chinese</a> (Beijing), <a href=http://sprite.phys.ncku.edu.tw/astrolab/mirrors/apod/apod.html>Chinese</a> (Taiwan), <a href=http://www.apod.rs/Croatia.html>Croatian</a>, <a href=http://www.astro.cz/apod/>Czech</a>, <a href=http://www.apod.nl/>Dutch</a>, <a href=http://www.skypix.org/apod/>Farsi</a>, <a href=http://www.cidehom.com/apod.php>French</a>,
<a href=http://www.starobserver.org/>German</a>, <a href=http://www.astronomia2009.org.il/info/apod/apod.htm>Hebrew</a>, <a href=http://apod.infoastronomy.org/>Indonesian</a>, <a href=http://home.u05.itscom.net/apodjpn/apodj/apodj0.htm>Japanese</a>, <a href=http://wouldyoulike.org/apod/>Korean</a>, <a href=http://www.apod.rs/Montenegro.html>Montenegrin</a>, <a href=http://apod.pl/apod/>Polish</a>, <a href=http://www.astronet.ru/db/apod.html>Russian</a>, <a href=http://www.apod.rs/>Serbian</a>, <a href=http://apod.fmf.uni-lj.si/>Slovenian</a>, <a href=http://observatorio.info/>Spanish</a>, <a href=https://apod.tw/>Taiwanese</a>, <a href=https://www.uzaydanhaberler.com/category/gorsel/apod/>Turkish</a>, <a href=https://rasyonalist.org/kategori/apod/>Turkish</a>, and <a href=http://astronomy.pp.ua/>Ukrainian</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckrso9ph22sso0893c75cl3d2 height=180 width=500 frameborder=0 scrolling=no></iframe></div><h2 id=漢羅-哈伯太空望遠鏡翕-ê-肚胿仔星系>[漢羅] 哈伯太空望遠鏡翕 ê 肚胿仔星系</h2><p>是按怎這个星系有遮爾長 ê 尾溜？
這張 <a href=https://www.instagram.com/p/CPw5hyTpTi7/>予人讚嘆 ê 遠景</a> 是 <a href=https://hla.stsci.edu/>哈伯遺產資料庫</a> ê 影像。
一个遙遠星系成做這个壯麗 ê 背景，伊是去予搝開 ê 捲螺仔 <a href=http://nedwww.ipac.caltech.edu/level5/Arp/frames.html>星系 Arp</a> 188，肚胿仔星系。
這个 <a href=https://hubblesite.org/contents/media/images/2002/11/1181-Image.html>宇宙肚胿仔</a> 離咱有 4.2 億光年遠，to̍h tī 北天星座 <a href=http://www.astro.wisc.edu/~dolan/constellations/constellations/Draco.html>天龍座</a> ê 方向看會著。
這个 <a href="https://img.huffingtonpost.com/asset/5bad12683c000032000b0e42.jpeg?ops=scalefit_630_noupscale">予人注目</a> ê 尾溜有 28 萬 <a href=https://starchild.gsfc.nasa.gov/docs/StarChild/questions/question19.html>光年</a> 長，內底閣有大質量、明亮 ê 藍色星團。
一款講法是講，有一个閣較密 ê <a href=https://mergers.galaxyzoo.org/merger_wars.html>入侵星系</a> 行過 Arp 188 頭前，to̍h ùi 這張影像 ê 正爿迵到倒爿，才去予肚胿仔星系 ê 重力 <a href=https://apod.nasa.gov/apod/ap150201.html>hiù-去到</a> 後壁。
Tī 這改 ê <a href=https://apod.nasa.gov/apod/ap120812.html>近距離接觸</a>，潮汐力 kā <a href=https://apod.nasa.gov/apod/ap120604.html>捲螺仔星系</a> ê 恆星、氣體、kah 塗粉 拖--出來，才會產生這个壯觀 ê 尾溜。
這个 <a href=https://apod.nasa.gov/apod/ap970224.html>入侵</a> 星系，估計是 tī 肚胿仔星系後壁 300 光年遠 ê 所在，to̍h tī 正爿面頂彼个前景 ê 捲螺仔手骨遐。
<a href=http://www.exploratorium.edu/frogs/>Kah 伊 ê</a> 地球 <a href=http://www.countrysideinfo.co.uk/metindex.htm>名仝款</a>，<a href=https://en.wikipedia.org/wiki/Tadpole_Galaxy>肚胿仔星系</a> ê 年歲愈大，<a href=https://ui.adsabs.harvard.edu/abs/1972ApJ...178..623T/abstract>伊 ê 尾溜</a> to̍h 會沓沓仔變無--去。
落尾，尾溜內底 ê 星團 to̍h 會變做這个大捲螺仔星系 ê 細衛星星系。</p><h2 id=poj-ha-peh-thài-khong-bōng-oán-kiàⁿ-hip--ê-tō-koai-á-seng-hē>[POJ] Ha-peh thài-khong bōng-oán-kiàⁿ hip--ê Tō͘-koai-á seng-hē</h2><p>Sī án-ná chit-ê seng-hē ū chiah-nī tn̂g ê bóe-liu?
Chit-tiuⁿ hō͘-lâng chàn-thàn ê oán-kéng sī Ha-peh ûi-sán chu-liāu-khò͘ ê iáⁿ-siōng.
Chi̍t-ê iâu-oán seng-hē chiâⁿ-chò chit-ê chòng-lē ê pōe-kéng, i sī khì hō͘ giú-khui ê kńg-lê-á seng-hē Arp it-pat-pat, Tō͘-koai-á seng-hē.
Chit-ê ú-tiū tō͘-koai-á lî lán ū sì-tiám-jī ek kng-nî hn̄g, to̍h tī pak-thian seng-chō Thian-lêng-chō ê hong-hiòng khòaⁿ-ē-tio̍h.
Chit-ê hō͘-lâng chù-bo̍k ê bóe-liu ū jī-cha̍p-poeh kng-nî tn̂g, lāi-té koh ū tōa-chit-liōng, bêng-liōng ê nâ-sek seng-thoân.
Chi̍t-khoán kóng-hoat sī kóng, ū chi̍t-ê koh-khah bat ê ji̍p-chhim seng-hē kiâⁿ-kòe Arp it-pat-pat thâu-chêng, to̍h ùi chit-tiuⁿ iáⁿ-siōng ê chiàⁿ-pêng thàng-kàu tò-pêng, chiah khì hō͘ Tō͘-koai-á seng-hē ê tiōng-le̍k hiù-khì-kàu āu-piah.
Tī chit-kái ê kīn-kū-lî chiap-chhiok, tiâu-sek-le̍k kā kńg-lê-á seng-hē ê hêng-chhiⁿ, khì-thé, kah thô͘-hún thoa--chhut-lâi, chiah ē sán-seng chit-ê chòng-koan ê bóe-liu.
Chit-ê ji̍p-chhim seng-hē, kó͘-kè sī tī Tō͘-koai-á seng-hē āu-piah saⁿ-pah kng-nî hn̄g ê só͘-chāi, to̍h tī chiàⁿ-pêng bīn-téng hit-ê chiân-kéng ê kńg-lê-á chhiú-kut hiah.
Kah i ê tē-kiû-miâ kāng-khoán, Tō͘-koai-á seng-hē ê nî-hòe lú tōa, i ê bóe-liu to̍h ē tau̍h-tau̍h-á piàn bô--khì.
Lo̍h-bóe, bóe-liu lāi-té ê seng-thoân to̍h ē piàn-chò chit-ê tōa kńg-lê-á seng-hē ê sè ūi-chhiⁿ seng-hē.</p><h2 id=kip-ha-peh-thài-khong-bōng-uán-kiànn-hip--ê-tōo-kuai-á-sing-hē>[KIP] Ha-peh thài-khong bōng-uán-kiànn hip--ê Tōo-kuai-á sing-hē</h2><p>Sī án-ná tsit-ê sing-hē ū tsiah-nī tn̂g ê bué-liu?
Tsit-tiunn hōo-lâng tsàn-thàn ê uán-kíng sī Ha-peh uî-sán tsu-liāu-khòo ê iánn-siōng.
Tsi̍t-ê iâu-uán sing-hē tsiânn-tsò tsit-ê tsòng-lē ê puē-kíng, i sī khì hōo giú-khui ê kńg-lê-á sing-hē Arp it-pat-pat, Tōo-kuai-á sing-hē.
Tsit-ê ú-tiū tōo-kuai-á lî lán ū sì-tiám-jī ik kng-nî hn̄g, to̍h tī pak-thian sing-tsō Thian-lîng-tsō ê hong-hiòng khuànn-ē-tio̍h.
Tsit-ê hōo-lâng tsù-bo̍k ê bué-liu ū jī-tsa̍p-pueh kng-nî tn̂g, lāi-té koh ū tuā-tsit-liōng, bîng-liōng ê nâ-sik sing-thuân.
Tsi̍t-khuán kóng-huat sī kóng, ū tsi̍t-ê koh-khah bat ê ji̍p-tshim sing-hē kiânn-kuè Arp it-pat-pat thâu-tsîng, to̍h uì tsit-tiunn iánn-siōng ê tsiànn-pîng thàng-kàu tò-pîng, tsiah khì hōo Tōo-kuai-á sing-hē ê tiōng-li̍k hiù-khì-kàu āu-piah.
Tī tsit-kái ê kīn-kū-lî tsiap-tshiok, tiâu-sik-li̍k kā kńg-lê-á sing-hē ê hîng-tshinn, khì-thé, kah thôo-hún thua--tshut-lâi, tsiah ē sán-sing tsit-ê tsòng-kuan ê bué-liu.
Tsit-ê ji̍p-tshim sing-hē, kóo-kè sī tī Tōo-kuai-á sing-hē āu-piah sann-pah kng-nî hn̄g ê sóo-tsāi, to̍h tī tsiànn-pîng bīn-tíng hit-ê tsiân-kíng ê kńg-lê-á tshiú-kut hiah.
Kah i ê tē-kiû-miâ kāng-khuán, Tōo-kuai-á sing-hē ê nî-huè lú tuā, i ê bué-liu to̍h ē ta̍uh-ta̍uh-á piàn bô--khì.
Lo̍h-bué, bué-liu lāi-té ê sing-thuân to̍h ē piàn-tsò tsit-ê tuā kńg-lê-á sing-hē ê sè uī-tshinn sing-hē.</p><h2 id=english-the-tadpole-galaxy-from-hubble>[English] The Tadpole Galaxy from Hubble</h2><p>Why does this galaxy have such a long tail?
In <a href=https://www.instagram.com/p/CPw5hyTpTi7/>this stunning vista</a>, based on image data from the <a href=https://hla.stsci.edu/>Hubble Legacy Archive</a>, distant galaxies form a dramatic backdrop for disrupted spiral <a href=http://nedwww.ipac.caltech.edu/level5/Arp/frames.html>galaxy Arp</a> 188, the Tadpole Galaxy.
The <a href=https://hubblesite.org/contents/media/images/2002/11/1181-Image.html>cosmic tadpole</a> is a mere 420 million light-years distant toward the northern constellation of the Dragon (<a href=http://www.astro.wisc.edu/~dolan/constellations/constellations/Draco.html>Draco</a>).
Its <a href="https://img.huffingtonpost.com/asset/5bad12683c000032000b0e42.jpeg?ops=scalefit_630_noupscale">eye-catching</a> tail is about 280 thousand <a href=https://starchild.gsfc.nasa.gov/docs/StarChild/questions/question19.html>light-years</a> long and features massive, bright blue star clusters.
One <a href=http://www.boop.org/jan/justso/>story</a> goes that a more compact <a href=https://mergers.galaxyzoo.org/merger_wars.html>intruder galaxy</a> crossed in front of Arp 188 - from right to left in this view - and was <a href=https://apod.nasa.gov/apod/ap150201.html>slung around</a> behind the Tadpole by their gravitational attraction.
During the <a href=https://apod.nasa.gov/apod/ap120812.html>close encounter</a>, tidal forces drew out the <a href=https://apod.nasa.gov/apod/ap120604.html>spiral galaxy's</a> stars, gas, and dust forming the spectacular tail.
The <a href=https://apod.nasa.gov/apod/ap970224.html>intruder</a> galaxy itself, estimated to lie about 300 thousand light-years behind the Tadpole, can be seen through foreground spiral arms at the upper right.
<a href=http://www.exploratorium.edu/frogs/>Following</a> its terrestrial <a href=http://www.countrysideinfo.co.uk/metindex.htm>namesake</a>, the <a href=https://en.wikipedia.org/wiki/Tadpole_Galaxy>Tadpole Galaxy</a> will likely lose <a href=https://ui.adsabs.harvard.edu/abs/1972ApJ...178..623T/abstract>its tail</a> as it grows older, the tail's star clusters forming smaller satellites of the large spiral galaxy.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>蝌蚪星系</td><td>Tō͘-koai-á seng-hē</td><td>Tōo-kuai-á sing-hē</td><td>肚胿仔星系</td><td>the Tadpole Galaxy</td></tr><tr><td>哈伯遺產資料庫</td><td>Ha-peh ûi-sán chu-liāu-khò͘</td><td>Ha-peh uî-sán tsu-liāu-khòo</td><td>哈伯遺產資料庫</td><td>Hubble Legacy Archive</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂</td><td>spiral arm</td></tr><tr><td>天龍座</td><td>Thian-lêng-chō</td><td>Thian-lîng-tsō</td><td>天龍座</td><td>Draco</td></tr><tr><td>藍色星團</td><td>nâ-sek seng-thoân</td><td>nâ-sik sing-thuân</td><td>藍色星團</td><td>blue cluster</td></tr><tr><td>潮汐力</td><td>tiâu-sek-le̍k</td><td>tiâu-sik-li̍k</td><td>潮汐力</td><td>tidal force</td></tr><tr><td>衛星星系</td><td>ūi-chhiⁿ seng-hē</td><td>uī-tshinn sing-hē</td><td>衛星星系</td><td>satellite galaxy</td></tr><tr><td>入侵星系</td><td>ji̍p-chhim seng-hē</td><td>ji̍p-tshim sing-hē</td><td>入侵星系</td><td>intruder galaxy</td></tr><tr><td>近距離接觸</td><td>kīn-kū-lî chiap-chhiok</td><td>kīn-kū-lî tsiap-tshiok</td><td>近距離接觸</td><td>close encounter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210620/>昨昏 ê 圖：Tī Stonehenge 天頂 ê 日出夏至</a>
</span><span class=post_next><a href=https://apod.tw/daily/20210622/>明仔載 ê 圖：HD 163296：恆星形成過程產生 ê 噴流</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>