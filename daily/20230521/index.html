<!doctype html><html lang=en><head><title>Tī 青苔頂懸 ê 水熊蟲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī 青苔頂懸 ê 水熊蟲"><meta property="og:description" content="這敢是外星人？可能毋是，毋過 tī 地球頂懸所有 ê 生物內底，水熊蟲可能是上接近--ê。"><meta property="og:url" content="https://apod.tw/daily/20230521/"><meta property="og:image" content="https://apod.nasa.gov/apod/fap/image/2305/tardigrade_eyeofscience_960.jpg"><link rel=canonical href=https://apod.tw/daily/20230521/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. May 2023</p><h1 class=post_title>Tī 青苔頂懸 ê 水熊蟲</h1><div class=post_body><div class=post_inner><img src=https://apod.nasa.gov/apod/fap/image/2305/tardigrade_eyeofscience_960.jpg alt=/home/runner/work/apod-taigi.github.io/apod-taigi.github.io/content/daily/2023/05/20230521.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230521.html>Tardigrade in Moss</a></li><li>影像來源 kah 版權：Nicole Ottawa & Oliver Meckes / Eye of Science / <a href=http://www.sciencesource.com/>Science Source Images</a></li><li>天頂予你 ê 禮物：<a href=https://apod.nasa.gov/apod/calendar/allyears.html>你 ê APOD 生日相片是佗一張？</a> (post 1995)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cliiy5gtn00l301vmbybn7j4t height=180 width=500 frameborder=0 scrolling=no></iframe></div><h2 id=漢羅-tī-青苔頂懸-ê-水熊蟲>[漢羅] Tī 青苔頂懸 ê 水熊蟲</h2><p>這敢是外星人？
可能毋是，毋過 tī 地球頂懸所有 ê 生物內底，<a href=https://en.wikipedia.org/wiki/Tardigrade>水熊蟲</a> 可能是上倚外星人--ê。
這是因為咱知影講，<a href="http://www.youtube.com/watch?v=6H0E77TdYnY">水熊蟲</a> 就算是無食無啉幾若十冬，嘛猶活會落去。
In tī 溫度 giōng 欲 <a href=https://en.wikipedia.org/wiki/Absolute_zero>絕對零度</a> 到 水沸點以上 ê 範圍會當活咧，tī 氣壓 0 以上 到 比 <a href=https://en.wikipedia.org/wiki/Seabed>海底</a> 壓力閣較懸 ê 範圍會當活咧，直接 tī 危險 ê <a href=https://srag.jsc.nasa.gov/SpaceRadiation/What/What.cfm>輻射</a> 下底嘛活會落去。
這寡 <a href=https://apod.nasa.gov/apod/ap090830.html>極端生物</a> ê 生存適應能力是遮爾強，這捌 tī 2011 年 踅地球 ê 太空船外口 <a href=http://tardigradesinspace.blogspot.com/>試驗過</a>。
<a href="http://www.youtube.com/watch?v=7W194GQ6fHI">水熊蟲</a> 會遮爾耐操，一部份是因為 in 有法度修復 in 家己 ê <a href=https://apod.nasa.gov/apod/ap120821.html>DNA</a>，而且 in kā in 身軀內底 ê 水 減到賰幾葩 嘛猶會擋。
有一寡 <a href=https://bigthink.com/surprising-science/scientists-finally-figure-out-why-the-water-bear-is-nearly-unstoppable/>微型水熊蟲</a> 差一點仔就變做外星生物矣。
Tī 2011 年 ê 時陣，in 按算欲坐火箭到火星 ê 衛星 <a href=https://apod.nasa.gov/apod/ap121028.html>火衛一 Phobos</a> ，到 2021 年才送轉來到月球。
毋過 <a href=https://en.wikipedia.org/wiki/Living_Interplanetary_Flight_Experiment>2011 年 ê 發射</a> 煞失敗，<a href=https://en.wikipedia.org/wiki/Beresheet>2021 年 ê 登陸</a> 摔歹去矣。
Tī 地球大部分 ê 所在，<a href=http://serc.carleton.edu/microbelife/topics/tardigrade/index.html>水熊蟲</a> 是比 <a href=https://apod.nasa.gov/apod/ap190818.html>人類</a> 閣較普遍。
<a href=https://www.custom-images.sciencesource.com/science-source-blog/2018/4/30/water-bears-tardigrades-pmr52>這張</a> 加強色彩 ê <a href=https://en.wikipedia.org/wiki/Electron_micrograph>電子顯微鏡相片</a> 內底，有一隻 毫米長 ê 水熊蟲 tī <a href=https://en.wikipedia.org/wiki/Moss>青苔</a> 頂懸咧爬。</p><h2 id=poj-tī-chheⁿ-tî-téng-koân-ê-chúi-hîm-thang>[POJ] Tī Chheⁿ-tî téng-koân ê Chúi-hîm-thang</h2><p>Che kám-sī gōa-chheⁿ-lâng?
Khó-lêng m̄-sī, m̄-koh tī Tē-kiû téng-koân só͘-ū ê seng-bu̍t lāi-té, chúi-hîm-thâng khó-lêng sī siōng óa gōa-chheⁿ-lâng--ê.
Che sī in-ūi lán chai-iáⁿ kóng, chúi-hîm-thâng to̍h sǹg sī bô chia̍h bô lîm kúi-ā cha̍p tang, mā iáu oa̍h ē lo̍h-khì.
In tī un-tō͘ giōng beh choa̍t-tùi-lêng-tō͘ kàu chúi-hut-tiám í-siōng ê hoān-ûi ē-tàng oa̍h leh, tī khì-ap 0 í-siōng kàu pí hái-té ap-le̍k koh khah koân ê hoān-ûi ē-tàng oa̍h leh, ti̍t-chiap tī hûi-hiám ê hok-siā ē-té mā oa̍h ē lo̍h-khì.
Chit-kóa ke̍k-toan-seng-bu̍t ê seng-chûn sek-èng lêng-le̍k sī chiah-nī kiông, che bat tī 2011 se̍h Tē-kiû ê thài-khong-chûn gōa-kháu chhì-giām kòe.
Chúi-hîm-thang ē chiah-nī nāi-chhau, chi̍t-pō͘-hūn sī in-ūi in ū hoat-tō͘ siu-ho̍k in ka-tī ê DNA, jî-chhiáⁿ in kā in sin-khu lāi-té ê chúi kiám kàu chhun kui pha mā iáu ē-tòng.
Ū chi̍t-kóa bî-hêng chúi-hîm-thâng chha chi̍t-tiám-á to̍h piàn-chò gōa-chheⁿ-seng-bu̍t ah.
Tī 2011 nî ê sî-chūn, in àn-sǹg beh che hóe-chìⁿ kàu Hóe-chheⁿ ê ūi-chheⁿ Hóe-ūi-it Phobos, kàu 2021 nî chiah sàng tńg-lâi Goe̍h-kiû.
M̄-koh 2011 nî ê hoat-siā soah sit-pāi, 2021 nî ê teng-lio̍k siak phái-khì ah.
Tī Tē-kiû tōa-pō͘-hūn ê só͘-chāi, chúi-hîm-thâng sī pí jîn-lūi koh khah phó͘-phiàn.
Chit-tiuⁿ ka-kiông sek-chhái ê tiān-chú hián-bî-kiàⁿ siòng-phìⁿ lāi-té, ū chi̍t-chiah hô-bí tn̂g ê chúi-hîm-thâng tī chheⁿ-tî téng-koân leh pê.</p><h2 id=kip-tī-tshenn-tî-tíng-kuân-ê-tsuí-hîm-thang>[KIP] Tī Tshenn-tî tíng-kuân ê Tsuí-hîm-thang</h2><p>Tse kám-sī guā-tshenn-lâng?
Khó-lîng m̄-sī, m̄-koh tī Tē-kiû tíng-kuân sóo-ū ê sing-bu̍t lāi-té, tsuí-hîm-thâng khó-lîng sī siōng uá guā-tshenn-lâng--ê.
Tse sī in-uī lán tsai-iánn kóng, tsuí-hîm-thâng to̍h sǹg sī bô tsia̍h bô lîm kuí-ā tsa̍p tang, mā iáu ua̍h ē lo̍h-khì.
In tī un-tōo giōng beh tsua̍t-tuì-lîng-tōo kàu tsuí-hut-tiám í-siōng ê huān-uî ē-tàng ua̍h leh, tī khì-ap 0 í-siōng kàu pí hái-té ap-li̍k koh khah kuân ê huān-uî ē-tàng ua̍h leh, ti̍t-tsiap tī huî-hiám ê hok-siā ē-té mā ua̍h ē lo̍h-khì.
Tsit-kuá ki̍k-tuan-sing-bu̍t ê sing-tsûn sik-ìng lîng-li̍k sī tsiah-nī kiông, tse bat tī 2011 se̍h Tē-kiû ê thài-khong-tsûn guā-kháu tshì-giām kuè.
Tsuí-hîm-thang ē tsiah-nī nāi-tshau, tsi̍t-pōo-hūn sī in-uī in ū huat-tōo siu-ho̍k in ka-tī ê DNA, jî-tshiánn in kā in sin-khu lāi-té ê tsuí kiám kàu tshun kui pha mā iáu ē-tòng.
Ū tsi̍t-kuá bî-hîng tsuí-hîm-thâng tsha tsi̍t-tiám-á to̍h piàn-tsò guā-tshenn-sing-bu̍t ah.
Tī 2011 nî ê sî-tsūn, in àn-sǹg beh tse hué-tsìnn kàu Hué-tshenn ê uī-tshenn Hué-uī-it Phobos, kàu 2021 nî tsiah sàng tńg-lâi Gue̍h-kiû.
M̄-koh 2011 nî ê huat-siā suah sit-pāi, 2021 nî ê ting-lio̍k siak phái-khì ah.
Tī Tē-kiû tuā-pōo-hūn ê sóo-tsāi, tsuí-hîm-thâng sī pí jîn-luī koh khah phóo-phiàn.
Tsit-tiunn ka-kiông sik-tshái ê tiān-tsú hián-bî-kiànn siòng-phìnn lāi-té, ū tsi̍t-tsiah hô-bí tn̂g ê tsuí-hîm-thâng tī tshenn-tî tíng-kuân leh pê.</p><h2 id=english-tardigrade-in-moss>[English] Tardigrade in Moss</h2><p>Is this an alien?
Probably not, but of all the animals on Earth, the <a href=https://en.wikipedia.org/wiki/Tardigrade>tardigrade</a> might be the best candidate.
That's because <a href="http://www.youtube.com/watch?v=6H0E77TdYnY">tardigrades</a> are known to be able to go for decades without food or water, to survive temperatures from near <a href=https://en.wikipedia.org/wiki/Absolute_zero>absolute zero</a> to well above the boiling point of water, to survive pressures from near zero to well above that on <a href=https://en.wikipedia.org/wiki/Seabed>ocean floors</a>, and to survive direct exposure to dangerous <a href=https://srag.jsc.nasa.gov/SpaceRadiation/What/What.cfm>radiations</a>.
The far-ranging survivability of these <a href=https://apod.nasa.gov/apod/ap090830.html>extremophiles</a> was <a href=http://tardigradesinspace.blogspot.com/>tested</a> in 2011 <em>outside</em> an orbiting space shuttle.
<a href="http://www.youtube.com/watch?v=7W194GQ6fHI">Tardigrades</a> are so durable partly because they can repair their own <a href=https://apod.nasa.gov/apod/ap120821.html>DNA</a> and reduce their body water content to a few percent.
Some of these <a href=https://bigthink.com/surprising-science/scientists-finally-figure-out-why-the-water-bear-is-nearly-unstoppable/>miniature water-bears</a> almost <em>became</em> extraterrestrials in 2011 when they were launched toward to the Martian moon <a href=https://apod.nasa.gov/apod/ap121028.html>Phobos</a>, and again in 2021 when they were launched toward Earth's own moon, but the <a href=https://en.wikipedia.org/wiki/Living_Interplanetary_Flight_Experiment>former</a> launch failed, and the <a href=https://en.wikipedia.org/wiki/Beresheet>latter</a> landing crashed.
<a href=http://serc.carleton.edu/microbelife/topics/tardigrade/index.html>Tardigrades</a> are more common than <a href=https://apod.nasa.gov/apod/ap190818.html>human</a>s across most of the Earth.
<a href=https://www.custom-images.sciencesource.com/science-source-blog/2018/4/30/water-bears-tardigrades-pmr52>Pictured here</a> in a color-enhanced <a href=https://en.wikipedia.org/wiki/Electron_micrograph>electron micrograph</a>, a millimeter-long tardigrade crawls on <a href=https://en.wikipedia.org/wiki/Moss>moss</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>青苔</td><td>chheⁿ-tî</td><td>tshenn-tî</td><td>苔蘚</td><td>moss</td></tr><tr><td>水熊蟲</td><td>chúi-hîm-thâng</td><td>tsuí-hîm-thâng</td><td>緩步動物門</td><td>tardigrades</td></tr><tr><td>外星人</td><td>gōa-chheⁿ-lâng</td><td>guā-tshenn-lâng</td><td>外星人</td><td>alien</td></tr><tr><td>絕對零度</td><td>choa̍t-tùi-lêng-tō͘</td><td>tsua̍t-tuì-lîng-tōo</td><td>絕對零度</td><td>absolute zero</td></tr><tr><td>水沸點</td><td>chúi-hut-tiám</td><td>tsuí-hut-tiám</td><td>沸點</td><td>the boiling point of water</td></tr><tr><td>輻射</td><td>hok-siā</td><td>hok-siā</td><td>輻射</td><td>radiations</td></tr><tr><td>氣壓</td><td>khì-ap</td><td>khì-ap</td><td>氣壓</td><td>atmospheric pressure</td></tr><tr><td>極端生物</td><td>ke̍k-toan-seng-bu̍t</td><td>ki̍k-tuan-sing-bu̍t</td><td>極端生物</td><td>extremophiles</td></tr><tr><td>外星生物</td><td>gōa-chheⁿ-seng-bu̍t</td><td>guā-tshenn-sing-bu̍t</td><td>外星生物</td><td>extraterrestrials</td></tr><tr><td>發射</td><td>hoat-siā</td><td>huat-siā</td><td>發射</td><td>launch</td></tr><tr><td>登陸</td><td>teng-lio̍k</td><td>ting-lio̍k</td><td>登陸</td><td>landing</td></tr><tr><td>火衛一 Phobos</td><td>Hóe-ūi-it Phobos</td><td>Hué-uī-it Phobos</td><td>火衛一福波斯</td><td>Phobos</td></tr><tr><td>微型水熊蟲</td><td>bî-hêng chúi-hîm-thâng</td><td>bî-hîng tsuí-hîm-thâng</td><td>微型水熊蟲</td><td>miniature water-bears</td></tr><tr><td>火星</td><td>Hóe-chheⁿ</td><td>Hué-tshenn</td><td>火星</td><td>Mars</td></tr><tr><td>電子顯微鏡相片</td><td>tiān-chú hián-bî-kiàⁿ siòng-phìⁿ</td><td>tiān-tsú hián-bî-kiànn siòng-phìnn</td><td>電子顯微鏡相片</td><td>electron micrograph</td></tr><tr><td>毫米</td><td>hô-bí</td><td>hô-bí</td><td>毫米</td><td>millimeter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230520/>昨昏 ê 圖：加利略四大衛星 ê 木衛二 Europa</a>
</span><span class=post_next><a href=https://apod.tw/daily/20230522/>明仔載 ê 圖：Tī 附近 ê 捲螺仔星系 M101 內底 發現 超新星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>