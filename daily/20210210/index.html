<!doctype html><html lang=en><head><title>發出雷射光來馴服天空 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="發出雷射光來馴服天空"><meta property="og:description" content="天星是按怎會爁光？這 to̍h 愛怪大氣層啦！大氣層內底有一寡定速運動 ê 空氣包，in ê 溫度 kah 空氣溫度有小可仔無仝。"><meta property="og:url" content="https://apod.tw/daily/20210210/"><meta property="og:image" content="https://apod.nasa.gov/apod/image/2102/AoLasers_Munoz_960.jpg"><link rel=canonical href=https://apod.tw/daily/20210210/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. February 2021</p><h1 class=post_title>發出雷射光來馴服天空</h1><div class=post_body><div class=post_inner><img src=https://apod.nasa.gov/apod/image/2102/AoLasers_Munoz_960.jpg alt=/home/runner/work/apod-taigi.github.io/apod-taigi.github.io/content/daily/2021/02/20210210.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210210.html>Firing Lasers to Tame the Sky</a></li><li>影像來源 kah 版權：<a href=https://twitter.com/astro_jcm>Juan Carlos Munoz</a></li><li>文稿：<a href=https://twitter.com/astro_jcm>Juan Carlos Munoz</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cklzel7l0avd80831odsz26qr height=180 width=500 frameborder=0 scrolling=no></iframe></div><h2 id=漢羅-發出雷射光來馴服天空>[漢羅] 發出雷射光來馴服天空</h2><p>天星是按怎會爁光？<a href=https://en.wikipedia.org/wiki/Astronomical_seeing>這 to̍h 愛怪大氣層啦</a>！大氣層內底有一寡定速運動 ê 空氣包，in ê 溫度 kah 空氣溫度有小可仔無仝。To̍h 是 in kā ùi 遠方天體行過來 ê 光路拗曲去矣！大氣亂流 tùi 天文學家來講是一个麻煩。因為伊會 kā 欲研究 ê 目標影像 <a href="https://www.youtube.com/watch?v=or1A4g14_jM">創霧去</a>。這張影像內底 ê 望遠鏡 to̍h tī <a href=https://www.eso.org/>ESO</a> ê <a href=https://www.eso.org/public/teles-instr/paranal-observatory/>Paranal 天文台</a>。伊有鬥 <a href=https://www.eso.org/public/teles-instr/paranal-observatory/vlt/vlt-instr/4lgsf/>四座雷射光</a> tī 天文台內底，會當 kā <a href=https://apod.nasa.gov/apod/ap000725.html>大氣亂流</a> 做校正。Kā 這个雷射光調做一色，會當 kā 浮 tī <a href=https://www.nasa.gov/sites/default/files/images/463940main_atmosphere-layers2_full.jpg>地球大氣層</a> 頂懸、流星留落來 ê <a href=https://en.wikipedia.org/wiki/Sodium_layer>鈉</a> 原子激發。這个 <a href=http://sguisard.astrosurf.com/Pagim/M42-4LGS.html>發光 ê 鈉斑</a>，伊 ê 功能 to̍h 親像是人造星仝款。Kā 伊 ê 爁光隨記錄起來，經過一个一秒鐘會變形幾若百擺 ê <a href="https://www.youtube.com/watch?v=gDGvNyVApgg">鏡面</a> 了後，to̍h 會當消除大氣內底亂流 ê 影響，產生一个 <a href=https://www.eso.org/public/images/eso1824b/>清楚 ê 影像</a>。這款 <a href=https://en.wikipedia.org/wiki/Adaptive_optics>消除一粒星 ê 爁光</a>，是一个發展中 ê 技術，會當 tī 一寡狀況之下，tī 地面 to̍h 會當翕著 <a href=https://www.nasa.gov/audience/forstudents/5-8/features/nasa-knows/what-is-the-hubble-space-telecope-58.html>哈伯</a> <a href=https://apod.nasa.gov/apod/ap201206.html>級</a> ê <a href=https://apod.nasa.gov/apod/ap181009.html>影像</a>。這个技術嘛應用 tī <a href=https://www.alpao.com/adaptive-optics/ophtalmology.html>人類視覺科學</a> 內底，會使提著足清楚 ê 視網膜影像。</p><h2 id=poj-hoat-chhut-lûi-siā-kng-lâi-sûn-hok-thian-khong>[POJ] Hoat-chhut lûi-siā-kng lâi sûn-hok thian-khong</h2><p>Thiⁿ-chhiⁿ sī án-ná ê nà-kng? Che to̍h ài koài tōa-khì-chân lah! Tōa-khì-chân lāi-té ū chi̍t-kóa tēng-sok-ūn-tōng ê khong-khì-pau, in ê un-tō͘ kah khong-khì-un-tō͘ ū sió-khóa-á bô-kâng. To̍h sī in kā ùi oán-hong thian-thé kiâⁿ--kòe-lâi ê kng-lō͘ áu-khiau-khì ah! Tōa-khì-loān-liû tùi thian-bûn-ha̍k-ka lâi-kóng sī chi̍t-ê mâ-hoân. In-ūi i ē kā beh gián-kiù ê bo̍k-phiau iáⁿ-siōng chhòng bū-khì. Chit-tiuⁿ iáⁿ-siōng lāi-té ê bōng-oán-kiàⁿ to̍h tī ESO ê Pranal thian-bûn-tâi. I ū tàu sì-chō lûi-siā-kng tī thian-bûn-tâi lāi-té, ē-tàng kā tōa-khì-loān-liû chò kàu-chèng. Kā chit-ê lûi-siā-kng tiâu chò chi̍t-se̍k, ē-tàng kā phû tī tē-kiû tōa-khì-chân téng-koân, liû-chhiⁿ lâu--lo̍h-lâi ê la̍p-goân-chú kek-hoat. Chit-ê hoat-kng ê la̍p-pan, i ê kong-lêng to̍h chhin-chhiūⁿ sī jîn-chō-chhiⁿ kāng-khoán. Kā i ê nà-kng sûi kì-lo̍k--khí-lâi, keng-kòe chi̍t-ê chi̍t-bió-cheng ē piàn-hêng kúi-nā-pah pái ê kiàⁿ-bīn liáu-āu, to̍h ē-tàng siau-tû tōa-khì lāi-té loān-liû ê éng-hióng, sán-seng chi̍t-ê chheng-chhó ê iáⁿ-siōng. Chit-khoán siau-tû chi̍t-lia̍p-chhiⁿ ê nà-kng, sī chi̍t-ê hoat-tián-tiong ê ki-su̍t, ē-tàng tī chi̍t-kóa chōng-hóng chi-hā, tī tē-bīn to̍h ē-tàng hip-tio̍h Ha-peh-kip ê iáⁿ-siōng. Chit-ê ki-su̍t mā èng-iōng tī jîn-lūi-sī-kak-kho-ha̍k lāi-té, ē-sái the̍h-tio̍h chiok chheng-chhó ê sī-bāng-mo̍͘h iáⁿ-siōng.</p><h2 id=kip-huat-tshut-luî-siā-kng-lâi-sûn-hok-thian-khong>[KIP] Huat-tshut luî-siā-kng lâi sûn-hok thian-khong</h2><p>Thinn-tshinn sī án-ná ê nà-kng? Tse to̍h ài kuài tuā-khì-tsân lah! Tuā-khì-tsân lāi-té ū tsi̍t-kuá tīng-sok-ūn-tōng ê khong-khì-pau, in ê un-tōo kah khong-khì-un-tōo ū sió-khuá-á bô-kâng. To̍h sī in kā uì uán-hong thian-thé kiânn--kuè-lâi ê kng-lōo áu-khiau-khì ah! Tuā-khì-luān-liû tuì thian-bûn-ha̍k-ka lâi-kóng sī tsi̍t-ê mâ-huân. In-uī i ē kā beh gián-kiù ê bo̍k-phiau iánn-siōng tshòng bū-khì. Tsit-tiunn iánn-siōng lāi-té ê bōng-uán-kiànn to̍h tī ESO ê Pranal thian-bûn-tâi. I ū tàu sì-tsō luî-siā-kng tī thian-bûn-tâi lāi-té, ē-tàng kā tuā-khì-luān-liû tsò kàu-tsìng. Kā tsit-ê luî-siā-kng tiâu tsò tsi̍t-si̍k, ē-tàng kā phû tī tē-kîu tuā-khì-tsân tíng-kuân, lîu-tshinn lâu--lo̍h-lâi ê la̍p-guân-tsú kik-huat. Tsit-ê huat-kng ê la̍p-pan, i ê kong-lîng to̍h tshin-tshiūnn sī jîn-tsō-tshinn kāng-khuán. Kā i ê nà-kng suî kì-lo̍k--khí-lâi, king-kuè tsi̍t-ê tsi̍t-bió-tsing ē piàn-hîng kuí-nā-pah pái ê kiànn-bīn liáu-āu, to̍h ē-tàng siau-tû tuā-khì lāi-té luān-lîu ê íng-hióng, sán-sing tsi̍t-ê tshing-tshó ê iánn-siōng. Tsit-khuán siau-tû tsi̍t-lia̍p-tshinn ê nà-kng, sī tsi̍t-ê huat-tián-tiong ê ki-su̍t, ē-tàng tī tsi̍t-kuá tsōng-hóng tsi-hā, tī tē-bīn to̍h ē-tàng hip-tio̍h Ha-peh-kip ê iánn-siōng. Tsit-ê ki-su̍t mā ìng-iōng tī jîn-luī-sī-kak-kho-ha̍k lāi-té, ē-sái the̍h-tio̍h tsiok tshing-tshó ê sī-bāng-mo̍͘h iánn-siōng.</p><h2 id=englishfiring-lasers-to-tame-the-sky>[English] Firing Lasers to Tame the Sky </h2><p>Why do stars twinkle? <a href=https://en.wikipedia.org/wiki/Astronomical_seeing>Our atmosphere is to blame</a> as pockets of slightly off-temperature air, in constant motion, distort the light paths from distant astronomical objects.Atmospheric turbulence is a problem for astronomers because it <a href="https://www.youtube.com/watch?v=or1A4g14_jM">blurs the images</a> of the sources they want to study.The telescope featured in this image, located at <a href=https://www.eso.org/>ESO</a> ’s <a href=https://www.eso.org/public/teles-instr/paranal-observatory/>Paranal Observatory</a> , is equipped with <a href=https://www.eso.org/public/teles-instr/paranal-observatory/vlt/vlt-instr/4lgsf/>four lasers</a> to combat <a href=https://apod.nasa.gov/apod/ap000725.html>this turbulence</a> .The lasers are tuned to a color that excites atoms floating high in <a href=https://www.nasa.gov/sites/default/files/images/463940main_atmosphere-layers2_full.jpg>Earth's atmosphere</a> -- <a href=https://en.wikipedia.org/wiki/Sodium_layer>sodium</a> left by passing meteors.These <a href=http://sguisard.astrosurf.com/Pagim/M42-4LGS.html>glowing sodium spots</a> act as artificial stars whose twinkling is immediately recorded and passed to a <a href="https://www.youtube.com/watch?v=gDGvNyVApgg">flexible mirror</a> that deforms hundreds of times per second, counteracting atmospheric turbulence and resulting in <a href=https://www.eso.org/public/images/eso1824b/>crisper images</a> .The <a href=https://en.wikipedia.org/wiki/Adaptive_optics>de-twinkling</a> of stars is a developing field of technology and allows, in some cases, <a href=https://www.nasa.gov/audience/forstudents/5-8/features/nasa-knows/what-is-the-hubble-space-telecope-58.html>Hubble</a> - <a href=https://apod.nasa.gov/apod/ap201206.html>class</a> <a href=https://apod.nasa.gov/apod/ap181009.html>images</a> to be taken from the ground. This technique has also led to spin-off applications in <a href=https://www.alpao.com/adaptive-optics/ophtalmology.html>human vision science</a> , where it is used to obtain very sharp images of the retina.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>雷射光</td><td>lûi-siā-kng</td><td>lûi-siā-kng</td><td>雷射光</td><td>laser</td></tr><tr><td>馴服</td><td>sûn-ho̍k</td><td>sûn-ho̍k</td><td>馴服</td><td>tame</td></tr><tr><td>爁光</td><td>nà-kng</td><td>nà-kng</td><td>閃爍</td><td>twinkle</td></tr><tr><td>光路</td><td>kng-lō͘</td><td>kng-lōo</td><td>光徑</td><td>light path</td></tr><tr><td>望遠鏡</td><td>bōng-oán-kiàⁿ</td><td>bōng-uán-kiànn</td><td>望遠鏡</td><td>telescope</td></tr><tr><td>大氣亂流</td><td>tōa-khì-loān-liû</td><td>tuā-khì-luān-liû</td><td>大氣亂流</td><td>atmospheric turbulence</td></tr><tr><td>鈉</td><td>la̍p</td><td>la̍p</td><td>鈉</td><td>sodium</td></tr><tr><td>人造星</td><td>jîn-chō-chhiⁿ</td><td>jîn-tsō-tshinn</td><td>人造星</td><td>artificial stars</td></tr><tr><td>人類視覺科學</td><td>jîn-lūi-sī-kak-kho-ha̍k</td><td>jîn-lūi-sī-kak-kho-ha̍k</td><td>人類視覺科學</td><td>human vision science</td></tr><tr><td>視網膜</td><td>sī-bāng-mo̍͘h</td><td>sī-bāng-mo̍͘h</td><td>視網膜</td><td>retina</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210209/>昨昏 ê 圖：毛蟹星雲脈動星 ê 閃光</a>
</span><span class=post_next><a href=https://apod.tw/daily/20210211/>明仔載 ê 圖：天鵝座 2010 - 2020 年 ê 拼接圖</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>