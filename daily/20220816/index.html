<!doctype html><html lang=en><head><title>突尼西亞天頂 ê 流星風 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="突尼西亞天頂 ê 流星風"><meta property="og:description" content="咱 ê 地球敢捌經過流星風？有呢！而且咱定定看著 in 成做流星雨。"><meta property="og:url" content="https://apod.tw/daily/20220816/"><meta property="og:image" content="https://apod.nasa.gov/apod/fap/image/2208/MeteorWind_Larnaout_960_annotated.jpg"><link rel=canonical href=https://apod.tw/daily/20220816/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. August 2022</p><h1 class=post_title>突尼西亞天頂 ê 流星風</h1><div class=post_body><div class=post_inner><img src=https://apod.nasa.gov/apod/fap/image/2208/MeteorWind_Larnaout_960_annotated.jpg alt=/home/runner/work/apod-taigi.github.io/apod-taigi.github.io/content/daily/2022/08/20220816.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220816.html>A Meteor Wind over Tunisia</a></li><li>影像來源 kah 版權：<a href=https://www.facebook.com/TheRoyalAstronomicalSociety>Makrem Larnaout</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl81tomfr00kn01wm03mnb2r8 height=180 width=500 frameborder=0 scrolling=no></iframe></div><h2 id=漢羅-突尼西亞天頂-ê-流星風>[漢羅] 突尼西亞天頂 ê 流星風</h2><p>咱 ê 地球敢捌 ùi 流星風行過？
有呢！而且咱定定看著 in 成做 <a href=https://spaceplace.nasa.gov/meteor-shower/en/>流星雨</a> ê 形。
所有流星 ê 寸尺差不多攏 kah 沙 平大粒。
In 是 ùi <a href=https://apod.nasa.gov/apod/ap180808.html>踅太陽咧行</a> ê 彗星抑是小行星落落來 ê 石霎仔，會繼續以長株圓軌道踅太陽行。
咱 ê 地球 kah in 是踅 <a href=https://apod.nasa.gov/apod/ap200802.html>仝一粒太陽</a>，所以咱 tī 太空中，會去拄著這寡仝款 <a href=https://www.meteorshowers.org/>踅太陽咧行 ê 石霎仔流</a>。
In 若是出現 tī 地球天頂，因為時間咧行，所以 in 就會成做一个 <a href=https://apod.tw/daily/20210815/>流星風</a>。
這寡流星會 kā <a href=https://climate.nasa.gov/news/2919/earths-atmosphere-a-multi-layered-cake/>地球大氣層</a> 照予光，毋閣 in ê 性命嘛定定到遮就結束矣。
咱 ùi <a href=https://apod.tw/daily/20211116/>in ê 光跡</a> 倒揣轉去，會當 tī 天頂揣著一點，就叫做 <a href=https://en.wikipedia.org/wiki/Radiant_(meteor_shower)>輻射點</a>。
<a href="https://www.facebook.com/photo?fbid=482196980575868&amp;set=a.459623809499852">這張合成相片</a> 是 tī 7 月底 <a href=https://en.wikipedia.org/wiki/Southern_Delta_Aquariids>寶瓶座 δ 南流星雨</a> 上濟彼陣，踮突尼西亞 Zriba El Al 古早以前 ê 庄仔 Berber 庄，開超過 2 工 ê 時間翕--ê。
輻射點就 tī 相片正爿遐。
是講 <a href="https://youtu.be/KdNHpX-u9w0?t=116">幾若工前</a>，咱地球才拄仔拄著另外一个 <a href=https://i.pinimg.com/236x/e9/1d/9c/e91d9c4bd7c0ae81975ac7d7b9695742.jpg>閣較有名</a> ê 流星風上強彼工，就是 <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>英仙座流星雨</a>。</p><h2 id=poj-tunisia-thiⁿ-téng-ê-liû-chhiⁿ-hong>[POJ] Tunisia thiⁿ-téng ê Liû-chhiⁿ-hong</h2><p>Lán ê Tē-kiû kám bat ùi liû-chhiⁿ-hong kiâⁿ kòe?
Ū neh! Jî-chhiáⁿ lán tiāⁿ-tiāⁿ khòaⁿ-ē-tio̍h in chiâⁿ chò liû-chhiⁿ-hō͘ ê hêng.
Só͘-ū liû-chhiⁿ ê chhùn-chhioh chha-put-to lóng kah soa pîⁿ tōa lia̍p.
In sī ùi se̍h Thài-iông leh kiâⁿ ê hui-chhiⁿ iah-sī sió-kiâⁿ-chhiⁿ lak-lo̍h-lâi ê chio̍h-sap-á, ē kè-sio̍k í tn̂g-tu-îⁿ kúi-tō se̍h Thài-iông kiâⁿ.
Lán ê Tē-kiû kah in sī se̍h kāng chi̍t-lia̍p Thài-iông, só͘-í lán tī thài-khong tiong, ē khì tú-tio̍h chit-kóa kāng-khoán se̍h Thài-iông leh kiâⁿ ê chio̍h-sap-á liu.
In nā-sī chhut-hiān tī Tē-kiû thiⁿ-téng, in-ūi sî-kan leh kiâⁿ, só͘-í in to̍h ē chiâⁿ-chò chi̍t-ê liû-chhiⁿ-hong.
Chit-kóa liû-chhiⁿ ē kā Tē-kiû tōa-khì-chân chiò hō͘ kng, m̄-koh in ê sìⁿ-miā mā tiāⁿ-tiāⁿ kàu chiah to̍h kiat-sok--ah.
Lán ùi in ê kng-jiah tò chhōe tńg-khì, ē-tàng tī thiⁿ-téng chhōe-tio̍h chi̍t-tiám, to̍h kiò-chò hok-siā-tiám.
Chit-tiuⁿ ha̍p-sêng siòng-phìⁿ sī tī 7 goe̍h-té Pó-pân-chō δ Lâm liû-chhiⁿ-hō͘ siōng-chōe hit-chūn, tiàm Tu̍t-nî-se-a Zriba El Al kó͘-chá í-chêng ê chng-á Berber chng, khai chhiau-kòe 2 kang ê sî-kan hip--ê.
Hok-siā-tiám to̍h tī siòng-phìⁿ chiàⁿ-pêng hiah.
Sī-kóng kúi-ā kang chêng, lán Tē-kiû chiah tú-á tú-tio̍h lēng-gōa chi̍t-ê koh-khah ū-miâ ê liû-chhiⁿ-hong siōng kiông hit-kang, to̍h sī Eng-sian-chō liû-chhiⁿ-hō͘.</p><h2 id=kip-tunisia-thinn-tíng-ê-liû-tshinn-hong>[KIP] Tunisia thinn-tíng ê Liû-tshinn-hong</h2><p>Lán ê Tē-kiû kám bat uì liû-tshinn-hong kiânn kuè?
Ū neh! Jî-tshiánn lán tiānn-tiānn khuànn-ē-tio̍h in tsiânn tsò liû-tshinn-hōo ê hîng.
Sóo-ū liû-tshinn ê tshùn-tshioh tsha-put-to lóng kah sua pînn tuā lia̍p.
In sī uì se̍h Thài-iông leh kiânn ê hui-tshinn iah-sī sió-kiânn-tshinn lak-lo̍h-lâi ê tsio̍h-sap-á, ē kè-sio̍k í tn̂g-tu-înn kuí-tō se̍h Thài-iông kiânn.
Lán ê Tē-kiû kah in sī se̍h kāng tsi̍t-lia̍p Thài-iông, sóo-í lán tī thài-khong tiong, ē khì tú-tio̍h tsit-kuá kāng-khuán se̍h Thài-iông leh kiânn ê tsio̍h-sap-á liu.
In nā-sī tshut-hiān tī Tē-kiû thinn-tíng, in-uī sî-kan leh kiânn, sóo-í in to̍h ē tsiânn-tsò tsi̍t-ê liû-tshinn-hong.
Tsit-kuá liû-tshinn ē kā Tē-kiû tuā-khì-tsân tsiò hōo kng, m̄-koh in ê sìnn-miā mā tiānn-tiānn kàu tsiah to̍h kiat-sok--ah.
Lán uì in ê kng-jiah tò tshuē tńg-khì, ē-tàng tī thinn-tíng tshuē-tio̍h tsi̍t-tiám, to̍h kiò-tsò hok-siā-tiám.
Tsit-tiunn ha̍p-sîng siòng-phìnn sī tī 7 gue̍h-té Pó-pân-tsō δ Lâm liû-tshinn-hōo siōng-tsuē hit-tsūn, tiàm Tu̍t-nî-se-a Zriba El Al kóo-tsá í-tsîng ê tsng-á Berber tsng, khai tshiau-kuè 2 kang ê sî-kan hip--ê.
Hok-siā-tiám to̍h tī siòng-phìnn tsiànn-pîng hiah.
Sī-kóng kuí-ā kang tsîng, lán Tē-kiû tsiah tú-á tú-tio̍h līng-guā tsi̍t-ê koh-khah ū-miâ ê liû-tshinn-hong siōng kiông hit-kang, to̍h sī Ing-sian-tsō liû-tshinn-hōo.</p><h2 id=english-a-meteor-wind-over-tunisia>[English] A Meteor Wind over Tunisia</h2><p>Does the Earth ever pass through a wind of meteors?
Yes, and they are frequently visible as <a href=https://spaceplace.nasa.gov/meteor-shower/en/>meteor showers</a>.
Almost all meteors are sand-sized debris that escaped from a Sun-orbiting comet or asteroid, debris that continues in an elongated <a href=https://apod.nasa.gov/apod/ap180808.html>orbit around the Sun</a>.
Circling the <a href=https://apod.nasa.gov/apod/ap200802.html>same Sun</a>, our Earth can move through an <a href=https://www.meteorshowers.org/>orbiting debris stream</a>, where it can appear, over time, as a <a href=https://apod.nasa.gov/apod/ap210815.html>meteor wind</a>.
The meteors that light up in <a href=https://climate.nasa.gov/news/2919/earths-atmosphere-a-multi-layered-cake/>Earth's atmosphere</a>, however, are usually destroyed.
<a href=https://apod.nasa.gov/apod/ap211116.html>Their streaks</a>, though, can all be traced back to a single point on the sky called <a href=https://en.wikipedia.org/wiki/Radiant_(meteor_shower)>the radiant</a>.
The <a href="https://www.facebook.com/photo?fbid=482196980575868&amp;set=a.459623809499852">featured image</a> composite was taken over two days in late July near the ancient <a href=https://en.wikipedia.org/wiki/Berbers>Berber</a> village <a href=https://youtu.be/vhOTGyA3Bbk>Zriba El Alia</a> in <a href=https://en.wikipedia.org/wiki/Tunisia>Tunisia</a>, during the peak of the <a href=https://en.wikipedia.org/wiki/Southern_Delta_Aquariids>Southern Delta Aquariids</a> meteor shower.
The radiant is to the right of the image.
<a href="https://youtu.be/KdNHpX-u9w0?t=116">A few days ago</a> our Earth experienced the peak of a <a href=https://i.pinimg.com/236x/e9/1d/9c/e91d9c4bd7c0ae81975ac7d7b9695742.jpg>more famous</a> meteor wind -- <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>the Perseids</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>流星風</td><td>liû-chhiⁿ-hong</td><td>liû-tshinn-hong</td><td>流星風</td><td>meteor wind</td></tr><tr><td>流星雨</td><td>liû-chhiⁿ-hō͘</td><td>liû-tshinn-hōo</td><td>流星雨</td><td>meteor shower</td></tr><tr><td>輻射點</td><td>hok-siā-tiám</td><td>hok-siā-tiám</td><td>輻射點</td><td>radiant</td></tr><tr><td>寶瓶座 δ 南流星雨</td><td>Pó-pân-chō Delta Lâm liû-chhiⁿ-hō͘</td><td>Pó-pân-tsō Delta Lâm liû-tshinn-hōo</td><td>寶瓶座 δ 南流星雨</td><td>the Southern Delta Aquariids</td></tr><tr><td>英仙座流星雨</td><td>Eng-sian-chō liû-chhiⁿ-hō͘</td><td>Ing-sian-tsō liû-tshinn-hō͘lta Lâm Liû-tshinn-hōo</td><td>英仙座流星雨</td><td>the Perseids</td></tr><tr><td>突尼西亞</td><td>Tu̍t-nî-se-a</td><td>Tu̍t-nî-se-a</td><td>突尼西亞</td><td>Tunisia</td></tr><tr><td>彗星</td><td>hui-chhiⁿ</td><td>hui-tshinn</td><td>彗星</td><td>comet</td></tr><tr><td>小行星</td><td>sió-kiâⁿ-chhiⁿ</td><td>sió-kiânn-tshinn</td><td>小行星</td><td>asteroid</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220815/>昨昏 ê 圖：天鵝座雲牆 ê 恆星形成區</a>
</span><span class=post_next><a href=https://apod.tw/daily/20220817/>明仔載 ê 圖：銀河星門</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>