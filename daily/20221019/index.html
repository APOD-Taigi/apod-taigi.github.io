<!doctype html><html lang=en><head><title>比恆星、氣體、塗粉 閣較遠的星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="比恆星、氣體、塗粉 閣較遠的星系"><meta property="og:description" content="咱咧看這寡 天頂的相片 ê 時陣，定定會憢疑講，咱看--著--ê 影像到底是毋是「真--的」？毋過答案嘛定定無仝。"><meta property="og:url" content="https://apod.tw/daily/20221019/"><meta property="og:image" content="https://apod.nasa.gov/apod/image/2210/Ngc7497Cirrus_Trottier_960.jpg"><link rel=canonical href=https://apod.tw/daily/20221019/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. October 2022</p><h1 class=post_title>比恆星、氣體、塗粉 閣較遠的星系</h1><div class=post_body><div class=post_inner><img src=https://apod.nasa.gov/apod/image/2210/Ngc7497Cirrus_Trottier_960.jpg alt=/home/runner/work/apod-taigi.github.io/apod-taigi.github.io/content/daily/2022/10/20221019.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221019.html>A Galaxy Beyond Stars, Gas, Dust</a></li><li>影像來源 kah 版權：<a href=https://www.astrobin.com/users/htrottier/>Howard Trottier</a>; Text: <a href=https://macaulay.cuny.edu/directory/emily-rice/>Emily Rice</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cla6wfcqo045l01vs7jw5f6a5 height=180 width=500 frameborder=0 scrolling=no></iframe></div><h2 id=漢羅-比恆星氣體塗粉-閣較遠的星系>[漢羅] 比恆星、氣體、塗粉 閣較遠的星系</h2><p>你敢信會得過你的目睭？
咱咧看這寡 天頂的相片 ê 時陣，定定會憢疑講，咱看--著--ê 影像到底是毋是「真--的」？毋過答案嘛定定無仝。
像這張就 kah 咱目睭看--著--ê 景色差不多，因為這是用 <a href=https://www.peterzelinka.com/blog/2020/2/a-guide-to-astrophotography-filters>RGB (紅色、青色、藍色)</a> 濾鏡翕--ê，kah <a href=https://www.aao.org/eye-health/anatomy/cones>咱人目睭 ê 錐狀細胞</a> ê 感光波段差不多。
是講 這張相片 ê 感光時間有 19 點鐘久，咱 ê 目睭是無夠一秒。
<a href=https://www.astrobin.com/536qqv/>這張相片</a> 是用 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/California>加州</a> <a href=https://youtu.be/udqzLBbY2wg>Sierra Nevada 山脈</a> ê 一台 <a href=https://cosmicpursuits.com/943/telescopes-explained/>直徑 24 英尺</a> ê 天文望遠鏡，開 6 暗 ê 時間翕--ê。
相片中央 ê <a href=https://astronomy.swin.edu.au/cosmos/S/spiral+galaxy>捲螺仔星系</a> (NGC 7497) 看--起來敢若是去予 <a href=https://apod.nasa.gov/apod/ap201026.html>太空幽靈</a> 奇怪 ê 喙鬚纏牢--矣，才會看--起來是按呢生。
這个星系實際上離咱有 5900 <a href=https://spaceplace.nasa.gov/light-year/en/>光年</a> 遠，毋過你看--著--ê 星雲叫做 MBM 54，是無夠 1000 光年遠。
這是 <a href=https://ui.adsabs.harvard.edu/abs/1989ApJ...346..232W/abstract>離咱上近 ê 冷氣體塗粉雲</a>，是咱 <a href=https://apod.tw/daily/20220817/>銀河系</a> 內底 ê <a href=https://www.cosmotography.com/images/galactic_cirrus.html>銀河絹雲</a>。
In 兩个攏佇飛馬座內底，你若是踮北半球 ê 秋天，攑頭就 <a href=https://skymaps.com/skymaps/tesmn2210.pdf>會當看--著</a>。</p><h2 id=poj-pí-hêng-chhiⁿ-khì-thé-thô-hún-koh-khah-hng-ê-seng-hē>[POJ] Pí hêng-chhiⁿ, khì-thé, thô͘-hún koh-khah hn̄g ê seng-hē</h2><p>Lí kám sìn ē-tit-kòe lí ê ba̍k-chiu?
Lán leh khòaⁿ chit-kóa thiⁿ-téng ê siòng-phìⁿ ê sî-chūn, tiāⁿ-tiāⁿ ē giâu-gî kóng, lán khòaⁿ--tio̍h--ê iáⁿ-siōng tàu-té sī m̄ sī "chin--ê"?
M̄-koh tap-àn mā tiāⁿ-tiāⁿ bô kâng.
Chhiūⁿ chit tiuⁿ to̍h kah lán ba̍k-chiu khòaⁿ--tio̍h--ê kéng-sek chha-put-to, in-ūi che sī iōng RGB (âng-sek, chhiⁿ-sek, nâ-sek) lū-kiàⁿ hip--ê, kah lán lâng ba̍k-chiu ê chui-chōng-sè-pau ê kám-kng pho-tōaⁿ chha-put-to.
Sī kóng chit tiuⁿ siòng-phìⁿ ê kám-kng sî-kan ū 19 tiám-cheng kú, lán ê ba̍k-chiu sī bô kàu chi̍t bió.
Chit tiuⁿ siòng-phìⁿ sī iōng tī Bí-kok Ka-chiu Sierra Nevada soaⁿ-me̍h ê chi̍t-tâi ti̍t-kèng 24 eng-chhioh ê thian-bûn bōng-oán-kiàⁿ, khai 6 àm ê sî-kan hip--ê.
Siòng-phìⁿ tiong-ng ê kńg-lê-á seng-hē (NGC 7497) khòaⁿ--khí-lâi ká-ná sī khì hō͘ thài-khong iu-lêng kî-koài ê chhùi-chhiu tîⁿ-tiâu--ah, chiah ē khòaⁿ--khí-lâi sī án-ni siⁿ.
Chi̍t ê seng-hē si̍t-chè-siōng lī lán ū 5900 kng-nî hn̄g, m̄-koh lí khòaⁿ--tio̍h--ê seng-hûn kiò-chò MBM 54, sī bô-kàu 1000 kng-nî hn̄g.
Che sī lī lán siōng kīn ê léng khì-thé thô͘-hún hûn, sī lán Gîn-hô-hē lāi-té ê gîn-hô kìn-hûn.
In nn̄g-ê lóng tī Hui-má-chō lāi-té, lí nā-sī tiàm pak-pòaⁿ-kiû ê chhiu-thiⁿ, gia̍h-thâu to̍h ē-tàng khòaⁿ--tio̍h.</p><h2 id=kip-pí-hîng-tshinn-khì-thé-thôo-hún-koh-khah-hng-ê-sing-hē>[KIP] Pí hîng-tshinn, khì-thé, thôo-hún koh-khah hn̄g ê sing-hē</h2><p>Lí kám sìn ē-tit-kuè lí ê ba̍k-tsiu?
Lán leh khuànn tsit-kuá thinn-tíng ê siòng-phìnn ê sî-tsūn, tiānn-tiānn ē giâu-gî kóng, lán khuànn--tio̍h--ê iánn-siōng tàu-té sī m̄ sī "tsin--ê"?
M̄-koh tap-àn mā tiānn-tiānn bô kâng.
Tshiūnn tsit tiunn to̍h kah lán ba̍k-tsiu khuànn--tio̍h--ê kíng-sik tsha-put-to, in-uī tse sī iōng RGB (âng-sik, tshinn-sik, nâ-sik) lū-kiànn hip--ê, kah lán lâng ba̍k-tsiu ê tsui-tsōng-sè-pau ê kám-kng pho-tuānn tsha-put-to.
Sī kóng tsit tiunn siòng-phìnn ê kám-kng sî-kan ū 19 tiám-tsing kú, lán ê ba̍k-tsiu sī bô kàu tsi̍t bió.
Tsit tiunn siòng-phìnn sī iōng tī Bí-kok Ka-tsiu Sierra Nevada suann-me̍h ê tsi̍t-tâi ti̍t-kìng 24 ing-tshioh ê thian-bûn bōng-uán-kiànn, khai 6 àm ê sî-kan hip--ê.
Siòng-phìnn tiong-ng ê kńg-lê-á sing-hē (NGC 7497) khuànn--khí-lâi ká-ná sī khì hōo thài-khong iu-lîng kî-kuài ê tshuì-tshiu tînn-tiâu--ah, tsiah ē khuànn--khí-lâi sī án-ni sinn.
Tsi̍t ê sing-hē si̍t-tsè-siōng lī lán ū 5900 kng-nî hn̄g, m̄-koh lí khuànn--tio̍h--ê sing-hûn kiò-tsò MBM 54, sī bô-kàu 1000 kng-nî hn̄g.
Tse sī lī lán siōng kīn ê líng khì-thé thôo-hún hûn, sī lán Gîn-hô-hē lāi-té ê gîn-hô kìn-hûn.
In nn̄g-ê lóng tī Hui-má-tsō lāi-té, lí nā-sī tiàm pak-puànn-kiû ê tshiu-thinn, gia̍h-thâu to̍h ē-tàng khuànn--tio̍h.</p><h2 id=english-a-galaxy-beyond-stars-gas-dust>[English] A Galaxy Beyond Stars, Gas, Dust</h2><p>Do we dare believe our eyes?
When we look at images of space, we often wonder whether they are "real", and just as often the best answer varies.
In this case, the scene appears much as our eyes would see it, because it was obtained using <a href=https://www.peterzelinka.com/blog/2020/2/a-guide-to-astrophotography-filters>RGB (Red, Green, Blue)</a> filters like the <a href=https://www.aao.org/eye-health/anatomy/cones>cone cells in our eyes</a>, except collecting light for 19 hours, not a fraction of a second.
The <a href=https://www.astrobin.com/536qqv/>featured image</a> was captured over six nights, using a <a href=https://cosmicpursuits.com/943/telescopes-explained/>24-inch diameter</a> telescope <a href=https://www.sierra-remote.com/>in</a> the <a href=https://youtu.be/udqzLBbY2wg>Sierra Nevada Mountains</a>, in <a href=https://en.wikipedia.org/wiki/California>California</a>, <a href=https://en.wikipedia.org/wiki/United_States>USA</a>.
The bright <a href=https://astronomy.swin.edu.au/cosmos/S/spiral+galaxy>spiral galaxy</a> at the center (NGC 7497) looks like it is being grasped by an eerie tendril of a <a href=https://apod.nasa.gov/apod/ap201026.html>space ghost</a>, and therein lies the trick.
The galaxy is actually 59 million <a href=https://spaceplace.nasa.gov/light-year/en/>light years</a> away, while the nebulosity is MBM 54, le#台語 #Taiwanese #天文 #astronomy #APOD #Taigi #逐工一幅天文圖ss than one thousand light years away, making it <a href=https://ui.adsabs.harvard.edu/abs/1989ApJ...346..232W/abstract>one of the nearest cool clouds of gas and dust</a> -- <a href=https://www.cosmotography.com/images/galactic_cirrus.html>galactic cirrus</a> -- within our own <a href=https://apod.nasa.gov/apod/ap220817.html>Milky Way Galaxy</a>.
Both are in the constellation of <a href=https://www.iau.org/public/images/detail/peg/>Pegasus</a>, which <a href=https://skymaps.com/skymaps/tesmn2210.pdf>can be seen</a> high overhead from northern latitudes in the autumn.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filter</td></tr><tr><td>錐狀細胞</td><td>chui-chōng-sè-pau</td><td>tsui-tsōng-sè-pau</td><td>錐狀細胞</td><td>cone cell</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>NGC 7497</td><td>NGC chhit-sù-kiú-chhit</td><td>NGC tshit-sù-kiú-tshit</td><td>NGC 7497</td><td>NGC 7497</td></tr><tr><td>MBM 54</td><td>MBM gō͘-cha̍p-sì</td><td>MBM gōo-tsa̍p-sì</td><td>MBM 54</td><td>MBM 54</td></tr><tr><td>飛馬座</td><td>Hui-má-chō</td><td>Hui-má-tsō</td><td>飛馬座</td><td>Pegasus</td></tr><tr><td>絹雲</td><td>kìn-hûn</td><td>kìn-hûn</td><td>卷雲</td><td>cirrus clouds</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221018/>昨昏 ê 圖：銀河極光花</a>
</span><span class=post_next><a href=https://apod.tw/daily/20221020/>明仔載 ê 圖：創生之柱</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>