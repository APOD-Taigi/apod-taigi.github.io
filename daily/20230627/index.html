<!doctype html><html lang=en><head><title>Maven 翕 ê 火星紫外光影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="MAVEN 翕--ê 火星紫外光影像"><meta property="og:description" content="這 2 張火星全球影像是 紫外光波段翕 ê，是超過人類目睭看袂著 ê 可見光光譜 ê 範圍。"><meta property="og:url" content="https://apod.tw/daily/20230627/"><meta property="og:image" content="https://apod.nasa.gov/apod/image/2306/MavenMars2panel.png"><link rel=canonical href=https://apod.tw/daily/20230627/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. June 2023</p><h1 class=post_title>MAVEN 翕--ê 火星紫外光影像</h1><div class=post_body><div class=post_inner><img src=https://apod.nasa.gov/apod/image/2306/MavenMars2panel.png alt=/home/runner/work/apod-taigi.github.io/apod-taigi.github.io/content/daily/2023/06/20230627.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230627.html>MAVEN's Ultraviolet Mars</a></li><li>影像來源：<a href=http://www.nasa.gov/mission_pages/maven/team/index.html>MAVEN</a>, <a href=http://lasp.colorado.edu/home/maven/>Laboratory for Atmospheric and Space Physics, Univ. Colorado</a>, <a href=http://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clkqy3fxu03l401yf25hkekb3 height=180 width=500 frameborder=0 scrolling=no></iframe></div><h2 id=漢羅-maven-翕--ê-火星紫外光影像>[漢羅] MAVEN 翕--ê 火星紫外光影像</h2><p><a href=https://www.nasa.gov/feature/goddard/2023/nasa-s-maven-spacecraft-stuns-with-ultraviolet-views-of-red-planet>這 2 張火星全球影像</a> 是 紫外光波段翕 ê，<a href=https://science.nasa.gov/ems/01_intro>是超過人類目睭看會著 ê 光譜範圍</a>。
倒爿彼張相片 kah 正爿彼張相片，分別是 <a href=https://www.nasa.gov/mission_pages/maven/main/index.html>MAVEN 太空船</a> 用 紫外光影像光譜儀 tī 2022 年 7 月 kah 2023 年 1 月 ê 時陣翕--ê。
相片有目睭看袂著 ê 3 段紫外光波段，包括紅色、青色、kah 藍色。
咖啡色 kah 青色是用來表示這粒 <a href=https://solarsystem.nasa.gov/planets/mars/in-depth/>紅色行星 ê 表面特徵</a>。
雲霧是白色 kah 藍色，毋過懸海拔 ê 臭氧層是足媠 ê 茄仔色。
倒爿彼粒火星，下底足白 ê 部份是南極 ê 冰帽仔，毋過 tī 南半球 <a href=https://www.planetary.org/articles/mars-calendar>熱天</a> ê 時陣會變閣較細頂。
正爿彼粒火星，頂懸北半球 ê 極區，是藏 tī 雲 kah 大氣臭氧層下底。
火星大氣佮揮發物演化任務太空船 MAVEN <a href=https://apod.nasa.gov/apod/ap140926.html>ùi 2014 年就開始</a> leh 探索火星薄薄 ê 頂層大氣、電離層，閣有伊 kah 太陽、太陽風是按怎產生交互作用--ê。</p><h2 id=poj-maven-hip--ê-hóe-chheⁿ-chí-gōa-kng-iáⁿ-siōng>[POJ] MAVEN hip--ê Hóe-chheⁿ Chí-gōa-kng Iáⁿ-siōng</h2><p>Che 2 tiuⁿ Hóe-chheⁿ choân-kiû iáⁿ-siōng sī chí-gōa-kng pho-tōaⁿ hip--ê, sī chhiau-kòe jîn-lūi ba̍k-chiu khòaⁿ-ē-tio̍h ê kng-phó͘ hoān-ûi.
Tò-pêng hit-tiuⁿ siòng-phìⁿ kah chiàⁿ-pêng hit tiuⁿ siòng-phìⁿ, hun-pia̍t sī MAVEN thài-khong-chûn iōng Chí-gōa-kng Iáⁿ-siōng Kng-phó͘-gî tī 2022 nî 7 goe̍h kah 2023 nî 1 goe̍h ê sî-chūn hip--ê.
Siòng-phìⁿ ū ba̍k-chiu khòaⁿ bē-tio̍h ê 3 tōaⁿ chí-gōa-kng pho-tōaⁿ, pau-koat âng-sek, chheⁿ-sek, kah nâ-sek.
Ka-pi-sek kah chheⁿ-sek sī iōng-lâi piáu-sī chit-lia̍p âng-sek kiâⁿ-chheⁿ ê piáu-bīn te̍k-teng.
Hûn-bū sī pe̍h-sek kah nâ-sek, m̄-koh koân hái-poa̍t ê chhàu-iông-chân sī chiok súi ê kiô-á-sek.
Tò-pêng hit-lia̍p Hóe-chheⁿ, ē-té chiok pe̍h ê pō͘-hūn sī lâm-ke̍k ê peng-bō-á, m̄-koh tī lâm-pòaⁿ-kiû joa̍h-thiⁿ ê sî-chūn ē piàn koh-khah sè téng.
Chiàⁿ-pêng hit-lia̍p Hóe-chheⁿ, téng-koân pak-pòaⁿ-kiû ê ke̍k-khu, sī chhàng tī hûn kah tāi-khì chhàu-iông-chân ē-té.
Hóe-chheⁿ Tâi-khì kah Hui-hoat-bu̍t Ián-hòa-jīm-bū thài-khong-chûn MAVEN ùi 2014 nî tō khai-sí leh thàm-soh Hóe-chheⁿ po̍h-po̍h ê téng-chân tāi-khì, tiān-lī-chân, koh-ū i kah thài-iông, thài-iông-hong sī-án-chóaⁿ sán-seng kau-hō͘-chok-ēng--ê.</p><h2 id=kip-maven-hip--ê-hué-tshenn-tsí-guā-kng-iánn-siōng>[KIP] MAVEN hip--ê Hué-tshenn Tsí-guā-kng Iánn-siōng</h2><p>Tse 2 tiunn Hué-tshenn tsuân-kiû iánn-siōng sī tsí-guā-kng pho-tuānn hip--ê, sī tshiau-kuè jîn-luī ba̍k-tsiu khuànn-ē-tio̍h ê kng-phóo huān-uî.
Tò-pîng hit-tiunn siòng-phìnn kah tsiànn-pîng hit tiunn siòng-phìnn, hun-pia̍t sī MAVEN thài-khong-tsûn iōng Tsí-guā-kng Iánn-siōng Kng-phóo-gî tī 2022 nî 7 gue̍h kah 2023 nî 1 gue̍h ê sî-tsūn hip--ê.
Siòng-phìnn ū ba̍k-tsiu khuànn bē-tio̍h ê 3 tuānn tsí-guā-kng pho-tuānn, pau-kuat âng-sik, tshenn-sik, kah nâ-sik.
Ka-pi-sik kah tshenn-sik sī iōng-lâi piáu-sī tsit-lia̍p âng-sik kîann-tshenn ê piáu-bīn ti̍k-ting.
Hûn-bū sī pe̍h-sik kah nâ-sik, m̄-koh kuân hái-pua̍t ê tshàu-iông-tsân sī tsiok suí ê kiô-á-sik.
Tò-pîng hit-lia̍p Hué-tshenn, ē-té tsiok pe̍h ê pōo-hūn sī lâm-ki̍k ê ping-bō-á, m̄-koh tī lâm-puànn-kiû jua̍h-thinn ê sî-tsūn ē piàn koh-khah sè tíng.
Tsiànn-pîng hit-lia̍p Hué-tshenn, tíng-kuân pak-puànn-kiû ê ki̍k-khu, sī tshàng tī hûn kah tāi-khì tshàu-iông-tsân ē-té.
Hué-tshenn Tâi-khì kah Hui-huat-bu̍t Ián-huà-jīm-bū thài-khong-tsûn MAVEN uì 2014 nî tō khai-sí leh thàm-soh Hué-tshenn po̍h-po̍h ê tíng-tsân tāi-khì, tiān-lī-tsân, koh-ū i kah thài-iông, thài-iông-hong sī-án-tsuánn sán-sing kau-hōo-tsok-īng--ê.</p><h2 id=english-mavens-ultraviolet-mars>[English] MAVEN's Ultraviolet Mars</h2><p><a href=https://www.nasa.gov/feature/goddard/2023/nasa-s-maven-spacecraft-stuns-with-ultraviolet-views-of-red-planet>These two global views of Mars</a> were captured at ultraviolet wavelengths, <a href=https://science.nasa.gov/ems/01_intro>beyond the spectrum</a> visible to human eyes.
Recorded by the <a href=https://www.nasa.gov/mission_pages/maven/main/index.html>MAVEN spacecraft's</a> Imaging Ultraviolet Spectrograph instrument in July 2022 (left) and January 2023, three otherwise invisible ultraviolet bands are mapped into red, green, and blue colors.
That color scheme presents the <a href=https://solarsystem.nasa.gov/planets/mars/in-depth/>Red planet's surface</a> features in shades of tan and green.
Haze and clouds appear white or blue, while high altitude ozone takes on a dramatic purple hue.
On the left Mars' south polar ice cap is in brilliant white at the bottom, but shrinking during the southern hemisphere's <a href=https://www.planetary.org/articles/mars-calendar>summer season</a>.
On the right the northern hemisphere's polar region is seen shrouded in clouds and atmospheric ozone.
Known to some as the Mars Atmosphere and Volatile EvolutioN spacecraft, MAVEN has been exploring Mars' tenuous upper atmosphere, ionosphere, and its interactions with the Sun and solar wind <a href=https://apod.nasa.gov/apod/ap140926.html>since 2014</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>MAVEN 太空船</td><td>MAVEN thài-khong-chûn</td><td>MAVEN thài-khong-tsûn</td><td>MAVEN 太空船</td><td>MAVEN spacecraft</td></tr><tr><td>火星大氣佮揮發物演化任務</td><td>Hóe-chheⁿ Tāi-khì kah Hui-hoat-bu̍t Ián-hòa-jīm-bū</td><td>Hué-tshenn Tāi-khì kah Hui-huat-bu̍t Ián-huà-jīm-bū</td><td>火星大氣與揮發物演化任務</td><td>the Mars Atmosphere and Volatile EvolutioN spacecraft (MAVEN)</td></tr><tr><td>火星</td><td>Hóe-chheⁿ</td><td>Hué-tshenn</td><td>火星</td><td>Mars</td></tr><tr><td>紫外光</td><td>chí-gōa-kng</td><td>tsí-guā-kng</td><td>紫外光</td><td>ultraviolet</td></tr><tr><td>光譜儀</td><td>kng-phó͘-gî</td><td>kng-phóo-gî</td><td>光譜儀</td><td>spectrograph</td></tr><tr><td>紫外光影像光譜儀</td><td>Chí-gōa-kng Iáⁿ-siōng Kng-phó͘-gî</td><td>Tsí-guā-kng Iánn-siōng Kng-phóo-gî</td><td>紫外光成像光譜儀</td><td>Imaging Ultraviolet Spectrograph</td></tr><tr><td>臭氧層</td><td>chhàu-iông-chân</td><td>tshàu-iông-tsân</td><td>臭氧層</td><td>ozone</td></tr><tr><td>南極</td><td>lâm-ke̍k</td><td>lâm-ki̍k</td><td>南極</td><td>south polar</td></tr><tr><td>冰帽仔</td><td>peng-bō-á</td><td>ping-bō-á</td><td>冰帽</td><td>ice cap</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>southern hemisphere</td></tr><tr><td>北半球</td><td>pak-pòaⁿ-kiû</td><td>pak-puànn-kiû</td><td>北半球</td><td>northern hemisphere</td></tr><tr><td>懸海拔</td><td>koân hái-poa̍t</td><td>kuân hái-pua̍t</td><td>高海拔</td><td>high altitude</td></tr><tr><td>電離層</td><td>tiān-lī-chân</td><td>tiān-lī-tsân</td><td>電離層</td><td>ionosphere</td></tr><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>頂層大氣</td><td>téng-chân tāi-khì</td><td>tíng-tsân tāi-khì</td><td>高層大氣</td><td>upper atmosphere</td></tr><tr><td>極區</td><td>ke̍k-khu</td><td>ki̍k-khu</td><td>極區</td><td>polar region</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230626/>昨昏 ê 圖：聖母峰 天頂 ê 金星帶</a>
</span><span class=post_next><a href=https://apod.tw/daily/20230628/>明仔載 ê 圖：Messier 24：人馬座星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>