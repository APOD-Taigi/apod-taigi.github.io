<!doctype html><html lang=en><head><title>2 點半鐘 ê 木星變化 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="2 點半鐘 ê 木星變化"><meta property="og:description" content="木星是太陽系內底上主要 ê 巨行星，嘛是自轉速度上緊ê行星，踅一輾毋免 10 點鐘。"><meta property="og:url" content="https://apod.tw/daily/20240119/"><meta property="og:image" content="https://apod.nasa.gov/apod/image/2401/2024_01_15-Jup-2h30-Chronograph600.png"><link rel=canonical href=https://apod.tw/daily/20240119/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. January 2024</p><h1 class=post_title>2 點半鐘 ê 木星變化</h1><div class=post_body><div class=post_inner><img src=https://apod.nasa.gov/apod/image/2401/2024_01_15-Jup-2h30-Chronograph600.png alt=/home/runner/work/apod-taigi.github.io/apod-taigi.github.io/content/daily/2024/01/20240119.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240119.html>Jupiter over 2 Hours and 30 Minutes</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=mailto:aurelien.genin@cube-monde.net>Aurélien Genin</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clt3fvvtp0bzp01wa8aof2y9b height=180 width=500 frameborder=0 scrolling=no></iframe></div><h2 id=漢羅-2-點半鐘-ê-木星變化>[漢羅] 2 點半鐘 ê 木星變化</h2><p>木星是太陽系內底上主要 ê 巨行星，嘛是 <a href=https://coolcosmos.ipac.caltech.edu/ask/89-How-long-is-a-day-on-Jupiter->自轉速度上緊 ê 行星</a>，踅一輾毋免 10 點鐘。
毋閣，氣體巨行星 kah 固體 ê 自轉無啥仝。
<a href=https://science.nasa.gov/jupiter/facts/>木星南北極 ê 一工</a> 是 9 點鐘 56 分，毋閣 tī 赤道附近 ê 一工煞賰 9 點鐘 50 分。
巨行星 ê 高速自轉產生 <a href=https://www.jpl.nasa.gov/images/pia26076-cylindrical-orientation-of-jupiters-east-west-jet-streams>較強 ê 噴射氣流</a>，kā 雲分做一輾一輾、踅行星 ê <a href=https://www.jpl.nasa.gov/images/pia26077-nasas-juno-mission-images-jupiters-belts-and-zones>暗帶 kah 光區</a>。
這張是 1 月 15 彼暗 tī 法國 巴黎邊仔 用 kha-mé-lah kah 細台天文望遠鏡翕--ê。
Tī 這組清楚相片內底，你會當真簡單就看著木星 ê 高速自轉。
這粒巨行星 ê 赤道南部有巨型風暴系統，就是咱知影 ê <a href=https://en.wikipedia.org/wiki/Great_Red_Spot#First_observations>大紅斑</a>。
你會當 tī 相片內底看著伊綴行星咧自轉，ùi 倒爿徙到正爿。
這組 ùi 倒爿下底 到 正爿頂懸 ê 系列影像經過 ê 時間，差不多是 2 點鐘 30 分。</p><h2 id=poj-2-tiám-pòaⁿ-cheng-ê-bok-chheⁿ-piàn-hòa>[POJ] 2 tiám-pòaⁿ-cheng ê Bo̍k-chheⁿ piàn-hòa</h2><p>Bo̍k-chheⁿ sī Thài-iông-hē lāi-té siōng chú-iàu ê kū-kiâⁿ-chheⁿ, mā-sī chū-choán sok-tō͘ siōng kín ê kiâⁿ-chhiⁿ, se̍h chi̍t liàn m̄-bián 10 tiám-cheng.
M̄-koh, khì-thé kū-kiâⁿ-chheⁿ kah kò͘-thé ê chū-choán bô-siáⁿ kāng.
Bo̍k-chheⁿ lâm-pak-ke̍k ê chi̍t-kang sī 9 tiám-cheng 56 hun, m̄-koh tī chhek-tō hù-kīn ê chi̍t-kang soah chhun 9 tiám-cheng 50 hun.
Kū-kiâⁿ-chheⁿ ê ko-sok chū-choán sán-seng khah kiông ê phùn-siā khì-liû, kā hûn pun-chò chi̍t liàn chi̍t liàn, se̍h kiâⁿ-chhiⁿ ê àm-tòa kah kng-khu.
Chit-tiuⁿ sī 1 goe̍h 15 hit àm tī Hoat-kok Pa-lê piⁿ-á iōng kha-mé-lah kah sè-tâi thian-bûn bōng-oán-kiàⁿ hip--ê.
Tī chit cho͘ chheng-chhó siòng-phìⁿ lāi-té, lí ē-tàng chin kán-tan to̍h khòaⁿ-tio̍h Bo̍k-chheⁿ ê ko-sok chū-choán.
Chit lia̍p kū-kiâⁿ-chheⁿ ê chhek-tō lâm-pō͘ ū kū-hêng hong-pō hē-thóng, to̍h-sī lán chai-iáⁿ ê Tōa-âng-pan.
Lí ē-tàng tī siòng-phìⁿ lāi-té khòaⁿ-to̍h i tòe kiâⁿ-chheⁿ teh chū-choán, ùi tò-pêng sóa kàu chiàⁿ-pêng.
Chit cho͘ ùi tò-pêng ē-té kàu chiàⁿ-pêng téng-koân ê hē-lia̍t iáⁿ-siōng keng-kòe ê sî-kan, chha-put-to sī 2 tiám-cheng 30 hun.</p><h2 id=kip-2-tiám-puànn-tsing-ê-bok-tshenn-piàn-huà>[KIP] 2 tiám-puànn-tsing ê Bo̍k-tshenn piàn-huà</h2><p>Bo̍k-tshenn sī Thài-iông-hē lāi-té siōng tsú-iàu ê kū-kiâⁿ-tshenn, mā-sī tsū-tsuán sok-tōo siōng kín ê kiânn-tshinn, se̍h tsi̍t liàn m̄-bián 10 tiám-tsing.
M̄-koh, khì-thé kū-kiâⁿ-tshenn kah kòo-thé ê tsū-tsuán bô-siánn kāng.
Bo̍k-tshenn lâm-pak-ki̍k ê tsi̍t-kang sī 9 tiám-tsing 56 hun, m̄-koh tī tshik-tō hù-kīn ê tsi̍t-kang suah tshun 9 tiám-tsing 50 hun.
Kū-kiâⁿ-tshenn ê ko-sok tsū-tsuán sán-sing khah kiông ê phùn-siā khì-liû, kā hûn pun-tsò tsi̍t liàn tsi̍t liàn, se̍h kiânn-tshinn ê àm-tuà kah kng-khu.
Tsit-tiunn sī 1 gue̍h 15 hit àm tī Huat-kok Pa-lê pinn-á iōng kha-mé-lah kah sè-tâi thian-bûn bōng-uán-kiànn hip--ê.
Tī tsit tsoo tshing-tshó siòng-phìnn lāi-té, lí ē-tàng tsin kán-tan to̍h khuànn-tio̍h Bo̍k-tshenn ê ko-sok tsū-tsuán.
Tsit lia̍p kū-kiâⁿ-tshenn ê tshik-tō lâm-pōo ū kū-hîng hong-pō hē-thóng, to̍h-sī lán tsai-iánn ê Tuā-âng-pan.
Lí ē-tàng tī siòng-phìnn lāi-té khuànn-to̍h i tuè kiânn-tshenn teh tsū-tsuán, uì tò-pîng suá kàu tsiànn-pîng.
Tsit tsoo uì tò-pîng ē-té kàu tsiànn-pîng tíng-kuân ê hē-lia̍t iánn-siōng king-kuè ê sî-kan, tsha-put-to sī 2 tiám-tsing 30 hun.</p><h2 id=english-jupiter-over-2-hours-and-30-minutes>[English] Jupiter over 2 Hours and 30 Minutes</h2><p>Jupiter, our Solar System's ruling gas giant, is also the <a href=https://coolcosmos.ipac.caltech.edu/ask/89-How-long-is-a-day-on-Jupiter->fastest spinning planet</a>, rotating once in less than 10 hours.
The gas giant doesn't rotate like a solid body though.
<a href=https://science.nasa.gov/jupiter/facts/>A day on Jupiter</a> is about 9 hours and 56 minutes long at the poles, decreasing to 9 hours and 50 minutes near the equator.
The giant planet's fast rotation creates <a href=https://www.jpl.nasa.gov/images/pia26076-cylindrical-orientation-of-jupiters-east-west-jet-streams>strong jet streams</a>, separating its clouds into planet girdling <a href=https://www.jpl.nasa.gov/images/pia26077-nasas-juno-mission-images-jupiters-belts-and-zones>bands of dark belts and bright zones</a>.
You can easily follow Jupiter's rapid rotation in this sharp sequence of images from the night of January 15, all taken with a camera and small telescope outside of Paris, France.
Located just south of the equator, the giant planet's giant storm system, also known as <a href=https://en.wikipedia.org/wiki/Great_Red_Spot#First_observations>the Great Red Spot</a>, can be seen moving left to right with the planet's rotation.
From lower left to upper right, the sequence spans about 2 hours and 30 minutes.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>木星</td><td>Bo̍k-chheⁿ</td><td>Bo̍k-tshenn</td><td>木星</td><td>Jupiter</td></tr><tr><td>赤道</td><td>chhek-tō</td><td>tshik-tō</td><td>赤道</td><td>equator</td></tr><tr><td>南北極</td><td>lâm-pak-ke̍k</td><td>lâm-pak-ki̍k</td><td>南北極</td><td>poles</td></tr><tr><td>自轉</td><td>chū-choán</td><td>tsū-tsuán</td><td>自轉</td><td>rotation</td></tr><tr><td>噴射氣流</td><td>phùn-siā-khì-liû</td><td>phùn-siā-khì-liû</td><td>噴射氣流</td><td>jet stream</td></tr><tr><td>大紅斑</td><td>Tōa-âng-pan</td><td>Tuā-âng-pan</td><td>大紅斑</td><td>the Great Red Spot</td></tr><tr><td>暗帶</td><td>àm-tòa</td><td>àm-tuà</td><td>暗帶</td><td>dark belt</td></tr><tr><td>光區</td><td>kng-khu</td><td>kng-khu</td><td>亮區</td><td>bright zone</td></tr><tr><td>巨行星</td><td>kū-kiâⁿ-chheⁿ</td><td>kū-kiânn-tshenn</td><td>巨行星</td><td>giant planet</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240118/>昨昏 ê 圖：平流層 ê 北極光</a>
</span><span class=post_next><a href=https://apod.tw/daily/20240120/>明仔載 ê 圖：獵鷹號載重火箭 ê 回航噴射</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>