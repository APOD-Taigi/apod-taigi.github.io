<!doctype html><html lang=en><head><title>南冕座 ê 恆星 kah 塗粉 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="南冕座 ê 恆星 kah 塗粉"><meta property="og:description" content="這幅望遠鏡影像內底，宇宙塗粉罩 tī 有足濟恆星彼搭，to̍h tī 南冕座，澳洲王冠 ê 北方邊界附近。"><meta property="og:url" content="https://apod.tw/daily/20210806/"><meta property="og:image" content="https://apod.nasa.gov/apod/fap/image/2108/NGC6726_6723_2panel1100.jpg"><link rel=canonical href=https://apod.tw/daily/20210806/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. August 2021</p><h1 class=post_title>南冕座 ê 恆星 kah 塗粉</h1><div class=post_body><div class=post_inner><img src=https://apod.nasa.gov/apod/fap/image/2108/NGC6726_6723_2panel1100.jpg alt=/home/runner/work/apod-taigi.github.io/apod-taigi.github.io/content/daily/2021/08/20210806.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210806.html>Stars and Dust Across Corona Australis</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/vikas.chander.58>Vikas Chander</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cksytzmcbyfik0919xz45091g height=180 width=500 frameborder=0 scrolling=no></iframe></div><h2 id=漢羅-南冕座-ê-恆星-kah-塗粉>[漢羅] 南冕座 ê 恆星 kah 塗粉</h2><p>這幅望遠鏡影像內底，宇宙塗粉罩 tī 有足濟恆星彼搭，to̍h tī 南冕座，<a href=http://www.botproductions.com/stellar/corona_australis.html>澳洲王冠</a> ê 北方邊界附近。
比 500 光年較近 ê 塗粉雲 kā <a href=http://members.nova.org/~sol/chview/chv5.htm>銀河</a> 內底較遠 ê 背景星 ê <a href=https://apod.nasa.gov/apod/ap090425.html>光攏閘牢</a> 矣。
若是 ùi 雲估計 ê 距離來算，這幅圖面頂到下跤是 2 度闊，超過 15 光年長。
<a href=https://apod.nasa.gov/apod/fap/image/0407/ngc6726_wide_tanlbl1.jpg>正爿面頂是一陣</a> 古錐 ê 反射星雲，編號是 <a href=http://www.aao.gov.au/images/captions/aat073.html>NGC 6726, 6727, 6729, kah IC 4812</a>。
有一个特別 ê 藍光是 ùi 足燒 ê 恆星 <a href=https://apod.nasa.gov/apod/ap011228.html>反射</a> 宇宙塗粉來 ê。
這个塗粉嘛 kā <a href=http://arxiv.org/abs/1211.6945>這區</a> 猶咧形成 ê 恆星 閘牢咧。
Tī 藍色發射星雲面頂，有一个較細 ê 天體 NGC 6729，to̍h 踅 tī <a href=https://apod.nasa.gov/apod/ap031226.html>少年</a> 變星，<a href=http://www.solstation.com/stars/r-coraus.htm>南冕座 R</a> ê 邊仔。
伊 ê 正爿是紅光 ê 弧 kah 環。
這是 <a href=https://apod.nasa.gov/apod/ap111027.html>HH 天體</a>，kah 高能、新誕生 ê 恆星有關。
壯觀 ê <a href=https://apod.nasa.gov/apod/ap120614.html>球形星團</a> NGC 6723 to̍h tī 這幅圖 ê 倒爿下跤。
雖罔講 NGC 6723 是 <a href=http://photojournal.jpl.nasa.gov/catalog/PIA13064>這陣天體 ê 一部份</a>，伊內底較老 ê 恆星是離咱 30000 光年遠，比 <a href=http://www.eso.org/public/videos/eso1109a/>南冕座塗粉雲</a> 內底 ê 少年恆星閣較遠。</p><h2 id=poj-lâm-bián-chō-ê-hêng-chhiⁿ-kah-thô-hún>[POJ] Lâm-bián-chō ê hêng-chhiⁿ kah thô͘-hún</h2><p>Chit-pak bōng-oán-kiàⁿ iáⁿ-siōng lāi-té, ú-tiū thô͘-hún tà tī ū chiok-chōe hêng-chhiⁿ hit-tah, to̍h tī Lâm-bián-chō, Ò-chiu-ông-koan ê pak-hong pian-kài hū-kūn.
Pí gō͘-pah kng-nî khah kūn ê thô͘-hún-hûn kā Gîn-hô lāi-té khah hn̄g ê pōe-kéng-chhiⁿ ê kng lóng cha̍h-tiâu ah.
Nā-sī ùi hûn kó͘-kè ê kū-lî lâi sǹg, chit-pak-tô͘ bīn-téng kàu ē-kha sī nn̄g tō͘ khoah, chhiau-kòe cha̍p-gō͘ kng-nî tn̂g.
Chiàⁿ-pêng bīn-téng sī chi̍t-tīn kó͘-chui ê hoán-siā-seng-hûn, pian-hō sī NGC lio̍k-chhit-jī-lio̍k, lio̍k-chhit-jī-chhit, lio̍k-chhit-jī-kiú, kah IC sù-pat-it-jī.
Ū chi̍t-ê te̍k-pia̍t ê nâ-kng sī ùi chiok-sio ê hêng-chhiⁿ hoán-siā ú-tiū thô͘-hún lâi ê.
Chit-ê thô͘-hún mā kā chit-khu iáu leh hêng-sêng ê hêng-chhiⁿ cha̍h-tiâu leh.
Tī nâ-sek hoat-siā seng-hûn bīn-téng, ū chi̍t-ê khah sè ê thian-thé NGC 6729, to̍h se̍h tī siàu-liân piàn-seng, Lâm-bián-chō R ê piⁿ-á.
I ê chiàⁿ-pêng sī âng-kng ê hô͘ kah khoân.
Che sī HH thian-thé, kah ko-lêng, sin tàn-seng ê hêng-chhiⁿ ū-koan.
Chòng-koan ê kiû-hêng-seng-thoân NGC lio̍k-chhit-jī-sam to̍h tī chit-pak-tô͘ ê tò-pêng ē-kha.
Sui-bóng kóng NGC lio̍k-chhit-jī-sam sī chit-tīn thian-thé ê chi̍t-pō͘-hūn, i lāi-té khah lāu ê hêng-chhiⁿ sī lî lán saⁿ-bān kng-nî hn̄g, pí Lâm-bián-chō thô͘-hún-hûn lāi-té ê siàu-liân hêng-chhiⁿ koh-khah hn̄g.</p><h2 id=kip-lâm-bián-tsō-ê-hîng-tshinn-kah-thôo-hún>[KIP] Lâm-bián-tsō ê hîng-tshinn kah thôo-hún</h2><p>Tsit-pak bōng-uán-kiànn iánn-siōng lāi-té, ú-tiū thôo-hún tà tī ū tsiok-tsuē hîng-tshinn hit-tah, to̍h tī Lâm-bián-tsō, Ò-tsiu-ông-kuan ê pak-hong pian-kài hū-kūn.
Pí gōo-pah kng-nî khah kūn ê thôo-hún-hûn kā Gîn-hô lāi-té khah hn̄g ê puē-kíng-tshinn ê kng lóng tsa̍h-tiâu ah.
Nā-sī uì hûn kóo-kè ê kū-lî lâi sǹg, tsit-pak-tôo bīn-tíng kàu ē-kha sī nn̄g tōo khuah, tshiau-kuè tsa̍p-gōo kng-nî tn̂g.
Tsiànn-pîng bīn-tíng sī tsi̍t-tīn kóo-tsui ê huán-siā-sing-hûn, pian-hō sī NGC lio̍k-tshit-jī-lio̍k, lio̍k-tshit-jī-tshit, lio̍k-tshit-jī-kiú, kah IC sù-pat-it-jī.
Ū tsi̍t-ê ti̍k-pia̍t ê nâ-kng sī uì tsiok-sio ê hîng-tshinn huán-siā ú-tiū thôo-hún lâi ê.
Tsit-ê thôo-hún mā kā tsit-khu iáu leh hîng-sîng ê hîng-tshinn tsa̍h-tiâu leh.
Tī nâ-sik huat-siā sing-hûn bīn-tíng, ū tsi̍t-ê khah sè ê thian-thé NGC 6729, to̍h se̍h tī siàu-liân piàn-sing, Lâm-bián-tsō R ê pinn-á.
I ê tsiànn-pîng sī âng-kng ê hôo kah khuân.
Tse sī HH thian-thé, kah ko-lîng, sin tàn-sing ê hîng-tshinn ū-kuan.
Tsòng-kuan ê kiû-hîng-sing-thuân NGC lio̍k-tshit-jī-sam to̍h tī tsit-pak-tôo ê tò-pîng ē-kha.
Sui-bóng kóng NGC lio̍k-tshit-jī-sam sī tsit-tīn thian-thé ê tsi̍t-pōo-hūn, i lāi-té khah lāu ê hîng-tshinn sī lî lán sann-bān kng-nî hn̄g, pí Lâm-bián-tsō thôo-hún-hûn lāi-té ê siàu-liân hîng-tshinn koh-khah hn̄g.</p><h2 id=english-stars-and-dust-across-corona-australis>[English] Stars and Dust Across Corona Australis</h2><p>Cosmic dust clouds cross a rich field of stars in this telescopic vista near the northern boundary of <a href=http://www.botproductions.com/stellar/corona_australis.html>Corona Australis</a>, the Southern Crown.
Less than 500 light-years away the dust clouds effectively <a href=https://apod.nasa.gov/apod/ap090425.html>block light</a> from more distant background stars in the <a href=http://members.nova.org/~sol/chview/chv5.htm>Milky Way</a>.
Top to bottom the frame spans about 2 degrees or over 15 light-years at the clouds' estimated distance.
<a href=https://apod.nasa.gov/apod/fap/image/0407/ngc6726_wide_tanlbl1.jpg>At top right is a group</a> of lovely reflection nebulae cataloged as <a href=http://www.aao.gov.au/images/captions/aat073.html>NGC 6726, 6727, 6729</a>, and IC 4812.
A characteristic blue color is produced as light from hot stars is <a href=https://apod.nasa.gov/apod/ap011228.html>reflected by</a> the cosmic dust.
The dust also obscures from view stars <a href=http://arxiv.org/abs/1211.6945>in the region</a> still in the process of formation.
Just above the bluish reflection nebulae a smaller NGC 6729 surrounds <a href=https://apod.nasa.gov/apod/ap031226.html>young</a> variable star <a href=http://www.solstation.com/stars/r-coraus.htm>R Coronae Australis</a>.
To its right are telltale reddish arcs and loops identified as <a href=https://apod.nasa.gov/apod/ap111027.html>Herbig Haro objects</a> associated with energetic newborn stars.
Magnificent <a href=https://apod.nasa.gov/apod/ap120614.html>globular star cluster</a> NGC 6723 is at bottom left in the frame.
Though NGC 6723 appears <a href=http://photojournal.jpl.nasa.gov/catalog/PIA13064>to be part of the group</a>, its ancient stars actually lie nearly 30,000 light-years away, far beyond the young stars of the <a href=http://www.eso.org/public/videos/eso1109a/>Corona Australis dust clouds</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>南冕座</td><td>Lâm-bián-chō</td><td>Lâm-bián-tsō</td><td>南冕座</td><td>Corona Australis</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebulae</td></tr><tr><td>球形星團</td><td>kiû-hêng-seng-thoân</td><td>kîu-hîng-sing-thuân</td><td>球狀星團</td><td>globular star cluster</td></tr><tr><td>變星</td><td>piàn-seng</td><td>piàn-sing</td><td>變星</td><td>variable star</td></tr><tr><td>南冕座 R</td><td>Lâm-bián-chō R</td><td>Lâm-bián-tsō R</td><td>南冕座 R</td><td>R Coronae Australis</td></tr><tr><td>HH 天體</td><td>HH thian-thé</td><td>HH thian-thé</td><td>HH 天體</td><td>Herbig Haro objects</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210805/>昨昏 ê 圖：隕石坑 Tycho kah Clavius</a>
</span><span class=post_next><a href=https://apod.tw/daily/20210807/>明仔載 ê 圖：Jezero 隕石坑：3D ê 山龍</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>