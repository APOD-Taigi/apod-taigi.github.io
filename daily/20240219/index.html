<!doctype html><html lang=en><head><title>Parker 太陽探測器 用目尾看著 ê 景色 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Parker 太陽探測器 用目尾看著 ê 景色"><meta property="og:description" content="太陽附近是發生什麼代誌？為著欲揣出這个答案，NASA 發射 Parker 太陽探測器 (PSP)，飛到比進前閣較倚太陽 ê 所在做調查。"><meta property="og:url" content="https://apod.tw/daily/20240219/"><meta property="og:image" content="https://img.youtube.com/vi/x-wX-wClfig/hqdefault.jpg"><meta property="og:video" content="https://www.youtube.com/watch?v=x-wX-wClfig"><link rel=canonical href=https://apod.tw/daily/20240219/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. February 2024</p><h1 class=post_title>Parker 太陽探測器 用目尾看著 ê 景色</h1><div class=post_body><div class=post_inner><div class=video><iframe src=https://youtube.com/embed/x-wX-wClfig></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240219.html>Looking Sideways from the Parker Solar Probe</a></li><li>影片來源：<a href=https://www.nasa.gov/>NASA</a>, <a href=https://www.jhuapl.edu/>JHUAPL</a>, <a href=https://www.nrl.navy.mil/>Naval Research Lab</a>, <a href=https://www.nasa.gov/content/goddard/parker-solar-probe>Parker Solar Probe</a>; 資料處理：<a href=https://vimeo.com/user2675224>Avi Solomon</a>; h/t: <a href=https://www.uww.edu/ce/camps/music/cellofest/richard-petarius-bio>Richard Petarius III</a>; 音樂：<a href=https://en.wikipedia.org/wiki/Symphony_No._7_(Beethoven)>Beethoven's Symphony No. 7</a>, Second Movement; 音樂來源：<a href=https://commons.wikimedia.org/wiki/Category:Symphony_No._7_(Beethoven)>Wikimedia Commons</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cluu0wowl07wk01uj6od3ghj5 height=180 width=500 frameborder=0 scrolling=no></iframe></div><h2 id=漢羅-parker-太陽探測器-用目尾看著-ê-景色>[漢羅] Parker 太陽探測器 用目尾看著 ê 景色</h2><p>太陽附近是發生啥物代誌？
為著欲揣出這个答案，NASA <a href=https://apod.nasa.gov/apod/ap180815.html>發</a><a href=https://apod.nasa.gov/apod/ap180816.html>射</a> <a href=http://parkersolarprobe.jhuapl.edu/>Parker 機器人太陽探測器</a> (PSP) ，飛到比進前閣較倚太陽 ê 所在 <a href="https://www.youtube.com/watch?v=5VO5GcfgCz8">做調查</a>。
<a href=https://en.wikipedia.org/wiki/Parker_Solar_Probe>PSP</a> ê 循環 <a href=https://svs.gsfc.nasa.gov/4653>軌道</a>，予伊每幾若個月就會接近太陽 <a href=https://en.wikipedia.org/wiki/Parker_Solar_Probe#Timeline>一擺</a>。
<a href=https://wispr.nrl.navy.mil/encounter16-summary>這个縮時攝影影片</a> 是舊年 PSP 第 16 擺倚近太陽 ê 時陣翕--的。
這是 <a href=https://www.nature.com/articles/d41586-019-03665-3>PSP</a> 飛到水星軌道內底，用目尾 ùi 太陽閘仔後壁 看出去 ê 景色。
<a href=https://science.nasa.gov/mission/parker-solar-probe/>PSP</a> ê 闊幅相機 (<a href=https://wispr.nrl.navy.mil/>WISPR</a>) 翕了超過 11 工 ê 影像，毋過 tī 遮 去予數位技術 壓縮做 1 分鐘 ê 影片。
綴 PSP 踅太陽行，咱會當 tī 影片內底看著咧跳舞 ê <a href=https://apod.nasa.gov/apod/ap190130.html>日冕</a> kah <a href=https://apod.nasa.gov/apod/ap160110.html>日冕物質噴射</a>。
背景閣有 飛過 ê 恆星、行星、kah <a href=https://imagine.gsfc.nasa.gov/science/objects/milkyway1.html>銀河系</a> ê 中央盤。
<a href=https://www.nasa.gov/feature/goddard/2019/nasas-parker-solar-probe-sheds-new-light-on-the-sun>PSP 發現講</a>，太陽的厝邊區 <a href=https://i0.wp.com/puppytoob.com/wp-content/uploads/2013/05/Messy_Dog_11.jpg>實在是有夠複雜--ê</a>，甚至 <a href=https://sdo.gsfc.nasa.gov/gallery/main/item/37>太陽磁場</a> 會 tī 足短 ê 時間內底 <a href=https://www.nasa.gov/science-research/heliophysics/switchbacks-science-explaining-parker-solar-probes-magnetic-puzzle/>翻倒反</a>。</p><h2 id=poj-parker-thài-iông-thàm-chhek-khì-iōng-bak-bóe-khòaⁿ--tioh-ê-kéng-sek>[POJ] Parker Thài-iông Thàm-chhek-khì iōng Ba̍k-bóe khòaⁿ--tio̍h ê Kéng-sek</h2><p>Thài-iông hù-kīn sī hoat-seng siáⁿ-mih tāi-chì?
Ūi tio̍h beh chhōe-chhut chit-ê tap-àn, NASA hoat-siā Parker Ke-khì-lâng Thài-iông Thàm-chhek-khì (PSP), poe-kàu pí chìn-chêng koh-khah óa Thài-iông ê só͘-chāi chò tiâu-cha.
PSP ê sûn-khoân kúi-tō, hō͘ i múi kúi-nā kò goe̍h to̍h ē chiap-kīn Thài-iông chi̍t-pái.
Chit-ê sok-sî-liap-iáⁿ iáⁿ-phìⁿ sī kū-nî PSP tē 16 pái óa-kīn Thài-iông ê sî-chūn hip--ê.
Che-sī PSP poe-kàu Chúi-chheⁿ kúi-tō lāi-té, iōng ba̍k-bóe ùi Thài-iông cha̍h-á āu-piah khòaⁿ--chhut-khì ê kéng-sek.
PSP ê khoah pak siòng-ki (WISPR) hip-liáu chhiau-kòe 11 kang ê iáⁿ-siōng, m̄-koh tī chiah khì hō͘ sò͘-ūi ki-su̍t ap-sok chò 1 hun-cheng ê iáⁿ-phìⁿ.
Tòe PSP se̍h Thài-iông kiâⁿ, lán ē-tàng tī iáⁿ-phìⁿ lāi-té khòaⁿ-tio̍h leh thiàu-bú ê ji̍t-bián kah ji̍t-bián bu̍t-chit phùn-siā.
Pōe-kéng koh-ū poe--kòe ê hêng-chheⁿ, kiâⁿ-chheⁿ, kah Gîn-hô-hē ê tiong-ng-pôaⁿ.
PSP hoat-hiān kóng, Thài-iông ê chhù-piⁿ-khu si̍t-chāi sī ū-kàu ho̍k-cha̍p--ê, sīm-chì Thài-iông chû-tiûⁿ ē tī chiok té ê sî-kan lāi-té hoan tò-péng.</p><h2 id=kip-parker-thài-iông-thàm-tshik-khì-iōng-bak-bué-khuànn--tioh-ê-kíng-sik>[KIP] Parker Thài-iông Thàm-tshik-khì iōng Ba̍k-bué khuànn--tio̍h ê Kíng-sik</h2><p>Thài-iông hù-kīn sī huat-sing siáⁿ-mih tāi-tsì?
Uī tio̍h beh tshuē-tshut tsit-ê tap-àn, NASA huat-siā Parker Ke-khì-lâng Thài-iông Thàm-tshik-khì (PSP), pue-kàu pí tsìn-tsîng koh-khah uá Thài-iông ê sóo-tsāi tsò tiâu-tsa.
PSP ê sûn-khuân kuí-tō, hōo i muí kuí-nā kò gue̍h to̍h ē tsiap-kīn Thài-iông tsi̍t-pái.
Tsit-ê sok-sî-liap-iánn iánn-phìnn sī kū-nî PSP tē 16 pái uá-kīn Thài-iông ê sî-tsūn hip--ê.
Tse-sī PSP pue-kàu Tsuí-tshenn kuí-tō lāi-té, iōng ba̍k-bué uì Thài-iông tsa̍h-á āu-piah khuànn--tshut-khì ê kíng-sik.
PSP ê khuah pak siòng-ki (WISPR) hip-liáu tshiau-kuè 11 kang ê iánn-siōng, m̄-koh tī tsiah khì hōo sòo-uī ki-su̍t ap-sok tsò 1 hun-tsing ê iánn-phìnn.
Tuè PSP se̍h Thài-iông kiânn, lán ē-tàng tī iánn-phìnn lāi-té khuànn-tio̍h leh thiàu-bú ê ji̍t-bián kah ji̍t-bián bu̍t-tsit phùn-siā.
Puē-kíng koh-ū pue--kuè ê hîng-tshenn, kiânn-tshenn, kah Gîn-hô-hē ê tiong-ng-puânn.
PSP huat-hiān kóng, Thài-iông ê tshù-pinn-khu si̍t-tsāi sī ū-kàu ho̍k-tsa̍p--ê, sīm-tsì Thài-iông tsû-tiûnn ē tī tsiok té ê sî-kan lāi-té huan tò-píng.</p><h2 id=english-looking-sideways-from-the-parker-solar-probe>[English] Looking Sideways from the Parker Solar Probe</h2><p>What's happening near the Sun?
To help find out, NASA <a href=https://apod.nasa.gov/apod/ap180815.html>launch</a><a href=https://apod.nasa.gov/apod/ap180816.html>ed</a> the robotic <a href=http://parkersolarprobe.jhuapl.edu/>Parker Solar Probe</a> (PSP) to <a href="https://www.youtube.com/watch?v=5VO5GcfgCz8">investigate</a> regions closer to the Sun than ever before.
The <a href=https://en.wikipedia.org/wiki/Parker_Solar_Probe>PSP</a>'s looping <a href=https://svs.gsfc.nasa.gov/4653>orbit</a> brings it nearer to the Sun <a href=https://en.wikipedia.org/wiki/Parker_Solar_Probe#Timeline>each time around</a> -- every few months.
The <a href=https://wispr.nrl.navy.mil/encounter16-summary>featured time-lapse video</a> shows the view looking sideways from <a href=https://www.nature.com/articles/d41586-019-03665-3>behind PSP</a>'s Sun shield during its 16th approach to the Sun last year -- from well within the orbit of <a href=https://science.nasa.gov/mercury/>Mercury</a>.
The <a href=https://science.nasa.gov/mission/parker-solar-probe/>PSP</a>'s Wide Field Imager for Solar Probe (<a href=https://wispr.nrl.navy.mil/>WISPR</a>) cameras took the images over eleven days, but they are digitally compressed here into about one minute video.
The waving of the <a href=https://apod.nasa.gov/apod/ap190130.html>solar corona</a> is visible, as is a <a href=https://apod.nasa.gov/apod/ap160110.html>coronal mass ejection</a>, with stars, planets, and even the central band of our <a href=https://imagine.gsfc.nasa.gov/science/objects/milkyway1.html>Milky Way Galaxy</a> streaming by in the background as the PSP orbits the Sun.
<a href=https://www.nasa.gov/feature/goddard/2019/nasas-parker-solar-probe-sheds-new-light-on-the-sun>PSP has found</a> the solar neighborhood to be <a href=https://i0.wp.com/puppytoob.com/wp-content/uploads/2013/05/Messy_Dog_11.jpg>surprisingly complex</a> and to include <a href=https://www.nasa.gov/science-research/heliophysics/switchbacks-science-explaining-parker-solar-probes-magnetic-puzzle/>switchbacks</a> -- times when the <a href=https://sdo.gsfc.nasa.gov/gallery/main/item/37>Sun's magnetic field</a> briefly reverses itself.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Parker 太陽探測器</td><td>Parker Thài-iông Thàm-chhek-khì</td><td>Parker Thài-iông Thàm-tshek-khì</td><td>帕克太陽探測器</td><td>Parker Solar Probe (PSP)</td></tr><tr><td>循環軌道</td><td>sûn-khoân kúi-tō</td><td>sûn-khuân kuí-tō</td><td>循環軌道</td><td>looping orbit</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time-lapse</td></tr><tr><td>水星</td><td>Chúi-chheⁿ</td><td>Tsuí-tshenn</td><td>水星</td><td>Mercury</td></tr><tr><td>太陽閘仔</td><td>Thài-iông cha̍h-á</td><td>Thài-iông tsa̍h-á</td><td>太陽遮罩</td><td>Sun shield</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>solar corona</td></tr><tr><td>日冕物質噴射</td><td>ji̍t-bián bu̍t-chit phùn-siā</td><td>ji̍t-bián bu̍t-tsit phùn-siā</td><td>日冕物質拋射</td><td>coronal mass ejection</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240218/>昨昏 ê 圖：Hoag 天體：會當講是完美 ê 圓箍仔星系</a>
</span><span class=post_next><a href=https://apod.tw/daily/20240220/>明仔載 ê 圖：AM1054：星系相挵 會生出恆星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>