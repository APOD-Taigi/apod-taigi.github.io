<!doctype html><html lang=en><head><title>萬聖節 kah 鬼頭星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="萬聖節 kah 鬼頭星雲"><meta property="og:description" content="萬聖節 ê 起源 kah 天文有關，自古早時代 to̍h 開始矣。自西元前 5 世紀開始，萬聖節 to̍h 是用來慶祝換季彼工。毋閣用現代曆日來看，雖然萬聖節是後禮拜，真正 ê 換季日是閣後一禮拜。"><meta property="og:url" content="https://apod.tw/daily/20211024/"><meta property="og:image" content="https://apod.nasa.gov/apod/fap/image/2110/ngc2080_hubble_960.jpg"><link rel=canonical href=https://apod.tw/daily/20211024/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. October 2021</p><h1 class=post_title>萬聖節 kah 鬼頭星雲</h1><div class=post_body><div class=post_inner><img src=https://apod.nasa.gov/apod/fap/image/2110/ngc2080_hubble_960.jpg alt=/home/runner/work/apod-taigi.github.io/apod-taigi.github.io/content/daily/2021/10/20211024.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211024.html>Halloween and the Ghost Head Nebula</a></li><li>影像來源：<a href=http://aramis.obspm.fr/~heydari/>Mohammad Heydari-Malayeri</a> (<a href=https://www.observatoiredeparis.psl.eu/>Observatoire de Paris</a>) et al., <a href=https://www.esa.int/>ESA</a>, <a href=https://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckvzgxv53dhf80878je02w7nd height=180 width=500 frameborder=0 scrolling=no></iframe></div><h2 id=漢羅-萬聖節-kah-鬼頭星雲>[漢羅] 萬聖節 kah 鬼頭星雲</h2><p><a href=https://www.history.com/topics/halloween/history-of-halloween>萬聖節 ê 起源</a> kah 天文有關，自古早時代 to̍h 開始矣。
Ùi 西元前 5 世紀開始，<a href=https://en.wikipedia.org/wiki/Halloween>萬聖節</a> to̍h 是用來慶祝 <a href=https://earthsky.org/astronomy-essentials/halloween-derived-from-ancient-celtic-cross-quarter-day/>換季日</a>。
換季日是 <a href=https://apod.nasa.gov/apod/ap140922.html>春分秋分</a>（日時 kah 暗暝平長彼工）kah <a href=https://apod.nasa.gov/apod/ap151222.html>夏節冬節</a>（北半球上短彼工/南半球上長彼工）ê 中央彼工。
毋閣用 <a href=http://webexhibits.org/calendars/year-countries.html>現代曆日</a> 來看，雖然萬聖節是後禮拜，真正 ê 換 <a href=https://en.wikipedia.org/wiki/Quarter_days>季日</a> 是 <a href=http://www.archaeoastronomy.com/2021.html>閣晏一禮拜</a>。
另外一个 換季日是 <a href=https://en.wikipedia.org/wiki/Groundhog_Day>竹鼠日</a>。
現代萬聖節 ê 慶祝活動，有保留 <a href=http://www.neopagan.net/Halloween-Origins.html>古早時代</a> 利用 <a href=https://www.boredpanda.com/blog/wp-content/uploads/2016/10/halloween-cat-costumes-19-57f75fe01d15b__605.jpg>穿差來嚇驚</a> 過身 ê 人 ê 魂魄，予 in 緊走 ê 風俗。
這幅 <a href=https://apod.nasa.gov/apod/ap010806.html>哈伯太空望遠鏡</a> 翕 ê <a href=https://photojournal.jpl.nasa.gov/catalog/PIA04226>鬼頭星雲</a>，kah 這个古早時代 to̍h 有 ê 節日有四配。
嘛 kah <a href=https://en.wikipedia.org/wiki/Casper_the_Friendly_Ghost>bàng-kà 內底</a> ê <a href=https://en.wikipedia.org/wiki/Ghost>幽靈</a> 有合。
NGC 2080 實際上是大麥哲倫星雲內底 ê <a href=https://science.nasa.gov/astrophysics/focus-areas/how-do-stars-form-and-evolve>恆星形成區</a>。
<a href=https://apod.nasa.gov/apod/ap100514.html>大麥哲倫星雲</a> 是咱 <a href=https://apod.nasa.gov/apod/fap/milky_way.html>銀河系</a> ê 衛星星系。
鬼頭星雲 (<a href=https://en.wikipedia.org/wiki/NGC_2080>NGC 2080</a>) 差不多有 50 <a href=https://chandra.harvard.edu/photo/cosmic_distance.html>光年</a> 闊，疊這色嘛拄仔好勢。</p><h2 id=poj-bān-sèng-cheh-kah-kúi-thâu-seng-hûn>[POJ] Bān-sèng-cheh kah Kúi-thâu-seng-hûn</h2><p>Bān-sèng-cheh ê khí-goân kah thian-bûn ū-koan, chū kó͘-chá-sî-tāi to̍h khai-sí ah.
Ùi Se-goân chêng gō͘ sè-kí khai-sí, Bān-sèng-cheh to̍h sī iōng-lâi khèng-chiok ōaⁿ-kùi-ji̍t.
Ōaⁿ-kùi-ji̍t sī chhun-hun chhiu-hun (ji̍t-sî kah àm-mî pêⁿ-tn̂g hit-kang) kah hā-cheh tang-cheh (pak-pòaⁿ-kiû siōng-tè hit-kang/lâm-pòaⁿ-kiû siōng-tn̂g hit-kang) ê tiong-ng hit-kang.
M̄-koh iōng hiān-tāi la̍h-ji̍t lâi-khòaⁿ, sù-jian Bān-sèng-cheh sī āu-lé-pài, chin-chiàⁿ ê ōaⁿ-kùi-ji̍t sī koh òaⁿ chit-lé-pài.
Lēng-gōa chi̍t-ê ōaⁿ-kùi-ji̍t sī Tek-chhí-ji̍t.
Hiān-tāi Bān-sèng-cheh ê khèng-chiok oa̍h-tāng, ū pó-liû kó͘-chá-sî-tāi lī-iōng chhēng-chhah lâi heh-kiaⁿ kòe-sin ê lâng ê hûn-phek, hō͘ in kín cháu ê hong-sio̍k.
Chit-pak Ha-peh-thài-khong-bōng-oán-kiàⁿ hip ê Kúi-thâu-seng-hûn, kah chit-ê kó͘-chá-sî-tāi to̍h ū ê cheh-ji̍t ū sù-phòe.
Mā kah bàng-kà lāi-té ê ui-lêng ū hah.
NGC jī-khoh-pat-khòng si̍t-chè-siōng sī Tōa-be̍h-thiat-lûn-seng-hûn lāi-té ê hêng-chhiⁿ hêng-sêng-khu.
Tōa-be̍h-thiat-lûn-seng-hûn sī lán Gîn-hô-hē ê ūi-chhiⁿ seng-hē.
Kúi-thâu-seng-hûn (NGC jī-khoh-pat-khòng) chha-put-to ū gō͘-cha̍p kng-nî khoah, tha̍h chit-se̍k mā tú-á hó-sè.</p><h2 id=kip-bān-sìng-tseh-kah-kuí-thâu-sing-hûn>[KIP] Bān-sìng-tseh kah Kuí-thâu-sing-hûn</h2><p>Bān-sìng-tseh ê khí-guân kah thian-bûn ū-kuan, tsū kóo-tsá-sî-tāi to̍h khai-sí ah.
Uì Se-guân tsîng gōo sè-kí khai-sí, Bān-sìng-tseh to̍h sī iōng-lâi khìng-tsiok uānn-kuì-ji̍t.
Uānn-kuì-ji̍t sī tshun-hun tshiu-hun (ji̍t-sî kah àm-mî pênn-tn̂g hit-kang) kah hā-tseh tang-tseh (pak-puànn-kiû siōng-tè hit-kang/lâm-puànn-kiû siōng-tn̂g hit-kang) ê tiong-ng hit-kang.
M̄-koh iōng hiān-tāi la̍h-ji̍t lâi-khuànn, sù-jian Bān-sìng-tseh sī āu-lé-pài, tsin-tsiànn ê uānn-kuì-ji̍t sī koh uànn tsit-lé-pài.
Līng-guā tsi̍t-ê uānn-kuì-ji̍t sī Tik-tshí-ji̍t.
Hiān-tāi Bān-sìng-tseh ê khìng-tsiok ua̍h-tāng, ū pó-liû kóo-tsá-sî-tāi lī-iōng tshīng-tshah lâi heh-kiann kuè-sin ê lâng ê hûn-phik, hōo in kín tsáu ê hong-sio̍k.
Tsit-pak Ha-peh-thài-khong-bōng-uán-kiànn hip ê Kuí-thâu-sing-hûn, kah tsit-ê kóo-tsá-sî-tāi to̍h ū ê tseh-ji̍t ū sù-phuè.
Mā kah bàng-kà lāi-té ê ui-lîng ū hah.
NGC jī-khoh-pat-khòng si̍t-tsè-siōng sī Tuā-be̍h-thiat-lûn-sing-hûn lāi-té ê hîng-tshinn hîng-sîng-khu.
Tuā-be̍h-thiat-lûn-sing-hûn sī lán Gîn-hô-hē ê uī-tshinn sing-hē.
Kuí-thâu-sing-hûn (NGC jī-khoh-pat-khòng) tsha-put-to ū gōo-tsa̍p kng-nî khuah, tha̍h tsit-si̍k mā tú-á hó-sè.</p><h2 id=english-halloween-and-the-ghost-head-nebula>[English] Halloween and the Ghost Head Nebula</h2><p><a href=https://www.history.com/topics/halloween/history-of-halloween>Halloween's origin</a> is ancient and astronomical.
Since the fifth century BC, <a href=https://en.wikipedia.org/wiki/Halloween>Halloween</a> has been celebrated as a <a href=https://earthsky.org/astronomy-essentials/halloween-derived-from-ancient-celtic-cross-quarter-day/>cross-quarter day</a>, a day halfway between an <a href=https://apod.nasa.gov/apod/ap140922.html>equinox</a> (equal day / equal night) and a <a href=https://apod.nasa.gov/apod/ap151222.html>solstice</a> (minimum day / maximum night in the northern hemisphere).
With a <a href=http://webexhibits.org/calendars/year-countries.html>modern calendar</a> however, even though Halloween occurs next week, the real cross-<a href=https://en.wikipedia.org/wiki/Quarter_days>quarter day</a> will occur the <a href=http://www.archaeoastronomy.com/2021.html>week after</a>.
Another cross-quarter day is <a href=https://en.wikipedia.org/wiki/Groundhog_Day>Groundhog Day</a><a href="http://www.youtube.com/watch?v=eZbtAFq7dP8">.</a> Halloween's modern celebration retains <a href=http://www.neopagan.net/Halloween-Origins.html>historic roots</a> in <a href=https://www.boredpanda.com/blog/wp-content/uploads/2016/10/halloween-cat-costumes-19-57f75fe01d15b__605.jpg>dressing to scare</a> away the spirits of the dead.
Perhaps a fitting tribute to this ancient holiday is this view of the <a href=https://photojournal.jpl.nasa.gov/catalog/PIA04226>Ghost Head Nebula</a> taken with the <a href=https://apod.nasa.gov/apod/ap010806.html>Hubble Space Telescope</a>.
Similar to the icon of a <a href=https://en.wikipedia.org/wiki/Casper_the_Friendly_Ghost>fictional</a> <a href=https://en.wikipedia.org/wiki/Ghost>ghost</a>, NGC 2080 is actually a <a href=https://science.nasa.gov/astrophysics/focus-areas/how-do-stars-form-and-evolve>star forming region</a> in the <a href=https://apod.nasa.gov/apod/ap100514.html>Large Magellanic Cloud</a>, a satellite galaxy of our own <a href=https://apod.nasa.gov/apod/fap/milky_way.html>Milky Way Galaxy</a>.
The Ghost Head Nebula (<a href=https://en.wikipedia.org/wiki/NGC_2080>NGC 2080</a>) spans about 50 <a href=https://chandra.harvard.edu/photo/cosmic_distance.html>light-years</a> and is shown in representative colors.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>萬聖節</td><td>Bān-sèng-cheh</td><td>Bān-sìng-tseh</td><td>萬聖節</td><td>Halloween</td></tr><tr><td>鬼頭星雲</td><td>Kúi-thâu-seng-hûn</td><td>Kuí-thâu-sing-hûn</td><td>鬼頭星雲</td><td>the Ghost Head Nebula</td></tr><tr><td>換季日</td><td>ōaⁿ-kùi-ji̍t</td><td>uānn-kuì-ji̍t</td><td>換季日</td><td>cross-quarter day</td></tr><tr><td>竹鼠日</td><td>Tek-chhí-ji̍t</td><td>Tik-tshí-ji̍t</td><td>土撥鼠日</td><td>Groundhog Day</td></tr><tr><td>大麥哲倫星雲</td><td>Tōa-be̍h-thiat-lûn-seng-hûn</td><td>Tuā-be̍h-thiat-lûn-sing-hûn</td><td>大麥哲倫星雲</td><td>the Large Magellanic Cloud</td></tr><tr><td>衛星星系</td><td>ūi-chhiⁿ-seng-hē</td><td>uī-tshinn-sing-hē</td><td>衛星星系</td><td>satellite galaxy</td></tr><tr><td>穿差</td><td>chhēng-chhah</td><td>tshīng-tshah</td><td>穿著</td><td>dressing</td></tr><tr><td>哈伯太空望遠鏡</td><td>Ha-peh-thài-khong-bōng-oán-kiàⁿ</td><td>Ha-peh-thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>春分</td><td>chhun-hun</td><td>tshun-hun</td><td>春分</td><td>spring equinox</td></tr><tr><td>秋分</td><td>chhiu-hun</td><td>tshiu-hun</td><td>秋分</td><td>autumn equinox</td></tr><tr><td>夏節</td><td>hā-cheh</td><td>hā-tseh</td><td>夏節</td><td>summer solstice</td></tr><tr><td>冬節</td><td>tang-cheh</td><td>tang-tseh</td><td>冬節</td><td>winter solstice</td></tr><tr><td>晏</td><td>òaⁿ</td><td>uànn</td><td>晚</td><td>later</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211023/>昨昏 ê 圖：3D ê Bennu 小行星</a>
</span><span class=post_next><a href=https://apod.tw/daily/20211025/>明仔載 ê 圖：迵 tùi 銀河中心 ê 路</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>