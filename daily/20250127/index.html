<!doctype html><html lang=en><head><title>半爿圓厝頂岩石 kah 天頂 ê 昴宿星團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="半爿圓厝頂岩石 kah 天頂 ê 昴宿星團"><meta property="og:description" content="天頂上有名一陣恆星叫做 昴宿星團，伊是一个足光 ê 星團，咱用目睭直接就看會著。"><meta property="og:url" content="https://apod.tw/daily/20250127/"><meta property="og:image" content="https://apod.nasa.gov/apod/fap/image/2501/HalfPleiades_Venkatraman_960.jpg"><link rel=canonical href=https://apod.tw/daily/20250127/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. January 2025</p><h1 class=post_title>半爿圓厝頂岩石 kah 天頂 ê 昴宿星團</h1><div class=post_body><div class=post_inner><img src=https://apod.nasa.gov/apod/fap/image/2501/HalfPleiades_Venkatraman_960.jpg alt=/home/runner/work/apod-taigi.github.io/apod-taigi.github.io/content/daily/2025/01/20250127.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250127.html>Pleiades over Half Dome</a></li><li>影像來源 kah 版權：<a href=https://dheera.net/about>Dheera Venkatraman</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/cmgv2gcm3013a01xy7x149lo0 height=180 width=500 frameborder=0 scrolling=no></iframe></div><h2 id=漢羅-半爿圓厝頂岩石-kah-天頂-ê-昴宿星團>[漢羅] 半爿圓厝頂岩石 kah 天頂 ê 昴宿星團</h2><p>恆星是做伙生出來--ê。
天頂 上有名 ê 一陣星叫做 <a href=https://apod.nasa.gov/apod/ap211124.html>昴宿星團</a>，伊是一个 <a href=https://go-astronomy.com/star-clusters.php>足光 ê 星團</a>，咱用 <a href=https://en.wikipedia.org/wiki/Naked_eye#In_astronomy>目睭直接</a> 就看會著。
昴宿星團離咱有 450 <a href=https://spaceplace.nasa.gov/light-year/en/>光年</a> 遠，是 1 億年前形成--ê，而且會閣活 2.5 億歲。
<a href=https://solarsystem.nasa.gov/solar-system/sun/in-depth/>咱 ê 太陽</a> 應該嘛是 ùi <a href=https://en.wikipedia.org/wiki/Open_cluster>星團</a> 內底生出來--ê。
毋閣伊已經 45 億歲矣，伊 <a href=https://astronomy.com/magazine/ask-astro/2021/05/what-happened-to-the-suns-original-star-cluster>誕生彼陣 ê 星伴</a>，早就已經無去矣。
相片內底 ê <a href=https://en.wikipedia.org/wiki/Pleiades>昴宿星團</a> 就 tī 天頂。
前景是 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/California>加州</a> <a href=https://en.wikipedia.org/wiki/Yosemite_National_Park>優勝美地 國家公園</a> 內底，一粒足有名 ê 岩石，叫做 <a href=https://youtu.be/mEOkthVDha0>半爿圓厝頂</a>。
<a href="https://dheera.net/photos/calnight/#&amp;gid=1&amp;pid=2">這張相片</a> 是 kā 28 張翕著 ê 前景，kah 174 張翕著 ê 天星背景疊做一張。
In 攏是 tī 2019 年 10 月 ê 仝一暝，踮仝一个所在，用仝一台 kha-mé-lah 翕--ê。
天文攝影師 <a href="https://media.istockphoto.com/photos/dog-as-financial-work-with-report-pens-and-calculater-on-table-dog-picture-id1165372431?k=20&amp;m=1165372431&amp;s=612x612&amp;w=0&amp;h=R-3PIrplLqu4k4lx6ynWNhW5b10Rt5dLL2rqfWExzxU=">事先有算好，愛開偌久時間</a> 來翕 <a href=https://apod.nasa.gov/apod/ap220405.html>昴宿星團</a> kah <a href=https://en.wikipedia.org/wiki/Half_Dome>半爿圓厝頂岩石</a>。
毋閣伊意外拄著這區咧 <a href=https://en.wikipedia.org/wiki/2019_California_power_shutoffs>失電</a>，結果 <a href=https://apod.nasa.gov/apod/ap200408.html>背景 ê 夜空</a> 煞規个變甲異常烏暗。</p><h2 id=poj-pòaⁿ-pêng-îⁿ-chhù-téng-giâm-chioh-kah-thiⁿ-téng-ê-báu-siù-seng-thoân>[POJ] Pòaⁿ-pêng Îⁿ-chhù-téng giâm-chio̍h kah thiⁿ-téng ê Báu-siù-seng-thoân</h2><p>Hêng-chhiⁿ sī chò-hóe seⁿ--chhut-lâi--ê.
Thiⁿ-téng siōng ū-miâ ê chi̍t-tīn chhiⁿ kiò-chò Báu-siù-seng-thoân, i sī chi̍t-ê chiok kng ê seng-thoân, lán iōng ba̍k-chiu ti̍t-chiap to̍h khòaⁿ-ē-tio̍h.
Báu-siù-seng-thoân lī lán 450 kng-nî hn̄g, sī 1 ek nî-chêng hêng-sêng--ê, jî-chhiáⁿ ē koh oa̍h 2.5 ek hòe.
Lán ê Thài-iông èng-kai mā sī ùi seng-thoân lāi-té seⁿ--chhut-lâi--ê.
M̄-koh i í-keng 45 hòe ah, i tàn-seng hit-chūn ê seng-phōaⁿ, chá to̍h í-keng bô--khì ah.
Siòng-phìⁿ lāi-té ê Báu-siù-seng-thoân to̍h tī thiⁿ-téng.
Chiân-kéng sī tī Bí-kok Ka-chiu Iu-sèng-bí-tē Kok-ka kong-hn̂g lāi-té, chi̍t-lia̍p chiok ū-miâ ê giâm-chio̍h, kiò-chò Pòaⁿ-pêng Îⁿ-chhù-téng.
Chit-tiuⁿ siòng-phìⁿ sī kā 28 tiuⁿ hip-tio̍h ê chiân-kéng, kah 174 tiuⁿ hip-tio̍h ê thiⁿ-chhiⁿ pōe-kéng tha̍h chò chi̍t-tiuⁿ.
In lóng-sī tī 2019 nî 10 goe̍h ê kâng chi̍t mê, tiàm kâng chi̍t-ê só͘-chāi, iōng kâng chi̍t-tâi kha-mé-lah hip--ê.
Thian-bûn liap-iáⁿ-su sū-sian ū sǹg hó, ài khai gōa-kú sî-kan lâi hip Báu-siù-seng-thoân kah Pòaⁿ-pêng Îⁿ-chhù-téng giâm-chio̍h.
M̄-koh i ì-gōa tú-tio̍h chit-khu leh sit-tiān, kiat-kó pōe-kéng ê iā-khong soah kui-ê piàn kah ī-siông o͘-àm.</p><h2 id=kip-puànn-pîng-înn-tshù-tíng-giâm-tsioh-kah-thinn-tíng-ê-báu-siù-sing-thuân>[KIP] Puànn-pîng ÎNN-tshù-tíng giâm-tsio̍h kah thinn-tíng ê Báu-siù-sing-thuân</h2><p>Hîng-tshinn sī tsò-hué senn--tshut-lâi--ê.
Thinn-tíng siōng ū-miâ ê tsi̍t-tīn tshinn kiò-tsò Báu-siù-sing-thuân, i sī tsi̍t-ê tsiok kng ê sing-thuân, lán iōng ba̍k-tsiu ti̍t-tsiap to̍h khuànn-ē-tio̍h.
Báu-siù-sing-thuân lī lán 450 kng-nî hn̄g, sī 1 ik nî-tsîng hîng-sîng--ê, jî-tshiánn ē koh ua̍h 2.5 ik huè.
Lán ê Thài-iông ìng-kai mā sī uì sing-thuân lāi-té senn--tshut-lâi--ê.
M̄-koh i í-king 45 huè ah, i tàn-sing hit-tsūn ê sing-phuānn, tsá to̍h í-king bô--khì ah.
Siòng-phìnn lāi-té ê Báu-siù-sing-thuân to̍h tī thinn-tíng.
Tsiân-kíng sī tī Bí-kok Ka-tsiu Iu-sìng-bí-tē Kok-ka kong-hn̂g lāi-té, tsi̍t-lia̍p tsiok ū-miâ ê giâm-tsio̍h, kiò-tsò Puànn-pîng Înn-tshù-tíng.
Tsit-tiunn siòng-phìnn sī kā 28 tiunn hip-tio̍h ê tsiân-kíng, kah 174 tiunn hip-tio̍h ê thinn-tshinn puē-kíng tha̍h tsò tsi̍t-tiunn.
In lóng-sī tī 2019 nî 10 gue̍h ê kâng tsi̍t mê, tiàm kâng tsi̍t-ê sóo-tsāi, iōng kâng tsi̍t-tâi kha-mé-lah hip--ê.
Thian-bûn liap-iánn-su sū-sian ū sǹg hó, ài khai guā-kú sî-kan lâi hip Báu-siù-sing-thuân kah Puànn-pîng ÎNN-tshù-tíng giâm-tsio̍h.
M̄-koh i ì-guā tú-tio̍h tsit-khu leh sit-tiān, kiat-kó puē-kíng ê iā-khong suah kui-ê piàn kah ī-siông oo-àm.</p><h2 id=english-pleiades-over-half-dome>[English] Pleiades over Half Dome</h2><p>Stars come in bunches.
The most famous bunch of stars on the sky is <a href=https://apod.nasa.gov/apod/ap211124.html>the Pleiades</a>, a <a href=https://go-astronomy.com/star-clusters.php>bright cluster</a> that can be easily seen with the <a href=https://en.wikipedia.org/wiki/Naked_eye#In_astronomy>unaided eye</a>.
The Pleiades lies only about 450 <a href=https://spaceplace.nasa.gov/light-year/en/>light years</a> away, formed about 100 million years ago, and will likely last about another 250 million years.
<a href=https://solarsystem.nasa.gov/solar-system/sun/in-depth/>Our Sun</a> was likely born in a <a href=https://en.wikipedia.org/wiki/Open_cluster>star cluster</a>, but now, being about 4.5 billion years old, its <a href=https://astronomy.com/magazine/ask-astro/2021/05/what-happened-to-the-suns-original-star-cluster>stellar birth companions</a> have long since dispersed.
The <a href=https://en.wikipedia.org/wiki/Pleiades>Pleiades star cluster</a> is pictured over <a href=https://youtu.be/mEOkthVDha0>Half Dome</a>, a famous rock structure in <a href=https://en.wikipedia.org/wiki/Yosemite_National_Park>Yosemite National Park</a> in <a href=https://en.wikipedia.org/wiki/California>California</a>, <a href=https://en.wikipedia.org/wiki/United_States>USA</a>.
The <a href="https://dheera.net/photos/calnight/#&amp;gid=1&amp;pid=2">featured image</a> is a composite of 28 foreground exposures and 174 images of the stellar background, all taken from the same location and by the same camera on the same night in October 2019.
After <a href="https://media.istockphoto.com/photos/dog-as-financial-work-with-report-pens-and-calculater-on-table-dog-picture-id1165372431?k=20&amp;m=1165372431&amp;s=612x612&amp;w=0&amp;h=R-3PIrplLqu4k4lx6ynWNhW5b10Rt5dLL2rqfWExzxU=">calculating the timing</a> of a future juxtaposition of the <a href=https://apod.nasa.gov/apod/ap220405.html>Pleiades</a> and <a href=https://en.wikipedia.org/wiki/Half_Dome>Half Dome</a>, the astrophotrographer was unexpectedly rewarded by an <a href=https://en.wikipedia.org/wiki/2019_California_power_shutoffs>electrical blackout</a>, making the <a href=https://apod.nasa.gov/apod/ap200408.html>background sky</a> unusually <a href=https://www.darksky.org/>dark</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>昴宿星團</td><td>Báu-siù-seng-thoân</td><td>Báu-siù-sing-thuân</td><td>昴宿星團</td><td>Pleiades</td></tr><tr><td>星伴</td><td>seng-phōaⁿ</td><td>sing-phuānn</td><td>伴星</td><td>companion star</td></tr><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>優勝美地</td><td>Iu-sèng-bí-tē</td><td>Iu-sìng-bí-tē</td><td>優勝美地</td><td>Yosemite</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250126/>昨昏 ê 圖：G3 ATLAS 彗星 ê 幾若條彗尾</a>
</span><span class=post_next><a href=https://apod.tw/daily/20250128/>明仔載 ê 圖：烏拉圭 天頂 ê G3 ATLAS 彗星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>