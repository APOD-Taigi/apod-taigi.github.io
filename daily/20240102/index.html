<!doctype html><html lang=en><head><title>火箭 ùi 有波紋 ê 月娘面頭前行過 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火箭 ùi 有波紋 ê 月娘面頭前行過"><meta property="og:description" content="火箭敢會予月娘產生水波痕？袂，毋過伊會予背景 ê 月娘看起來有波痕。"><meta property="og:url" content="https://apod.tw/daily/20240102/"><meta property="og:image" content="https://apod.nasa.gov/apod/image/2401/FalconMoon_Madow_960.jpg"><link rel=canonical href=https://apod.tw/daily/20240102/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. January 2024</p><h1 class=post_title>火箭 ùi 有波紋 ê 月娘面頭前行過</h1><div class=post_body><div class=post_inner><img src=https://apod.nasa.gov/apod/image/2401/FalconMoon_Madow_960.jpg alt=/home/runner/work/apod-taigi.github.io/apod-taigi.github.io/content/daily/2024/01/20240102.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240102.html>Rocket Transits Rippling Moon</a></li><li>影像來源 kah 版權：<a href=https://www.instagram.com/stevenmadow/>Steven Madow</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clsw9up6103m001vp9cafai5l height=180 width=500 frameborder=0 scrolling=no></iframe></div><h2 id=漢羅-火箭-ùi-有波紋-ê-月娘面頭前行過>[漢羅] 火箭 ùi 有波紋 ê 月娘面頭前行過</h2><p>火箭敢會 kā 月娘製造波痕？
袂，毋過伊會予背景 ê 月娘看起來有 <a href=https://apod.nasa.gov/apod/ap110824.html>波痕</a>。
像這个例，是頂禮拜 ùi <a href=https://www.nasa.gov/>NASA</a> <a href=https://www.nasa.gov/kennedy/>Kennedy 太空中心</a> 發射 ê <a href=https://en.wikipedia.org/wiki/SpaceX>SpaceX</a> <a href=https://www.spacex.com/vehicles/falcon-heavy/>獵鷹載重火箭</a>。
<a href=https://www.instagram.com/p/C1axBjiML5G/>這張火箭發射 ê 相片</a>，火箭噴--ê 煙是光甲比遠方咧 peh 起來 ê 規粒月娘閣較光。
是講較奇怪 ê 是，月娘下底邊仔有 <a href=https://apod.nasa.gov/apod/ap220531.html>無四常、咧滴水 ê 波痕</a>。
其實，遠方 ê <a href=https://science.nasa.gov/moon/>月娘本身</a> 是無改變。
造成這寡 <a href=https://apod.nasa.gov/apod/ap221014.html>視覺上波痕</a> ê <a href=https://www.pressconnects.com/story/news/local/2016/05/19/why-do-we-see-waves-hot-objects/84598570/>物理原因</a>，是 <a href=https://www.scientificamerican.com/article/what-causes-a-mirage/>月光</a> 經過較燒較薄 ê 空氣胞，比經過較冷較實密 ê 空氣胞，產生 ê <a href=https://youtu.be/m9cUy6B--xc>屈折</a> 較無遐爾強，才會看起來變按呢。
就算這擺 ê <a href=https://as2.ftcdn.net/v2/jpg/05/71/90/95/1000_F_571909511_2H2RjYDbjosmoIBPivtXCgf61mub22oS.jpg>翕相是已經計畫好--ê</a>，毋過 <a href="https://youtu.be/yWUU1PqX6Og?t=50">火箭發射</a> ê 時間點嘛愛算甲好勢好勢，才會予伊 tī 這張 孤張感光 ê 相片內底，拄拄仔好 <a href=https://apod.nasa.gov/apod/ap201106.html>ùi 月娘面頭前飛過</a>。</p><h2 id=poj-hóe-chìⁿ-ùi-ū-pho-bûn-ê-goeh-niû-bīn-thâu-chêng-kiâⁿ-kòe>[POJ] Hóe-chìⁿ ùi ū pho-bûn ê Goe̍h-niû bīn-thâu-chêng kiâⁿ-kòe</h2><p>Hóe-chìⁿ kám-ē kā Goe̍h-niû chè-chō pho-hûn?
Bē, m̄-koh i ē hō͘ pōe-kéng ê Goe̍h-niû khòaⁿ--khí-lâi ū pho-hûn.
Chhiūⁿ chit-ê lē, sī téng-lé-pài ùi NASA Kennedy Thài-khong Tiong-sim Hoat-siā ê SpaceX La̍h-eng Chài-tāng Hóe-chìⁿ.
Chit-tiuⁿ hóe-chìⁿ hoat-siā ê siòng-phìⁿ, hóe-chìⁿ phùn--ê ian sī kng kah pí oán-hong leh peh--khí-lâi ê kui-lia̍p goe̍h-niû koh-khah kng.
Sī-kóng khah kî-koài ê sī, goe̍h-niû ē-té piⁿ-á ū-bô sù-siông, leh tih-chúi ê pho-hûn.
Kî-si̍t, oán-hong ê goe̍h-niû pún-sin sī-bô kái-piàn.
Chō-sêng chit kóa sī-kak siōng pho-hûn ê bu̍t-lí goân-in, sī goe̍h-kng keng-kòe khah sio khah po̍h ê khong-khì-pau, pí keng-kòe khah léng khah si̍t ba̍t ê khong-khì-pau, sán-seng ê khut-chiat khah bô hiah-nī kiông, chiah-ē khòaⁿ--khí-lâi piàn án-ne.
Tō-sǹg chit pái ê hip-siòng sī í-keng kè-ōe hó--ê, m̄-koh hóe-chìⁿ hoat-siā ê sî-kan-tiám mā ài sǹg kah hó-sè-hó-sè, chiah-ē hō͘ i tī chit-tiuⁿ ko͘-tiuⁿ kám-kng ê siòng-phìⁿ lāi-té, tú-tú-á-hó ùi goe̍h-niû bīn-thâu-chêng poe-kòe.</p><h2 id=kip-hué-tsìnn-uì-ū-pho-bûn-ê-gueh-niû-bīn-thâu-tsîng-kiânn-kuè>[KIP] Hué-tsìnn uì ū pho-bûn ê Gue̍h-niû bīn-thâu-tsîng kiânn-kuè</h2><p>Hué-tsìnn kám-ē kā Gue̍h-niû tsè-tsō pho-hûn?
Bē, m̄-koh i ē hōo puē-kíng ê Gue̍h-niû khuànn--khí-lâi ū pho-hûn.
Tshiūnn tsit-ê lē, sī tíng-lé-pài uì NASA Kennedy Thài-khong Tiong-sim Huat-siā ê SpaceX La̍h-ing Tsài-tāng Hué-tsìnn.
Tsit-tiunn hué-tsìnn huat-siā ê siòng-phìnn, hué-tsìnn phùn--ê ian sī kng kah pí uán-hong leh peh--khí-lâi ê kui-lia̍p gue̍h-niû koh-khah kng.
Sī-kóng khah kî-kuài ê sī, gue̍h-niû ē-té pinn-á ū-bô sù-siông, leh tih-tsuí ê pho-hûn.
Kî-si̍t, uán-hong ê gue̍h-niû pún-sin sī-bô kái-piàn.
Tsō-sîng tsit kuá sī-kak siōng pho-hûn ê bu̍t-lí guân-in, sī gue̍h-kng king-kuè khah sio khah po̍h ê khong-khì-pau, pí king-kuè khah líng khah si̍t ba̍t ê khong-khì-pau, sán-sing ê khut-tsiat khah bô hiah-nī kiông, tsiah-ē khuànn--khí-lâi piàn án-ne.
Tō-sǹg tsit pái ê hip-siòng sī í-king kè-uē hó--ê, m̄-koh hué-tsìnn huat-siā ê sî-kan-tiám mā ài sǹg kah hó-sè-hó-sè, tsiah-ē hōo i tī tsit-tiunn koo-tiunn kám-kng ê siòng-phìnn lāi-té, tú-tú-á-hó uì gue̍h-niû bīn-thâu-tsîng pue-kuè.</p><h2 id=english-rocket-transits-rippling-moon>[English] Rocket Transits Rippling Moon</h2><p>Can a rocket make the Moon ripple?
No, but it can make a background moon appear <a href=https://apod.nasa.gov/apod/ap110824.html>wavy</a>.
The rocket, in this case, was a <a href=https://en.wikipedia.org/wiki/SpaceX>SpaceX</a> <a href=https://www.spacex.com/vehicles/falcon-heavy/>Falcon Heavy</a> that blasted off from <a href=https://www.nasa.gov/>NASA</a>'s <a href=https://www.nasa.gov/kennedy/>Kennedy Space Center</a> last week.
In the <a href=https://www.instagram.com/p/C1axBjiML5G/>featured launch picture</a>, the rocket's exhaust plume glows beyond its projection onto the distant, rising, and nearly full moon.
Oddly, the Moon's lower edge shows <a href=https://apod.nasa.gov/apod/ap220531.html>unusual drip-like ripples</a>.
The <a href=https://science.nasa.gov/moon/>Moon itself</a>, far in the distance, was really unchanged.
The <a href=https://www.pressconnects.com/story/news/local/2016/05/19/why-do-we-see-waves-hot-objects/84598570/>physical cause</a> of these <a href=https://apod.nasa.gov/apod/ap221014.html>apparent ripples</a> was pockets of relatively hot or rarefied air <a href=https://www.scientificamerican.com/article/what-causes-a-mirage/>deflecting moonlight</a> less strongly than pockets of relatively cool or compressed air: <a href=https://youtu.be/m9cUy6B--xc>refraction</a>.
Although the <a href=https://as2.ftcdn.net/v2/jpg/05/71/90/95/1000_F_571909511_2H2RjYDbjosmoIBPivtXCgf61mub22oS.jpg>shot was planned</a>, the timing of <a href="https://youtu.be/yWUU1PqX6Og?t=50">the launch</a> had to be just right for the rocket to be <a href=https://apod.nasa.gov/apod/ap201106.html>transiting the Moon</a> during this single exposure.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火箭</td><td>hóe-chìⁿ</td><td>hóe-chìⁿ</td><td>火箭</td><td>rocket</td></tr><tr><td>波痕</td><td>pho-hûn</td><td>pho-hûn</td><td>波紋</td><td>ripple</td></tr><tr><td>空氣胞</td><td>khong-khì-pau</td><td>khong-khì-pau</td><td>空氣胞</td><td>air pockets</td></tr><tr><td>獵鷹載重火箭</td><td>La̍h-eng Chài-tāng Hóe-chìⁿ</td><td>La̍h-ing Tsài-tāng Hué-tsìnn</td><td>獵鷹載重火箭</td><td>Falcon Heavy</td></tr><tr><td>屈折</td><td>khut-chiat</td><td>khut-tsiat</td><td>折射</td><td>refraction</td></tr><tr><td>孤張感光</td><td>ko͘-tiuⁿ kám-kng</td><td>koo-tiunn kám-kng</td><td>單張曝光</td><td>single exposure</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240101/>昨昏 ê 圖：NGC 1232：偉大設計 ê 捲螺仔星系</a>
</span><span class=post_next><a href=https://apod.tw/daily/20240103/>明仔載 ê 圖：紐西蘭天頂 ê 穩定極光紅弧</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>