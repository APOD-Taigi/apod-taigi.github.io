<!doctype html><html lang=en><head><title>Messier 24：人馬座恆星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Messier 24：人馬座恆星雲"><meta property="og:description" content="M24 kah 有名 ê Charles Messier 星表內底 ê 其他深空天體比起來，伊毋是一个較光 ê 星系、星團、抑是星雲。"><meta property="og:url" content="https://apod.tw/daily/20220407/"><meta property="og:image" content="https://apod.nasa.gov/apod/fap/image/2204/M24_APOD_GabrielRodriguesSantosAPOD1100.jpg"><link rel=canonical href=https://apod.tw/daily/20220407/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. April 2022</p><h1 class=post_title>Messier 24：人馬座恆星雲</h1><div class=post_body><div class=post_inner><img src=https://apod.nasa.gov/apod/fap/image/2204/M24_APOD_GabrielRodriguesSantosAPOD1100.jpg alt=/home/runner/work/apod-taigi.github.io/apod-taigi.github.io/content/daily/2022/04/20220407.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220407.html>Messier 24: Sagittarius Star Cloud</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/grsotnas/>Gabriel Rodrigues Santos</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cleu4ygis01ha01ua5qw8hvq6 height=180 width=500 frameborder=0 scrolling=no></iframe></div><h2 id=漢羅-messier-24人馬座恆星雲>[漢羅] Messier 24：人馬座恆星雲</h2><p><a href=http://www.messier.seds.org/m/m024.html>M24</a> kah 有名 ê Charles Messier 星表內底 ê <a href=https://www.nasa.gov/content/goddard/hubble-s-messier-catalog>其他深空天體</a> 比起來，伊毋是一个較光 ê 星系、星團、嘛毋是星雲。
Ùi 咱附近會閘光 ê 星際塗粉雲中央 ê 閬縫看過去，會當看著 咱銀河系 ê 人馬座 捲螺仔手骨 面頂，一寡較遠 ê 恆星。
你若是用 雙筒千里鏡 抑是用 細台天文望遠鏡 <a href=https://oneminuteastronomer.com/4460/small-sagittarius-star-cloud/>tùi 這个恆星雲 硞硞 kā 相</a>，你 to̍h 親像是 ùi 一个 300 光年闊 ê 窗仔 看出去。
內底 ê 恆星 離咱地球 ê 距離，是比 1 萬光年閣較遠。
M24 有當時仔會叫做人馬座恆星雲，伊內底 ê 恆星 kā <a href=https://www.astrobin.com/qkqlgl/>這个華麗 ê 星空</a> 照甲有夠光。
這个望遠鏡景色是 tī 人馬座內底，伊 ê 闊度差不多是 3 度闊 抑是 6 粒月娘闊。
這幅景色 ê <a href=https://apod.nasa.gov/apod/ap100708.html>中央頂懸</a>，有 <a href=https://ui.adsabs.harvard.edu/abs/1919ApJ....49....1B/abstract>看起來較烏</a> ê B92 kah B93，閣有其他塗粉雲 kah 發光星雲，做伙指向銀河中心。</p><h2 id=poj-messier-24-jîn-má-chō-hêng-chhiⁿ-hûn>[POJ] Messier 24: Jîn-má-chō Hêng-chhiⁿ-hûn</h2><p>M24 kah ū-miâ ê Charles Messier seng-pió lāi-té ê kî-tha chhim-khong thian-thé pí khí-lâi, i m̄-sī chi̍t-ê khah kng ê seng-hē, seng-thoân, mā m̄-sī seng-hûn.
Ùi lán hū-kīn ē cha̍h-kng ê seng-chè-thô͘-hún-hûn tiong-ng ê làng-phāng khòaⁿ--kòe-khì, ē-tàng khòaⁿ-tio̍h lán Gîn-hô-hē ê Jîn-má-chō kńg-lê-á chhiú-kut bīn-téng, chi̍t-kóa khah hn̄g ê hêng-chhiⁿ.
Lí nā-sī iōng siang-tâng chhian-lí-kiàⁿ iah-sī iōng sè-tâi thian-bûn bōng-oán-kiàⁿ tùi chit-ê hêng-chhiⁿ-hûn kho̍k-kho̍k kā siòng, lí to̍h chhin-chhiūⁿ sī ùi chi̍t-ê 300 kng-nî khoah ê thang-á khòaⁿ--chhut-khì.
Lāi-té ê hêng-chhiⁿ lî lán Tē-kiû ê kū-lî, sī pí 1 bān kng-nî koh-khah hn̄g.
M24 ū-tang-sî-á ē kiò-chò Jîn-má-chō hêng-chhiⁿ-hûn, i lāi-té ê hêng-chhiⁿ kā chit-ê hôa-lē ê seng-khong chiò kah ū-kàu kng.
Chit-ê bōng-oán-kiàⁿ kéng-sek sī tī Jîn-má-chō lāi-té, i ê khoah-tō͘ chha-put-to sī 3 tō͘ khoah iah-sī 6 lia̍p goe̍h-niû khoah.
Chit-pak kéng-sek ê tiong-ng téng-koân, ū khòaⁿ--khí-lâi khah o͘ ê B92 kah B93, koh ū kî-tha thô͘-hún-hûn kah hoat-kng seng-hûn, chò-hóe chí-hiòng Gîn-hô tiong-sim.</p><h2 id=kip-messier-24-jîn-má-tsō-hîng-tshinn-hûn>[KIP] Messier 24: Jîn-má-tsō Hîng-tshinn-hûn</h2><p>Ḿ4 kah ū-miâ ê Charles Messier sing-pió lāi-té ê kî-tha tshim-khong thian-thé pí khí-lâi, i m̄-sī tsi̍t-ê khah kng ê sing-hē, sing-thuân, mā m̄-sī sing-hûn.
Uì lán hū-kīn ē tsa̍h-kng ê sing-tsè-thôo-hún-hûn tiong-ng ê làng-phāng khuànn--kuè-khì, ē-tàng khuànn-tio̍h lán Gîn-hô-hē ê Jîn-má-tsō kńg-lê-á tshiú-kut bīn-tíng, tsi̍t-kuá khah hn̄g ê hîng-tshinn.
Lí nā-sī iōng siang-tâng tshian-lí-kiànn iah-sī iōng sè-tâi thian-bûn bōng-uán-kiànn tuì tsit-ê hîng-tshinn-hûn kho̍k-kho̍k kā siòng, lí to̍h tshin-tshiūnn sī uì tsi̍t-ê 300 kng-nî khuah ê thang-á khuànn--tshut-khì.
Lāi-té ê hîng-tshinn lî lán Tē-kiû ê kū-lî, sī pí 1 bān kng-nî koh-khah hn̄g.
Ḿ4 ū-tang-sî-á ē kiò-tsò Jîn-má-tsō hîng-tshinn-hûn, i lāi-té ê hîng-tshinn kā tsit-ê huâ-lē ê sing-khong tsiò kah ū-kàu kng.
Tsit-ê bōng-uán-kiànn kíng-sik sī tī Jîn-má-tsō lāi-té, i ê khuah-tōo tsha-put-to sī 3 tōo khuah iah-sī 6 lia̍p gue̍h-niû khuah.
Tsit-pak kíng-sik ê tiong-ng tíng-kuân, ū khuànn--khí-lâi khah oo ê B92 kah B93, koh ū kî-tha thôo-hún-hûn kah huat-kng sing-hûn, tsò-hué tsí-hiòng Gîn-hô tiong-sim.</p><h2 id=english-messier-24-sagittarius-star-cloud>[English] Messier 24: Sagittarius Star Cloud</h2><p><a href=https://www.nasa.gov/content/goddard/hubble-s-messier-catalog>Unlike most entries</a> in Charles Messier's famous catalog of deep sky objects, <a href=http://www.messier.seds.org/m/m024.html>M24</a> is not a bright galaxy, star cluster, or nebula.
It's a gap in nearby, obscuring interstellar dust clouds that allows a view of the distant stars in the Sagittarius spiral arm of our Milky Way galaxy.
<a href=https://oneminuteastronomer.com/4460/small-sagittarius-star-cloud/>When you gaze at the star cloud</a> with binoculars or small telescope you are looking through a window over 300 light-years wide at stars some 10,000 light-years or more from Earth.
Sometimes called the Small Sagittarius Star Cloud, M24's luminous stars fill <a href=https://www.astrobin.com/qkqlgl/>this gorgeous starscape</a>.
Covering over 3 degrees or the width of 6 full moons in the constellation Sagittarius, the telescopic field of view includes <a href=https://ui.adsabs.harvard.edu/abs/1919ApJ....49....1B/abstract>dark markings</a> B92 and B93 just <a href=https://apod.nasa.gov/apod/ap100708.html>above center</a>, along with other clouds of dust and glowing nebulae toward the center of the Milky Way.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>星系</td><td>seng-hē</td><td>sing-hē</td><td>星系</td><td>galaxy</td></tr><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>星雲</td><td>seng-hûn</td><td>sing-hûn</td><td>星雲</td><td>nebula</td></tr><tr><td>人馬座</td><td>Jîn-má-chō</td><td>Jîn-má-tsō</td><td>人馬座</td><td>Sagittarius</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>雙筒千里鏡</td><td>siang-tâng chhian-lí-kiàⁿ</td><td>siang-tâng tshian-lí-kiànn</td><td>雙筒望遠鏡</td><td>binoculars</td></tr><tr><td>天文望遠鏡</td><td>thian-bûn bōng-oán-kiàⁿ</td><td>thian-bûn bōng-uán-kiànn</td><td>天文望遠鏡</td><td>telescope</td></tr><tr><td>人馬座恆星雲</td><td>Jîn-má-chō hêng-chhiⁿ-hûn</td><td>Jîn-má-tsō hîng-tshinn-hûn</td><td>人馬座恆星雲</td><td>the Small Sagittarius Star Cloud</td></tr><tr><td>星際塗粉雲</td><td>seng-chè thô͘-hún-hûn</td><td>sing-tsè thôo-hún-hûn</td><td>星際塵埃雲</td><td>interstellar dust clouds</td></tr><tr><td>恆星雲</td><td>hêng-chhiⁿ-hûn</td><td>hîng-tshinn-hûn</td><td>恆星雲</td><td>star cloud</td></tr><tr><td>星空</td><td>seng-khong</td><td>sing-khong</td><td>星空</td><td>starscape</td></tr><tr><td>M24</td><td>M jī-cha̍p-sì</td><td>M jī-tsa̍p-sì</td><td>M24</td><td>Messier 24</td></tr><tr><td>B92</td><td>B káu-cha̍p-jī</td><td>B káu-tsa̍p-jī</td><td>B92</td><td>B92</td></tr><tr><td>B93</td><td>B káu-cha̍p-saⁿ</td><td>B káu-tsa̍p-sann</td><td>B93</td><td>B93</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220406/>昨昏 ê 圖：Earendel：早期宇宙 ê 一粒星</a>
</span><span class=post_next><a href=https://apod.tw/daily/20220408/>明仔載 ê 圖：Hale-Bopp：1997 年 ê 大彗星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>