<!doctype html><html lang=en><head><title>Sicily 島天頂 去予地光反照 ê 月娘 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Sicily 島天頂 去予地光反照 ê 月娘"><meta property="og:description" content="是按怎咱有法度看著規粒月娘？月娘 tī 月眉相彼陣，干焦一部份直接去予太陽照著。賰 ê 部份會發光，是因為地球光 ê 反照。這嘛叫做地光 抑是 da Vinci ê 光。"><meta property="og:url" content="https://apod.tw/daily/20211018/"><meta property="og:image" content="https://apod.nasa.gov/apod/fap/image/2110/EarthshineSky_Giannobile_1212_annotated.jpg"><link rel=canonical href=https://apod.tw/daily/20211018/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. October 2021</p><h1 class=post_title>Sicily 島天頂 去予地光反照 ê 月娘</h1><div class=post_body><div class=post_inner><img src=https://apod.nasa.gov/apod/fap/image/2110/EarthshineSky_Giannobile_1212_annotated.jpg alt=/home/runner/work/apod-taigi.github.io/apod-taigi.github.io/content/daily/2021/10/20211018.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211018.html>Earthshine Moon over Sicily</a></li><li>影像來源 kah 版權：<a href=http://www.dariogiannobile.com/about-this-project>Dario Giannobile</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckvquvf1so9yl0884g6ayc23b height=180 width=500 frameborder=0 scrolling=no></iframe></div><h2 id=漢羅-sicily-島天頂-去予地光反照-ê-月娘>[漢羅] Sicily 島天頂 去予地光反照 ê 月娘</h2><p>是按怎咱有法度看著規粒月娘？
<a href=https://moon.nasa.gov/>月娘</a> tī 月眉相彼陣，干焦一部份直接去予 <a href=https://solarsystem.nasa.gov/solar-system/sun/in-depth/>太陽</a> 照著。
賰 ê 部份會發光，是因為 <a href=https://earthobservatory.nasa.gov/images/83782/earthshine>地球光 ê 反照</a>。
這嘛叫做 <a href=https://en.wikipedia.org/wiki/Earthlight_(astronomy)>地光</a>，抑是 <a href=https://apod.nasa.gov/apod/ap190504.html>da Vinci ê 光</a>。
這是因為太陽照著地球 ê 光，反射到 <a href=https://apod.tw/daily/20210111/>月球無去予太陽照著 ê 彼爿</a>。
Tùi 地球來講，<a href=https://apod.nasa.gov/apod/ap200316.html>月球若是 tī 月眉相附近</a>，to̍h 表示這陣 tùi <a href=https://solarsystem.nasa.gov/moons/earths-moon/overview/>月球</a> 來講，地球是 giōng-欲 倚 月圓相。
這陣 ê <a href=https://earthobservatory.nasa.gov/images/83782/earthshine>地光</a> to̍h 差不多是上光 ê 時陣。
這張相片是 kā 這個月初用 <a href=https://en.wikipedia.org/wiki/High_dynamic_range>HDR</a> 連紲翕 ê 影像疊做伙 ê。
內底有沓沓仔 <a href=https://apod.tw/daily/20211010/>peh-懸</a> ê 月娘，寬寬仔行過 <a href=https://www.nasa.gov/venus>金星</a>，to̍h 是相片中央上光彼粒。
金星面頂有 <a href=http://stars.astro.illinois.edu/sow/dschubba.html>房宿三</a>（予編做 <a href=https://en.wikipedia.org/wiki/Delta_Scorpii>蠍仔座 δ</a>）。
Tī 上倒爿彼粒紅色恆星是 <a href=https://youtu.be/cw_IKaBokm0>心宿二</a>。
這个 <a href=https://images.unsplash.com/photo-1520168133788-3c084821ec1f>天體-sió</a> to̍h tī 雲頂演出。
前景是 <a href=https://youtu.be/Z9qOUcRYdqo>Palazzolo Acreide</a> 市 ê 燈火，是 tī <a href=https://en.wikipedia.org/wiki/Italy>意大利</a> <a href=https://en.wikipedia.org/wiki/Sicily>Sicily 島</a> 面頂一个有 <a href=https://whc.unesco.org/en/list/1024/>久長歷史根源</a> ê <a href=https://en.wikipedia.org/wiki/Palazzolo_Acreide#History>城市</a>。</p><h2 id=poj-sicily-tó-thiⁿ-téng-khì-hō-tē-kng-hoán-chiò-ê-goeh-niû>[POJ] Sicily tó thiⁿ-téng khì hō͘ Tē-kng hoán-chiò ê Goe̍h-niû</h2><p>Sī án-ná lán ū-hoat-tō͘ khòaⁿ-tio̍h kui-lia̍p goe̍h-niû？
Goe̍h-niû tī goe̍h-bâi-siòng hit-chūn, kan-na chi̍t-pō͘-hūn ti̍t-chiap khì hō͘ thài-iông chiò--tio̍h.
Chhun ê pō͘-hūn ē hoat-kng, sī in-ūi Tē-kiû-kng ê hoán-chiò.
Che mā kiò-chò Tē-kng, iah-sī da Vinci ê kng.
Che sī in-ūi Thài-iông chiò-tio̍h Tē-kiû ê kng, hoán-siā kàu Goe̍h-kiû bô khì hō͘ Thài-iông chiò--tio̍h ê hit-pêng.
Tùi Tē-kiû lâi-kóng, Goe̍h-kiû nā-sī tī goe̍h-bâi-siòng hū-kīn, to̍h piáu-sī chit-chūn tùi Goe̍h-kiû lâi-kóng, Tē-kiû sī giōng-beh óa goe̍h-îⁿ-siòng.
Chit-chūn ê Tē-kng to̍h chha-put-to sī siōng-kng ê sî-chūn.
Chit-tiuⁿ siòng-phìⁿ sī kā chit-ko-goe̍h-chhoe iōng HDR liân-sòa hip ê iáⁿ-siōng tha̍h-chòe-hóe ê.
Lāi-té ū tau̍h-tau̍h-á peh-koân ê Goe̍h-niû, khoan-khoan-á kiâⁿ-kòe Kim-chhiⁿ, to̍h sī siòng-phìⁿ tiong-ng siōng-kng hit-lia̍p.
Kim-chhiⁿ bīn-téng ū Pâng-siù-sam (hō͘ pian-chò Giat-á-chō δ).
Tī siōng tò-pêng hit-lia̍p âng-sek hêng-chhiⁿ sī Sim-siù-jī.
Chit-ê thian-thé-sió to̍h tī hûn-téng ián-chhut.
Chiân-kéng sī Palazzolo Acreide chhī ê teng-hóe, sī tī I-tá-lì Sicily tó bīn-téng chi̍t-ê ū kú-tn̂g le̍k-sú kun-goân ê siâⁿ-chhī.</p><h2 id=kip-sicily-tó-thinn-tíng-khì-hōo-tē-kng-huán-tsiò-ê-gueh-niû>[KIP] Sicily tó thinn-tíng khì hōo Tē-kng huán-tsiò ê Gue̍h-niû</h2><p>Sī án-ná lán ū-huat-tōo khuànn-tio̍h kui-lia̍p gue̍h-niû？
Gue̍h-niû tī gue̍h-bâi-siòng hit-tsūn, kan-na tsi̍t-pōo-hūn ti̍t-tsiap khì hōo thài-iông tsiò--tio̍h.
Tshun ê pōo-hūn ē huat-kng, sī in-uī Tē-kiû-kng ê huán-tsiò.
Tse mā kiò-tsò Tē-kng, iah-sī da Vinci ê kng.
Tse sī in-uī Thài-iông tsiò-tio̍h Tē-kiû ê kng, huán-siā kàu Gue̍h-kiû bô khì hōo Thài-iông tsiò--tio̍h ê hit-pîng.
Tuì Tē-kiû lâi-kóng, Gue̍h-kiû nā-sī tī gue̍h-bâi-siòng hū-kīn, to̍h piáu-sī tsit-tsūn tuì Gue̍h-kiû lâi-kóng, Tē-kiû sī giōng-beh uá gue̍h-înn-siòng.
Tsit-tsūn ê Tē-kng to̍h tsha-put-to sī siōng-kng ê sî-tsūn.
Tsit-tiunn siòng-phìnn sī kā tsit-ko-gue̍h-tshue iōng HDR liân-suà hip ê iánn-siōng tha̍h-tsuè-hué ê.
Lāi-té ū ta̍uh-ta̍uh-á peh-kuân ê Gue̍h-niû, khuan-khuan-á kiânn-kuè Kim-tshinn, to̍h sī siòng-phìnn tiong-ng siōng-kng hit-lia̍p.
Kim-tshinn bīn-tíng ū Pâng-siù-sam (hōo pian-tsò Giat-á-tsō δ).
Tī siōng tò-pîng hit-lia̍p âng-sik hîng-tshinn sī Sim-siù-jī.
Tsit-ê thian-thé-sió to̍h tī hûn-tíng ián-tshut.
Tsiân-kíng sī Palazzolo Acreide tshī ê ting-hué, sī tī I-tá-lì Sicily tó bīn-tíng tsi̍t-ê ū kú-tn̂g li̍k-sú kun-guân ê siânn-tshī.</p><h2 id=english-earthshine-moon-over-sicily>[English] Earthshine Moon over Sicily</h2><p>Why can we see the entire face of this Moon?
When the <a href=https://moon.nasa.gov/>Moon</a> is in a crescent phase, only part of it appears directly illuminated by the <a href=https://solarsystem.nasa.gov/solar-system/sun/in-depth/>Sun</a>.
The answer is <a href=https://earthobservatory.nasa.gov/images/83782/earthshine>earthshine</a>, also known as <a href=https://en.wikipedia.org/wiki/Earthlight_(astronomy)>earthlight</a> and the <a href=https://apod.nasa.gov/apod/ap190504.html>da Vinci glow</a>.
The reason is that the rest of the [Earth-facing Moon][Earth-facing Moon] is slightly illuminated by sunlight first reflected from the Earth.
Since the Earth appears near full phase from the <a href=https://solarsystem.nasa.gov/moons/earths-moon/overview/>Moon</a> -- when the <a href=https://apod.nasa.gov/apod/ap200316.html>Moon appears as a slight crescent</a> from the Earth -- <a href=https://earthobservatory.nasa.gov/images/83782/earthshine>earthshine</a> is then near its brightest.
Featured here in combined, consecutively-taken, <a href=https://en.wikipedia.org/wiki/High_dynamic_range>HDR</a> images taken earlier this month, a [rising][rising] earthshine Moon was captured passing slowly near the <a href=https://www.nasa.gov/venus>planet Venus</a>, the brightest spot near the image center.
Just above Venus is the star <a href=http://stars.astro.illinois.edu/sow/dschubba.html>Dschubba</a> (catalogued as <a href=https://en.wikipedia.org/wiki/Delta_Scorpii>Delta Scorpii</a>, while the red star on the far left is <a href=https://youtu.be/cw_IKaBokm0>Antares</a>.
The <a href=https://images.unsplash.com/photo-1520168133788-3c084821ec1f>celestial show</a> is visible through scenic cloud decks.
In the foreground are the lights from <a href=https://youtu.be/Z9qOUcRYdqo>Palazzolo Acreide</a>, a <a href=https://en.wikipedia.org/wiki/Palazzolo_Acreide#History>city</a> with ancient <a href=https://whc.unesco.org/en/list/1024/>historical roots</a> in <a href=https://en.wikipedia.org/wiki/Sicily>Sicily</a>, <a href=https://en.wikipedia.org/wiki/Italy>Italy</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>地光反照</td><td>tē-kng hoán-chiò</td><td>tē-kng huán-tsiò</td><td>地球反照</td><td>earthshine</td></tr><tr><td>月眉相</td><td>goe̍h-bâi-siòng</td><td>gue̍h-bâi-siòng</td><td>新月月相</td><td>crescent phase</td></tr><tr><td>月圓相</td><td>goe̍h-îⁿ-siòng</td><td>gue̍h-înn-siòng</td><td>滿月月相</td><td>full phase</td></tr><tr><td>蠍仔座 δ</td><td>Giat-á-chō Delta</td><td>Giat-á-tsō Delta</td><td>天蠍座 δ</td><td>Delta Scorpii</td></tr><tr><td>天蠍座 δ</td><td>Thian-giat-chō Delta</td><td>Thian-giat-tsō Delta</td><td>天蠍座 δ</td><td>Delta Scorpii</td></tr><tr><td>房宿三</td><td>Pâng-siù-sam</td><td>Pâng-siù-sam</td><td>房宿三</td><td>Dschubba</td></tr><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr><tr><td>sió</td><td>sió</td><td>sió</td><td>秀</td><td>show</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211017/>昨昏 ê 圖：愛因斯坦十字 ê 重力透鏡</a>
</span><span class=post_next><a href=https://apod.tw/daily/20211019/>明仔載 ê 圖：Palomar 6：球形星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>