<!doctype html><html lang=en><head><title>月圓 ê 剪影 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="月圓 ê 剪影"><meta property="og:description" content="你敢捌看過月出？這是 tī 月圓時，月娘 ùi 晴和 ê 地平線沓沓仔 peh-起來 ê 景色。可能會予你印象足深 ê。"><meta property="og:url" content="https://apod.tw/daily/20211010/"><meta property="og:image" content="%!s(<nil>)"><link rel=canonical href=https://apod.tw/daily/20211010/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. October 2021</p><h1 class=post_title>月圓 ê 剪影</h1><div class=post_body><div class=post_inner><div class=iframe style=padding-bottom:480px!important><iframe src="https://player.vimeo.com/video/58385453?h=2f48504431&amp;amp;portrait=0&amp;amp;badge=0"></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211010.html>Full Moon Silhouettes</a></li><li>影像來源 kah 版權：<a href=http://markg.com.au/about/>Mark Gee</a>; 音樂：Tenderness (Dan Phillipson)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5tr6wuc00l601sben6gbuf0 height=180 width=500 frameborder=0 scrolling=no></iframe></div><h2 id=漢羅-月圓-ê-剪影>[漢羅] 月圓 ê 剪影</h2><p>你敢捌看過月出？
這个月出影片可能會予你印象足深 ê，是 tī 月圓彼工，月娘 ùi 晴和 ê 地平線沓沓仔 peh--起來 ê 景色。
這是 2013 年初 tī <a href=https://en.wikipedia.org/wiki/New_Zealand>紐西蘭</a> <a href=https://en.wikipedia.org/wiki/Wellington>Wellington</a> ê <a href=https://youtu.be/sLksVCI5wBs>Victoria 山</a> <a href=https://youtu.be/5ycPoVPVtsA>觀景台</a> 翕 ê，
是一位 <a href=https://markg.com.au/about/>厚工 ê 天文攝影師</a> ê <a href=https://markg.com.au/2013/01/full-moon-silhouettes/>詳細計畫</a>。
伊 kā kha-mé-lah 囥 tī 2 公里遠 ê 所在，向觀景台 ê 方向翕，按呢 to̍h 會翕著 <a href=https://solarsystem.nasa.gov/moons/earths-moon/overview/>月娘</a> tī 暗暝 peh--起來 ê 模樣。
這个毋是縮時攝影，<a href=https://vimeo.com/markg/fullmoonsilhouettes>逐張相片 ê 時間</a> 攏是照真 ê、無改過 ê。
咱 <a href=https://apod.nasa.gov/apod/ap160501.html>會當看著</a> tī <a href="https://www.youtube.com/watch?v=v8zlUhcmlsc">Victoria 山 觀景台</a> ê 人，當咧欣賞地球上大粒衛星拄 peh--起來時陣 ê 月光。
欲看著 <a href=https://apod.nasa.gov/apod/ap190310.html>月出</a> 並無困難。
伊逐工攏會出現，毋閣 kan-na 有一半 ê 時間會 tī 暗暝出現。
月娘逐工會比前一工閣 <a href=http://www.astronomycafe.net/FAQs/q1038x.html>較晏 50 分鐘</a> <a href=https://apod.nasa.gov/apod/ap090223.html>peh--起來</a>。
月圓彼工一定是日頭落山彼陣 <a href=https://apod.nasa.gov/apod/ap180624.html>peh--起來</a>。
10 月 16 這禮拜六是 <a href=https://moon.nasa.gov/observe-the-moon-night/about/overview/>國際觀月之夜</a>，你會當 tī 這工 kah <a href=https://moon.nasa.gov/observe-the-moon-night/>其他月娘愛好者</a> 做伙看著頂月眉。</p><h2 id=poj-goeh-îⁿ-ê-chián-iáⁿ>[POJ] Goe̍h-îⁿ ê chián-iáⁿ</h2><p>Lí kám-bat khòaⁿ-kòe goe̍h-chhut?
Chit-ê goe̍h-chhut iáⁿ-phìⁿ khó-lêng ē hō͘ lí ìn-sióng chiok chhim ê, sī tī goe̍h-îⁿ hit-kang, goe̍h-niû ùi chêng-hô ê tē-pêng-sòaⁿ tau̍h-tau̍h-á peh--khí-lâi ê kéng-sek.
Che sī jī-khòng-it-sam nî-chhoe tī Niú-se-lân Wellington ê Victoria soaⁿ koan-kéng-tâi hip ê,
sī chit-ūi kāu-kang ê thian-bûn liap-iáⁿ-su ê siông-sè kè-ōe.
I kā kha-mé-lah khǹg tī nn̄g kong-lí hn̄g ê só͘-chāi, hiòng koan-kéng-tâi ê hong-hiòng hip, án-ni to̍h ē hip-tio̍h goe̍h-niû tī àm-mî peh--khí-lâi ê bô͘-iūⁿ.
Che-ê m̄-sī-liap-iáⁿ, ta̍k-tiuⁿ siòng-phìⁿ ê sî-kan lóng-sī chiàu chin--ê, bô kái--kòe-ê.
Lán ē-tàng khòaⁿ-tio̍h tī Victoria soaⁿ koan-kéng-tâi ê lâng, tng-leh him-sióng Tē-kiû siōng tōa-lia̍p ūi-chhiⁿ tú peh--khí-lâi sî-chūn ê goe̍h-kng.
Beh khòaⁿ-tio̍h goe̍h-chhut pēng bô khùn-lân.
I ta̍k-kang lóng ē chhut-hiān, m̄-koh kan-na ū chi̍t-pòaⁿ ê sî-kan ē tī àm-mî chhut-hiān.
Goe̍h-niû ta̍k-kang ē pí chêng-chi̍t-kang koh-khah òaⁿ gō͘-cha̍p hun-cheng peh--khí-lâi.
Goe̍h-îⁿ hit-kang it-tēng sī ji̍t-thâu lo̍h-soaⁿ hit-chūn peh--khí-lâi.
Cha̍p goe̍h cha̍p-la̍k chit-lé-pài-la̍k sī Kok-chè-koan-goe̍h-chi-iā, lí ē-tàng tī chi̍t-kang kah kî-tha goe̍h-niû ài-hòⁿ-chiá chò-hóe khòaⁿ-tio̍h téng-goe̍h-bâi.</p><h2 id=kip-gueh-înn-ê-tsián-iánn>[KIP] Gue̍h-înn ê tsián-iánn</h2><p>Lí kám-bat khuànn-kuè gue̍h-tshut?
Tsit-ê gue̍h-tshut iánn-phìnn khó-lîng ē hōo lí ìn-sióng tsiok tshim ê, sī tī gue̍h-înn hit-kang, gue̍h-niû uì tsîng-hô ê tē-pîng-suànn ta̍uh-ta̍uh-á peh--khí-lâi ê kíng-sik.
Tse sī jī-khòng-it-sam nî-tshue tī Niú-se-lân Wellington ê Victoria suann kuan-kíng-tâi hip ê,
sī tsit-uī kāu-kang ê thian-bûn liap-iánn-su ê siông-sè kè-uē.
I kā kha-mé-lah khǹg tī nn̄g kong-lí hn̄g ê sóo-tsāi, hiòng kuan-kíng-tâi ê hong-hiòng hip, án-ni to̍h ē hip-tio̍h gue̍h-niû tī àm-mî peh--khí-lâi ê bôo-iūnn.
Tse-ê m̄-sī-liap-iánn, ta̍k-tiunn siòng-phìnn ê sî-kan lóng-sī tsiàu tsin--ê, bô kái--kuè-ê.
Lán ē-tàng khuànn-tio̍h tī Victoria suann kuan-kíng-tâi ê lâng, tng-leh him-sióng Tē-kiû siōng tuā-lia̍p uī-tshinn tú peh--khí-lâi sî-tsūn ê gue̍h-kng.
Beh khuànn-tio̍h gue̍h-tshut pīng bô khùn-lân.
I ta̍k-kang lóng ē tshut-hiān, m̄-koh kan-na ū tsi̍t-puànn ê sî-kan ē tī àm-mî tshut-hiān.
Gue̍h-niû ta̍k-kang ē pí tsîng-tsi̍t-kang koh-khah uànn gōo-tsa̍p hun-tsing peh--khí-lâi.
Gue̍h-înn hit-kang it-tīng sī ji̍t-thâu lo̍h-suann hit-tsūn peh--khí-lâi.
Tsa̍p gue̍h tsa̍p-la̍k tsit-lé-pài-la̍k sī Kok-tsè-kuan-gue̍h-tsi-iā, lí ē-tàng tī tsi̍t-kang kah kî-tha gue̍h-niû ài-hònn-tsiá tsò-hué khuànn-tio̍h tíng-gue̍h-bâi.</p><h2 id=english-full-moon-silhouettes>[English] Full Moon Silhouettes</h2><p>Have you ever watched the Moon rise?
The slow rise of a nearly full moon over a clear horizon can be an impressive sight.
One impressive moonrise was imaged in early 2013 over <a href=https://youtu.be/sLksVCI5wBs>Mount Victoria</a> <a href=https://youtu.be/5ycPoVPVtsA>Lookout</a> in <a href=https://en.wikipedia.org/wiki/Wellington>Wellington</a>, <a href=https://en.wikipedia.org/wiki/New_Zealand>New Zealand</a>.
With <a href=https://markg.com.au/2013/01/full-moon-silhouettes/>detailed planning</a>, an <a href=https://markg.com.au/about/>industrious astrophotographer</a> placed a camera about two kilometers away and pointed it across the lookout to where <a href=https://solarsystem.nasa.gov/moons/earths-moon/overview/>the Moon</a> would surely soon be making its nightly debut.
The <a href=https://vimeo.com/markg/fullmoonsilhouettes>featured single shot sequence</a> is unedited and shown in real time -- it is <em>not</em> a time lapse.
People on <a href="https://www.youtube.com/watch?v=v8zlUhcmlsc">Mount Victoria Lookout</a> can be seen in <a href=https://apod.nasa.gov/apod/ap160501.html>silhouette</a> themselves admiring the dawn of Earth's largest satellite.
Seeing a <a href=https://apod.nasa.gov/apod/ap190310.html>moonrise</a> yourself is not difficult: it happens every day, although only half the time at night.
Each day the <a href=https://apod.nasa.gov/apod/ap090223.html>Moon rises</a> about <a href=http://www.astronomycafe.net/FAQs/q1038x.html>fifty minutes later</a> than the previous day, with a full moon <a href=https://apod.nasa.gov/apod/ap180624.html>always rising</a> at sunset.
This Saturday, October 16, is <a href=https://moon.nasa.gov/observe-the-moon-night/about/overview/>International Observe the Moon Night</a>, where you observe a <a href=https://moon.nasa.gov/moon-in-motion/moon-phases/>first-quarter Moon</a> along with <a href=https://moon.nasa.gov/observe-the-moon-night/>other lunar enthusiasts</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>紐西蘭</td><td>Niú-se-lân</td><td>Niú-se-lân</td><td>紐西蘭</td><td>New Zealand</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time lapse</td></tr><tr><td>月出</td><td>goe̍h-chhut</td><td>gue̍h-tshut</td><td>月出</td><td>moonrise</td></tr><tr><td>頂月眉</td><td>téng-goe̍h-bâi</td><td>tíng-gue̍h-bâi</td><td>上弦月</td><td>first-quarter Moon</td></tr><tr><td>國際觀月之夜</td><td>Kok-chè-koan-goe̍h-chi-iā</td><td>Kok-tsè-kuan-gue̍h-tsi-iā</td><td>國際觀月之夜</td><td>International Observe the Moon Night</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211009/>昨昏 ê 圖：50 光年遠 ê 飛馬座 51</a>
</span><span class=post_next><a href=https://apod.tw/daily/20211011/>明仔載 ê 圖：Juno 太空船 飛過 木衛三 Ganymede kah 木星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>