<!doctype html><html lang=en><head><title>50 光年遠 ê 飛馬座 51 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="50 光年遠 ê 飛馬座 51"><meta property="og:description" content="飛馬座 51 離咱 kan-na 50 光年遠爾爾。天文學家 Michel Mayor kah Didier Queloz 用精確 ê 光譜儀揣著 飛馬座 51 有 一粒行星踅伊 leh 行。"><meta property="og:url" content="https://apod.tw/daily/20211009/"><meta property="og:image" content="https://apod.nasa.gov/apod/image/2110/peg51_desmars_ex1024.jpg"><link rel=canonical href=https://apod.tw/daily/20211009/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. October 2021</p><h1 class=post_title>50 光年遠 ê 飛馬座 51</h1><div class=post_body><div class=post_inner><img src=https://apod.nasa.gov/apod/image/2110/peg51_desmars_ex1024.jpg alt=/home/runner/work/apod-taigi.github.io/apod-taigi.github.io/content/daily/2021/10/20211009.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211009.html>50 Light-years to 51 Pegasi</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://josselin.desmars.free.fr/work/>Josselin Desmars</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clfr2e94300cr01v308zph7d3 height=180 width=500 frameborder=0 scrolling=no></iframe></div><h2 id=漢羅-50-光年遠-ê-飛馬座-51>[漢羅] 50 光年遠 ê 飛馬座 51</h2><p>飛馬座 51 <a href=https://exoplanets.nasa.gov/exoplanet-catalog/7001/51-pegasi-b/>離咱 kan-na 50 光年遠爾爾</a>。
伊 to̍h 標 tī 這張 8 月 ê 速翕相片內底。
這張相片是 tī 法國 Haute-Provence 天文台一个霧霧 ê 暗暝翕 ê，天文台圓厝頂 ê 頭頂有足濟足光 ê 恆星。
<a href=https://apod.nasa.gov/apod/ap951201.html>26 年前</a>，1995 年 10 月，天文學家 <a href=https://ui.adsabs.harvard.edu/abs/1995Natur.378..355M/abstract>Michel Mayor kah Didier Queloz</a> tī 這个天文台宣佈講 in 有一个大發現。
In 用精確 ê 光譜儀揣著 飛馬座 51 有 一粒行星踅伊 leh 行。
這是第一擺揣著 踅 類太陽恆星 ê 系外行星。
Mayor kah Queloz 用光譜儀 量 <a href=https://www.planetary.org/articles/color-shifting-stars-the-radial-velocity-method>恆星 徑向速度</a> ê 變化，這是因為引力 搝 踅軌道 leh 行 ê 行星造成 ê 規則幌動。
這粒行星叫做 <a href=https://exoplanets.nasa.gov/exoplanet-catalog/7001/51-pegasi-b/>飛馬座 51 b</a>，伊 ê 質量上無有木星 ê 一半以上，軌道週期是 4.2 工。
這表示講，伊到伊母星 ê 距離，比水星到太陽 ê 距離閣較近。
In ê 發現足緊 to̍h 證實矣。
Mayor kah Queloz 落尾嘛 tī 2019 年提著 <a href=https://www.nobelprize.org/prizes/physics/2019/summary/>Nobel 物理獎</a>。
飛馬座 51 b 這馬予人認定是一款叫做 <a href=https://arxiv.org/abs/1801.06117>熱木星</a> ê 系外行星 ê 原型。
伊 tī 2015 年予正式 <a href=https://earthsky.org/space/this-date-in-science-first-planet-discovered-around-sunlike-star/>號做 Dimidium</a>，tī 拉丁文是一半 ê 意思。
自伊去予人發現了後到今，已經有超過 4000 粒 <a href=https://exoplanets.nasa.gov/faq/6/how-many-exoplanets-are-there/>系外行星予人揣著矣</a>。</p><h2 id=poj-gō-chap-kng-nî-hng-ê-hui-má-chō-gō-chap-it>[POJ] Gō͘-cha̍p kng-nî hn̄g ê Hui-má-chō gō͘-cha̍p-it</h2><p>Hui-má-chō gō͘-cha̍p-it lî lán kan-na gō͘-cha̍p kng-nî hn̄g niā-niā.
I to̍h piau tī chit-tiuⁿ peh goe̍h ê sok-hip siòng-phìⁿ lāi-té.
Chit-tiuⁿ siòng-phìⁿ sī tī Hoat-kok Haute-Provence thian-bûn-tâi chi̍t-ê bū-bū ê àm-mî hip ê, thian-bûn-tâi îⁿ-chhù-téng ê thâu-téng ū chiok-chōe chiok-kng ê hêng-chhiⁿ.
Jī-cha̍p-la̍k nî-chêng, it-kiú-kiú-ngó͘ nî cha̍p goe̍h, thian-bûn-ha̍k-ka Michel Mayor kah Didier Queloz tī chit-ê thian-bûn-tâi soan-pò͘ kóng in ū chi̍t-ê tōa-hoat-hiān.
In iōng cheng-khak ê kng-phó͘-gî chhōe-tio̍h Hui-má-chō gō͘-cha̍p-it ū chi̍t-lia̍p kiâⁿ-chhiⁿ se̍h i leh kiâⁿ.
Che sī tē-it-pái chhōe-tio̍h se̍h lūi-thài-iông hêng-chhiⁿ ê hē-gōa kiâⁿ-chhiⁿ.
Mayor kah Queloz iōng kng-phó͘-gî niû hêng-chhiⁿ kèng-hiòng sok-tō͘ ê piàn-hòa, che sī in-ūi ín-le̍k giú se̍h kúi-tō leh kiâⁿ ê kiâⁿ-chhiⁿ chō-sêng ê kui-chek hàiⁿ-tāng.
Chit-lia̍p kiâⁿ-chhiⁿ kiò-chò Hui-má-chō gō͘-cha̍p-it-b, i ê chit-liōng siōng-bô ū Bo̍k-chhiⁿ ê chi̍t-pòaⁿ í-siōng, kúi-tō chiu-kî sī sì-tiám-jī kang.
Che piáu-sī kóng, i kàu i bú-chhiⁿ ê kū-lî, pí Chúi-chhiⁿ kàu Thài-iông ê kū-lî koh-khah kīn.
In ê hoat-hiān chiok-kín to̍h chèng-si̍t ah.
Mayor kah Queloz lo̍h-bóe mā tī jī-khòng-i̍t-kiú nî the̍h-tio̍h Nobel Bu̍t-lí-chióng.
Hui-má-chō gō͘-cha̍p-it-b chit-má hō͘ lâng jīn-tēng sī chi̍t-khoán kiò-chò jia̍t-bo̍k-chhiⁿ ê hē-gōa kiâⁿ-chhiⁿ ê goân-hêng.
I tī jī-khòng-it-gō͘ nî hō͘ chèng-sek hō-chò Dimidium, tī La-teng-bûn sī chi̍t-pòaⁿ ê ì-sù.
Chū i khì hō͘ lâng hoat-hiān liáu-āu kàu-taⁿ, í-keng ū chhiau-kòe sì-chheng lia̍p hē-gōa kiâⁿ-chhiⁿ hō͘ lâng chhōe-tio̍h ah.</p><h2 id=kip-gōo-tsap-kng-nî-hng-ê-hui-má-tsō-gōo-tsap-it>[KIP] Gōo-tsa̍p kng-nî hn̄g ê Hui-má-tsō gōo-tsa̍p-it</h2><p>Hui-má-tsō gōo-tsa̍p-it lî lán kan-na gōo-tsa̍p kng-nî hn̄g niā-niā.
I to̍h piau tī tsit-tiunn peh gue̍h ê sok-hip siòng-phìnn lāi-té.
Tsit-tiunn siòng-phìnn sī tī Huat-kok Haute-Provence thian-bûn-tâi tsi̍t-ê bū-bū ê àm-mî hip ê, thian-bûn-tâi înn-tshù-tíng ê thâu-tíng ū tsiok-tsuē tsiok-kng ê hîng-tshinn.
Jī-tsa̍p-la̍k nî-tsîng, it-kiú-kiú-ngóo nî tsa̍p gue̍h, thian-bûn-ha̍k-ka Michel Mayor kah Didier Queloz tī tsit-ê thian-bûn-tâi suan-pòo kóng in ū tsi̍t-ê tuā-huat-hiān.
In iōng tsing-khak ê kng-phóo-gî tshuē-tio̍h Hui-má-tsō gōo-tsa̍p-it ū tsi̍t-lia̍p kiânn-tshinn se̍h i leh kiânn.
Tse sī tē-it-pái tshuē-tio̍h se̍h luī-thài-iông hîng-tshinn ê hē-guā kiânn-tshinn.
Mayor kah Queloz iōng kng-phóo-gî niû hîng-tshinn kìng-hiòng sok-tōo ê piàn-huà, tse sī in-uī ín-li̍k giú se̍h kuí-tō leh kiânn ê kiânn-tshinn tsō-sîng ê kui-tsik hàinn-tāng.
Tsit-lia̍p kiânn-tshinn kiò-tsò Hui-má-tsō gōo-tsa̍p-it-b, i ê tsit-liōng siōng-bô ū Bo̍k-tshinn ê tsi̍t-puànn í-siōng, kuí-tō tsiu-kî sī sì-tiám-jī kang.
Tse piáu-sī kóng, i kàu i bú-tshinn ê kū-lî, pí Tsuí-tshinn kàu Thài-iông ê kū-lî koh-khah kīn.
In ê huat-hiān tsiok-kín to̍h tsìng-si̍t ah.
Mayor kah Queloz lo̍h-bué mā tī jī-khòng-i̍t-kiú nî the̍h-tio̍h Nobel Bu̍t-lí-tsióng.
Hui-má-tsō gōo-tsa̍p-it-b tsit-má hōo lâng jīn-tīng sī tsi̍t-khuán kiò-tsò jia̍t-bo̍k-tshinn ê hē-guā kiânn-tshinn ê guân-hîng.
I tī jī-khòng-it-gōo nî hōo tsìng-sik hō-tsò Dimidium, tī La-ting-bûn sī tsi̍t-puànn ê ì-sù.
Tsū i khì hōo lâng huat-hiān liáu-āu kàu-tann, í-king ū tshiau-kuè sì-tshing lia̍p hē-guā kiânn-tshinn hōo lâng tshuē-tio̍h ah.</p><h2 id=english-50-light-years-to-51-pegasi>[English] 50 Light-years to 51 Pegasi</h2><p><a href=https://exoplanets.nasa.gov/exoplanet-catalog/7001/51-pegasi-b/>It's only 50 light-years</a> to 51 Pegasi.
That star's position is indicated in this snapshot from August, taken on a hazy night with mostly brighter stars visible above the dome at Observatoire de Haute-Provence in France.
<a href=https://apod.nasa.gov/apod/ap951201.html>Twenty-six years ago</a>, in October of 1995, astronomers <a href=https://ui.adsabs.harvard.edu/abs/1995Natur.378..355M/abstract>Michel Mayor and Didier Queloz</a> announced a profound discovery made at the observatory.
Using a precise spectrograph they had detected a planet orbiting 51 Peg, the first known exoplanet orbiting a sun-like star.
Mayor and Queloz had used the spectrograph to measure changes in the <a href=https://www.planetary.org/articles/color-shifting-stars-the-radial-velocity-method>star's radial velocity</a>, a regular wobble caused by the gravitational tug of the orbiting planet.
<a href=https://exoplanets.nasa.gov/exoplanet-catalog/7001/51-pegasi-b/>Designated 51 Pegasi b</a>, the planet was determined to have a mass at least half of Jupiter's mass and an orbital period of 4.2 days, making it much closer to its parent star than Mercury is to the Sun.
Their discovery was quickly confirmed and Mayor and Queloz were ultimately awarded the <a href=https://www.nobelprize.org/prizes/physics/2019/summary/>Nobel Prize in physics</a> in 2019.
Now recognized as the prototype for the class of exoplanets fondly known as <a href=https://arxiv.org/abs/1801.06117>hot Jupiters</a>, 51 Pegasi b was formally <a href=https://earthsky.org/space/this-date-in-science-first-planet-discovered-around-sunlike-star/>named Dimidium</a>, latin for half, in 2015.
Since its discovery, over 4,000 <a href=https://exoplanets.nasa.gov/faq/6/how-many-exoplanets-are-there/>exoplanets have been found</a></p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>飛馬座 51</td><td>Hui-má-chō gō͘-cha̍p-it</td><td>Hui-má-tsō gōo-tsa̍p-it</td><td>飛馬座 51</td><td>51 Pegasi</td></tr><tr><td>圓厝頂</td><td>îⁿ-chhù-téng</td><td>înn-tshù-tíng</td><td>圓頂</td><td>dome</td></tr><tr><td>速翕</td><td>sok-hip</td><td>sok-hip</td><td>快照</td><td>snapshot</td></tr><tr><td>光譜儀</td><td>kng-phó͘-gî</td><td>kng-phóo-gî</td><td>光譜儀</td><td>spectrograph</td></tr><tr><td>類太陽恆星</td><td>lūi-thài-iông hêng-chhiⁿ</td><td>luī-thài-iông hîng-tshinn</td><td>類太陽恆星</td><td>sun-like star</td></tr><tr><td>系外行星</td><td>hē-gōa kiâⁿ-chhiⁿ</td><td>hē-guā kiânn-tshinn</td><td>系外行星</td><td>exoplanet</td></tr><tr><td>徑向速度</td><td>kèng-hiòng sok-tō͘</td><td>kìng-hiòng sok-tōo</td><td>徑向速度</td><td>radial velocity</td></tr><tr><td>幌動</td><td>hàiⁿ-tāng</td><td>hàinn-tāng</td><td>擺動</td><td>wobble</td></tr><tr><td>母星</td><td>bú-chhiⁿ</td><td>bú-tshinn</td><td>母星</td><td>parent star</td></tr><tr><td>原型</td><td>goân-hêng</td><td>guân-hîng</td><td>原型</td><td>prototype</td></tr><tr><td>熱木星</td><td>jia̍t-bo̍k-chhiⁿ</td><td>jia̍t-bo̍k-tshinn</td><td>熱木星</td><td>hot Jupiter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211008/>昨昏 ê 圖：英仙座 ê 雙星團</a>
</span><span class=post_next><a href=https://apod.tw/daily/20211010/>明仔載 ê 圖：月圓 ê 剪影</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>