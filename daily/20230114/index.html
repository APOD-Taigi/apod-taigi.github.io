<!doctype html><html lang=en><head><title>2023 年近日點 ê 太陽 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="2023 年近日點 ê 太陽"><meta property="og:description" content="2023 年 ê 近日點，就是地球離太陽上倚 ê 時陣，是發生 tī 1 月 4 號 16:17 UTC 世界時。"><meta property="og:url" content="https://apod.tw/daily/20230114/"><meta property="og:image" content="https://apod.nasa.gov/apod/fap/image/2301/Sol3Jan2023web1024.jpg"><link rel=canonical href=https://apod.tw/daily/20230114/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. January 2023</p><h1 class=post_title>2023 年近日點 ê 太陽</h1><div class=post_body><div class=post_inner><img src=https://apod.nasa.gov/apod/fap/image/2301/Sol3Jan2023web1024.jpg alt=/home/runner/work/apod-taigi.github.io/apod-taigi.github.io/content/daily/2023/01/20230114.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230114.html>Perihelion Sun 2023</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Peter Ward (<a href=http://www.atscope.com.au/BRO/bardenridgeobs.html>Barden Ridge Observatory</a>)</li><li>台文翻譯：<a href=thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cldniomnx0d4f01t49nm948if height=180 width=500 frameborder=0 scrolling=no></iframe></div><h2 id=漢羅-2023-年近日點-ê-太陽>[漢羅] 2023 年近日點 ê 太陽</h2><p>近日點就是地球離太陽上倚 ê 時陣。
<a href=https://www.thesuntoday.org/solstice-equinox/perihelion-2023/>2023 年 ê 近日點</a> 是發生 tī 世界時 (UTC) 1 月 4 號 16:17。
<a href=http://www.atscope.com.au/BRO/gallery590.html>這張清楚 ê 太陽盤影像</a>，是望遠鏡鬥 H-α 濾光片 tī 澳洲 雪梨 翕--ê。
這張相片翕了了後 免 24 點鐘，地球就行到近日點。
<a href=https://skyandtelescope.org/observing/guide-to-observing-the-sun-in-h-alpha092321050923/>H-α 濾光片</a> 會 予 水素原子發出 ê 特別紅光 透過來。
這張太陽相片強調 ê 是太陽 ê 色球層，這是 tī 光球層 ê <a href=https://www.nasa.gov/mission_pages/iris/multimedia/layerzoo.html>頂懸層</a>，嘛是平常時咱看著 ê 太陽表面。
太陽烏子 ê 寸尺 kah 行星是差不多大。
Tī 這張 <a href=https://blogs.nasa.gov/solarcycle25/2023/01/10/strong-solar-flare-erupts-from-sun-4/>活跳太陽</a> ê H-α 影像內底，烏子區附近較光 ê 斑，叫做譜斑。
你若是注意看太陽邊界，就會看著本底 tī 太陽盤表面 <a href=https://apod.nasa.gov/apod/ap220913.html>彎彎曲曲</a> ê 烏暗電漿絲，<a href=https://apod.nasa.gov/apod/ap220624.htmll>離開太陽邊界了後</a> 就會變做光 iàⁿ-iàⁿ ê 日珥矣。</p><h2 id=poj-2023-nî-kīn-jit-tiám-ê-thài-iông>[POJ] 2023 nî Kīn-ji̍t-tiám ê Thài-iông</h2><p>Kīn-ji̍t-tiám to̍h sī Tē-kiû lī Thài-iông siōng óa ê sî-chūn.
2023 nî ê kīn-ji̍t-tiám sī hoat-seng tī Sè-kài-sî (UTC) 1 goe̍h 4 hō 16:17.
Chit tiuⁿ chheng-chhó ê thài-iông-pôaⁿ iáⁿ-siōng, sī bōng-oán-kiàⁿ tàu H-α lū-kng-phìⁿ tī Ò-chiu Soat-lî hip--ê.
Chit tiuⁿ siòng-phìⁿ hip-liáu liáu-āu bián 24 tiám-cheng, Tē-kiû to̍h kiâⁿ kàu kīn-ji̍t-tiám.
H-α lū-kng-phìⁿ ē hō͘ chúi-sò͘ goân-chú hoat--chhut ê te̍k-pia̍t âng-kng thàu--kòe-lâi.
Chit tiuⁿ Thài-iông siòng-phìⁿ kiông-tiāu ê sī Thài-iông ê sek-kiû-chân, che sī tī kng-kiû-chân ê téng-koân-chân, mā-sī pêng-siông-sî lán khòaⁿ--tio̍h ê Thài-iông piáu-bīn.
Thài-iông o͘-chú ê chhùn-chhioh kah kiâⁿ-chhiⁿ sī chha-put-to tōa.
Tī chit tiuⁿ oa̍h-thiàu Thài-iông ê H-α iáⁿ-siōng lāi-té, o͘-chú-khu hù-kīn khah kng ê pan, kiò-chò phó͘-pan.
Lí nā-sī chù-ì khòaⁿ Thài-iông pian-kài, to̍h ē khòaⁿ-tio̍h pún-té tī thài-iông-pôaⁿ piáu-bīn oan-oan-khiau-khiau ê o͘-àm tiān-chiuⁿ-si, lī-khui Thài-iông pian-kài liáu-āu to̍h ē piàn-chò kng-iàⁿ-iàⁿ ê ji̍t-ní ah.</p><h2 id=kip-2023-nî-kīn-jit-tiám-ê-thài-iông>[KIP] 2023 nî Kīn-ji̍t-tiám ê Thài-iông</h2><p>Kīn-ji̍t-tiám to̍h sī Tē-kiû lī Thài-iông siōng uá ê sî-tsūn.
2023 nî ê kīn-ji̍t-tiám sī huat-sing tī Sè-kài-sî (UTC) 1 gue̍h 4 hō 16:17.
Tsit tiunn tshing-tshó ê thài-iông-puânn iánn-siōng, sī bōng-uán-kiànn tàu H-α lū-kng-phìnn tī Ò-tsiu Suat-lî hip--ê.
Tsit tiunn siòng-phìnn hip-liáu liáu-āu bián 24 tiám-tsing, Tē-kiû to̍h kiânn kàu kīn-ji̍t-tiám.
H-α lū-kng-phìnn ē hōo tsuí-sòo guân-tsú huat--tshut ê ti̍k-pia̍t âng-kng thàu--kuè-lâi.
Tsit tiunn Thài-iông siòng-phìnn kiông-tiāu ê sī Thài-iông ê sik-kiû-tsân, tse sī tī kng-kiû-tsân ê tíng-kuân-tsân, mā-sī pîng-siông-sî lán khuànn--tio̍h ê Thài-iông piáu-bīn.
Thài-iông oo-tsú ê tshùn-tshioh kah kiânn-tshinn sī tsha-put-to tuā.
Tī tsit tiunn ua̍h-thiàu Thài-iông ê H-α iánn-siōng lāi-té, oo-tsú-khu hù-kīn khah kng ê pan, kiò-tsò phóo-pan.
Lí nā-sī tsù-ì khuànn Thài-iông pian-kài, to̍h ē khuànn-tio̍h pún-té tī thài-iông-puânn piáu-bīn uan-uan-khiau-khiau ê oo-àm tiān-tsiunn-si, lī-khui Thài-iông pian-kài liáu-āu to̍h ē piàn-tsò kng-iànn-iànn ê ji̍t-ní ah.</p><h2 id=english-perihelion-sun-2023>[English] Perihelion Sun 2023</h2><p><a href=https://www.thesuntoday.org/solstice-equinox/perihelion-2023/>Perihelion for 2023</a>, Earth's closest approach to the Sun, was on January 4 at 16:17 UTC.
That was less than 24 hours after this <a href=http://www.atscope.com.au/BRO/gallery590.html>sharp image of the Sun's disk</a> was recorded with telescope and H-alpha filter from Sidney, Australia, planet Earth.
<a href=https://skyandtelescope.org/observing/guide-to-observing-the-sun-in-h-alpha092321050923/>An H-alpha filter</a> transmits a characteristic red light from hydrogen atoms.
In views of the Sun it emphasizes the Sun's chromosphere, <a href=https://www.nasa.gov/mission_pages/iris/multimedia/layerzoo.html>a region just above</a> the solar photosphere or normally visible solar surface.
In this H-alpha image of the <a href=https://blogs.nasa.gov/solarcycle25/2023/01/10/strong-solar-flare-erupts-from-sun-4/>increasingly active Sun</a> planet-sized sunspot regions are dominated by bright splotches called plages.
Dark filaments of plasma <a href=https://apod.nasa.gov/apod/ap220913.html>snaking</a> across the solar disk transition to bright prominences when seen <a href=https://apod.nasa.gov/apod/ap220624.htmll>above the solar limb</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>世界時</td><td>Sè-kài-sî</td><td>Sè-kài-sî</td><td>世界時</td><td>Universal Time Coordinated (UTC)</td></tr><tr><td>太陽盤</td><td>thài-iông-pôaⁿ</td><td>thài-iông-puânn</td><td>太陽盤</td><td>solar disk</td></tr><tr><td>濾光片</td><td>lū-kng-phìⁿ</td><td>lū-kng-phìnn</td><td>濾片</td><td>filter</td></tr><tr><td>H-α</td><td>H-alpha</td><td>H-alpha</td><td>H-α</td><td>H-alpha</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>色球層</td><td>sek-kiû-chân</td><td>sik-kiû-tsân</td><td>色球層</td><td>chromosphere</td></tr><tr><td>光球層</td><td>kng-kiû-chân</td><td>kng-kiû-tsân</td><td>光球層</td><td>photosphere</td></tr><tr><td>太陽烏子</td><td>thài-iông o͘-chú</td><td>thài-iông oo-tsú</td><td>太陽黑子</td><td>sunspot</td></tr><tr><td>譜斑</td><td>phó͘-pan</td><td>phóo-pan</td><td>譜斑</td><td>plages</td></tr><tr><td>電漿絲</td><td>tiān-chiuⁿ-si</td><td>tiān-tsiunn-si</td><td>絲狀結構的電漿</td><td>filaments of plasma</td></tr><tr><td>日珥</td><td>ji̍t-ní</td><td>ji̍t-ní</td><td>日珥</td><td>prominences</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230113/>昨昏 ê 圖：少年星團 NGC 346</a>
</span><span class=post_next><a href=https://apod.tw/daily/20230115/>明仔載 ê 圖：M1：Hubble 太空望遠鏡 翕--ê 毛蟹星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>