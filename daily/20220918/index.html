<!doctype html><html lang=en><head><title>Callanish 岩石陣天頂 ê 日行軌跡 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Callanish 岩石陣天頂 ê 日行軌跡"><meta property="og:description" content="你若是逐工仝一个時間 tī 外口仝一个所在 kā 太陽翕一張相，毋知太陽 tī 天頂 ê 位置會無仝無？"><meta property="og:url" content="https://apod.tw/daily/20220918/"><meta property="og:image" content="https://apod.nasa.gov/apod/image/2209/CallanishAnalemma_Petricca_960_Dates.jpg"><link rel=canonical href=https://apod.tw/daily/20220918/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. September 2022</p><h1 class=post_title>Callanish 岩石陣天頂 ê 日行軌跡</h1><div class=post_body><div class=post_inner><img src=https://apod.nasa.gov/apod/image/2209/CallanishAnalemma_Petricca_960_Dates.jpg alt=/home/runner/work/apod-taigi.github.io/apod-taigi.github.io/content/daily/2022/09/20220918.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220918.html>Analemma over the Callanish Stones</a></li><li>影像來源 kah 版權：<a href=https://www.astrobin.com/users/gmrphotographer/>Giuseppe Petricca</a></li><li>探索你的宇宙：<a href=http://apod.nasa.gov/apod/random_apod.html>APOD 亂數生產器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl9cxvik00acs01vm97dz6uwn height=180 width=500 frameborder=0 scrolling=no></iframe></div><h2 id=漢羅-callanish-岩石陣天頂-ê-日行軌跡>[漢羅] Callanish 岩石陣天頂 ê 日行軌跡</h2><p>你若是逐工仝一个時間 tī 外口仝一个所在 kā 太陽翕一張相，毋知太陽 tī 天頂 ê 位置會無仝無？
欲回答這个問題，上緊 ê 方式是看 <a href=https://en.wikipedia.org/wiki/Analemma>日行軌跡</a>，就是 tī 一冬內仝一个所在仝一个時間翕--ê 合成相片。
<a href=https://gmrphotographer.net/wordpress/2019/01/29/2017-solar-analemma-over-callanish/>這張日行軌跡</a> 是 tī <a href=https://en.wikipedia.org/wiki/United_Kingdom>英國</a> <a href=https://en.wikipedia.org/wiki/Scotland>蘇格蘭</a> <a href=https://en.wikipedia.org/wiki/Outer_Hebrides>Outer Hebrides</a> 群島 <a href=https://en.wikipedia.org/wiki/Callanish>Callanish</a> 庄附近，kā 每幾若工就 tī 中晝翕--ê 相片合成--ê。
前景是 <a href=https://en.wikipedia.org/wiki/Callanish>Callanish</a> <a href=https://youtu.be/5mcPHxuVhWk>岩石陣</a>，是 西元前 2700 ê 一組岩石箍仔，彼陣猶是人類 ê <a href=https://en.wikipedia.org/wiki/Bronze_Age>青銅時代</a>。
咱毋知影這陣 <a href="https://www.youtube.com/watch?v=mkbEhp8hJN8">Callanish 岩石陣</a> 按呢排，是毋是有啥物天文意義。
日行軌跡會生做這个 <a href=https://apod.nasa.gov/apod/ap160822.html>8 字形</a>，是因為 <a href=https://spaceplace.nasa.gov/seasons/en/>地球自轉軸趨一个角度</a>，而且地球踅 <a href=https://solarsystem.nasa.gov/solar-system/sun/exploration/>太陽</a> ê <a href=http://bhenvis.nic.in/images/season_climate.jpg>軌道</a> 是 <a href=https://mathworld.wolfram.com/Ellipse.html>長株圓--ê</a>。
到 <a href=https://apod.nasa.gov/apod/ap170621.html>冬夏至點</a> ê 時陣，太陽會出現 tī 日行軌跡上懸點抑是上低點。
這張相片是冬至彼陣翕--ê，所以太陽會出現 tī 上低點。
到 <a href=https://apod.nasa.gov/apod/ap170319.html>春秋分點</a> ê 時陣，太陽會出現 tī 日行軌跡 ê 中央點，毋閣毋是 tī 交叉點。
這禮拜五 <a href=https://eclipse.gsfc.nasa.gov/SEhelp/TimeZone.html>世界時</a> 半暝 1:04（<a href=https://en.wikipedia.org/wiki/Americas>美洲</a> 是拜四）是 <a href=https://en.wikipedia.org/wiki/Equinox>秋分點</a>，這工 ê 日時 kah 暗時平長。
Tī 足濟文化內底會 tī <a href=https://apod.nasa.gov/apod/ap160320.html>春秋分點</a> 這工 <a href=http://mentalfloss.com/article/59049/autumnal-equinox-traditions>慶祝</a> 換季。</p><h2 id=poj-callanish-giâm-chioh-tīn-thiⁿ-téng-ê-jit-hêng-kúi-jiah>[POJ] Callanish giâm-chio̍h-tīn thiⁿ-téng ê Ji̍t-hêng kúi-jiah</h2><p>Lí nā-sī ta̍k-kang kāng chi̍t-ê sî-kan tī gōa-kháu kāng chi̍t-ê só͘-chāi kā Thài-iông hip chi̍t-tiuⁿ siòng, m̄-chai Thài-iông tī thiⁿ-téng ê ūi-tì ē bô-kâng bô?
Beh hôe-tap chit-ê būn-tê, siōng kín ê hong-sek sī khòaⁿ ji̍t-hêng-kúi-jiah, to̍h sī tī chi̍t tang lāi kāng chi̍t-ê só͘-chāi kāng chi̍t-ê sî-kan hip--ê ha̍p-sêng siòng-phìⁿ.
Chit-tiuⁿ ji̍t-hêng-kúi-jiah sī tī Eng-kok So͘-keh-lân Outer Hebrides kûn-tó Callanish chng hū-kīn, kā múi kúi-ā kang to̍h tī tiong-tàu hip--ê siòng-phìⁿ ha̍p-sêng--ê.
Chiân-kéng sī Callanish giâm-chio̍h-tīn, sī se-goân chêng 2700 ê chi̍t-cho͘ giâm-chio̍h kho͘-á, hit-chūn iáu-sī jîn-lūi ê Chhiⁿ-tâng sî-tāi.
Lán m̄-chai-iáⁿ chit-tīn Callanish giâm-chio̍h-tīn án-ni pâi, sī-m̄-sī ū siáⁿ-mih thian-bûn ì-gī.
Ji̍t-hêng-kúi-jiah ē seⁿ-chò chi̍t-ê 8 jī-hêng, sī in-ūi Tē-kiû chū-choán-te̍k chhu chi̍t-ê kak-tō͘, jī-chhiah Tē-kiû se̍h Thài-iông ê kúi-tō sī tn̂g-tu-îⁿ--ê.
Kàu tang-hā chì-tiám chit-kang, Thài-iông ē chhut-hiān tī ji̍t-hêng-kúi-jiah siōng koân tiám iah-sī siōng kē tiám.
Chit-tiuⁿ siòng-phìⁿ sī tang-chì hit-chūn hip--ê, só͘-í Thài-iông ē chhut-hiān tī siōng kē tiám.
Kàu chhun-chhiu hun-tiám chit-kang, Thài-iông ē chhut-hiān tī ji̍t-hêng-kúi-jiah ê tiong-ng-tiám, m̄-koh m̄-sī tī kau-chhe-tiám.
Chit lé-pài gō͘ Sè-kài-sî pòaⁿ-mî 1:04 (Bí-chiu sī pài-sì) sī chhiu-hun tiám, chit-kang ê ji̍t-si̍t kah àm-sî pêⁿ-tn̂g.
Tī chiok chōe bûn-hòa lāi-té ē tī chhun-chhiu-hun chit-kang khèng-chiok ōaⁿ-kùi.</p><h2 id=kip-callanish-giâm-tsioh-tīn-thinn-tíng-ê-jit-hîng-kuí-jiah>[KIP] Callanish giâm-tsio̍h-tīn thinn-tíng ê Ji̍t-hîng kuí-jiah</h2><p>Lí nā-sī ta̍k-kang kāng tsi̍t-ê sî-kan tī guā-kháu kāng tsi̍t-ê sóo-tsāi kā Thài-iông hip tsi̍t-tiunn siòng, m̄-tsai Thài-iông tī thinn-tíng ê uī-tì ē bô-kâng bô?
Beh huê-tap tsit-ê būn-tê, siōng kín ê hong-sik sī khuànn ji̍t-hîng-kuí-jiah, to̍h sī tī tsi̍t tang lāi kāng tsi̍t-ê sóo-tsāi kāng tsi̍t-ê sî-kan hip--ê ha̍p-sîng siòng-phìnn.
Tsit-tiunn ji̍t-hîng-kuí-jiah sī tī Ing-kok Soo-keh-lân Outer Hebrides kûn-tó Callanish tsng hū-kīn, kā muí kuí-ā kang to̍h tī tiong-tàu hip--ê siòng-phìnn ha̍p-sîng--ê.
Tsiân-kíng sī Callanish giâm-tsio̍h-tīn, sī se-guân tsîng 2700 ê tsi̍t-tsoo giâm-tsio̍h khoo-á, hit-tsūn iáu-sī jîn-luī ê Tshinn-tâng sî-tāi.
Lán m̄-tsai-iánn tsit-tīn Callanish giâm-tsio̍h-tīn án-ni pâi, sī-m̄-sī ū siánn-mih thian-bûn ì-gī.
Ji̍t-hîng-kuí-jiah ē senn-tsò tsi̍t-ê 8 jī-hîng, sī in-uī Tē-kiû tsū-tsuán-ti̍k tshu tsi̍t-ê kak-tōo, jī-tshiah Tē-kiû se̍h Thài-iông ê kuí-tō sī tn̂g-tu-înn--ê.
Kàu tang-hā tsì-tiám tsit-kang, Thài-iông ē tshut-hiān tī ji̍t-hîng-kuí-jiah siōng kuân tiám iah-sī siōng kē tiám.
Tsit-tiunn siòng-phìnn sī tang-tsì hit-tsūn hip--ê, sóo-í Thài-iông ē tshut-hiān tī siōng kē tiám.
Kàu tshun-tshiu hun-tiám tsit-kang, Thài-iông ē tshut-hiān tī ji̍t-hîng-kuí-jiah ê tiong-ng-tiám, m̄-koh m̄-sī tī kau-tshe-tiám.
Tsit lé-pài gōo Sè-kài-sî puànn-mî 1:04 (Bí-tsiu sī pài-sì) sī tshiu-hun tiám, tsit-kang ê ji̍t-si̍t kah àm-sî pênn-tn̂g.
Tī tsiok tsuē bûn-huà lāi-té ē tī tshun-tshiu-hun tsit-kang khìng-tsiok uānn-kuì.</p><h2 id=english-analemma-over-the-callanish-stones>[English] Analemma over the Callanish Stones</h2><p>If you went outside at the same time every day and took a picture that included the Sun, how would the Sun's position change?
A more visual answer to that question is an <a href=https://en.wikipedia.org/wiki/Analemma>analemma</a>, a composite image taken from the same spot at the same time over the course of a year.
The <a href=https://gmrphotographer.net/wordpress/2019/01/29/2017-solar-analemma-over-callanish/>featured analemma</a> was composed from images taken every few days at noon near the village of <a href=https://en.wikipedia.org/wiki/Callanish>Callanish</a> in the <a href=https://en.wikipedia.org/wiki/Outer_Hebrides>Outer Hebrides</a> in <a href=https://en.wikipedia.org/wiki/Scotland>Scotland</a>, <a href=https://en.wikipedia.org/wiki/United_Kingdom>UK</a>.
In the foreground are the <a href=https://en.wikipedia.org/wiki/Callanish>Callanish</a> <a href=https://youtu.be/5mcPHxuVhWk>Stones</a>, a stone circle built around 2700 BC during humanity's <a href=https://en.wikipedia.org/wiki/Bronze_Age>Bronze Age</a>.
It is not known if the placement of the <a href="https://www.youtube.com/watch?v=mkbEhp8hJN8">Callanish Stones</a> has or had astronomical significance.
The ultimate causes for the <a href=https://apod.nasa.gov/apod/ap160822.html>figure-8</a> shape of this and all analemmas are the <a href=https://spaceplace.nasa.gov/seasons/en/>tilt of the Earth axis</a> and the <a href=https://mathworld.wolfram.com/Ellipse.html>ellipticity</a> of the <a href=http://bhenvis.nic.in/images/season_climate.jpg>Earth's orbit</a> around the <a href=https://solarsystem.nasa.gov/solar-system/sun/exploration/>Sun</a>.
At the <a href=https://apod.nasa.gov/apod/ap170621.html>solstice</a>s, the Sun will appear at the top or bottom of an analemma.
The featured image was taken near the December solstice and so the Sun appears near the bottom.
<a href=https://apod.nasa.gov/apod/ap170319.html>Equinox</a>es, however, correspond to analemma middle points -- not the intersection point.
This coming Friday at 1:04 am (<a href=https://eclipse.gsfc.nasa.gov/SEhelp/TimeZone.html>UT</a>) -- Thursday in the <a href=https://en.wikipedia.org/wiki/Americas>Americas</a> -- is the <a href=https://en.wikipedia.org/wiki/Equinox>equinox</a> ("equal night"), when day and night are equal over all of planet Earth.
Many <a href=http://mentalfloss.com/article/59049/autumnal-equinox-traditions>cultures celebrate</a> a change of season at an <a href=https://apod.nasa.gov/apod/ap160320.html>equinox</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日行軌跡</td><td>ji̍t-hêng-kúi-jiah</td><td>ji̍t-hîng-kuí-jiah</td><td>日行跡</td><td>Analemma</td></tr><tr><td>春秋分點</td><td>chhun-chhiu hun-tiám</td><td>tshun-tshiu hun-tiám</td><td>春秋分點</td><td>equinox</td></tr><tr><td>冬夏至點</td><td>tang-hā chì-tiám</td><td>tang-hā tsì-tiám</td><td>冬夏至點</td><td>solstice</td></tr><tr><td>交叉點</td><td>kau-chhe-tiám</td><td>kau-tshe-tiám</td><td>交叉點</td><td>intersection point</td></tr><tr><td>換季</td><td>ōaⁿ-kùi</td><td>uānn-kuì</td><td>換季</td><td>change season</td></tr><tr><td>青銅時代</td><td>Chhiⁿ-tâng sî-tāi</td><td>Tshinn-tâng sî-tāi</td><td>青銅時代</td><td>Bronze Age</td></tr><tr><td>世界時</td><td>Sè-kài-sî</td><td>Sè-kài-sî</td><td>世界時</td><td>Universal Time (UT)</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220917/>昨昏 ê 圖：Tī Jezero 隕石坑 三角洲 ê 毅力號</a>
</span><span class=post_next><a href=https://apod.tw/daily/20220919/>明仔載 ê 圖：Pyrenees 山脈天頂 ê 星跡 kah 爍爁</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>