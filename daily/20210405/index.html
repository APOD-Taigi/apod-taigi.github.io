<!doctype html><html lang=en><head><title>面紗星雲：恆星爆炸了後 ê 煙光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="面紗星雲：恆星爆炸了後 ê 煙光"><meta property="og:description" content="像這款煙光 tī 咱銀河內底 ê 恆星攏會當看著。差不多 tī 7000 年前，有一粒恆星演化變做超新星爆炸，賰 ê 殘骸 to̍h 是這个面紗星雲。"><meta property="og:url" content="https://apod.tw/daily/20210405/"><meta property="og:image" content="https://apod.nasa.gov/apod/fap/image/2104/VeilDetail_Hubble_10743.jpg"><link rel=canonical href=https://apod.tw/daily/20210405/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>05. April 2021</p><h1 class=post_title>面紗星雲：恆星爆炸了後 ê 煙光</h1><div class=post_body><div class=post_inner><img src=https://apod.nasa.gov/apod/fap/image/2104/VeilDetail_Hubble_10743.jpg alt=/home/runner/work/apod-taigi.github.io/apod-taigi.github.io/content/daily/2021/04/20210405.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210405.html>Veil Nebula: Wisps of an Exploded Star</a></li><li>影像來源：<a href=https://esahubble.org/>ESA/Hubble</a> & <a href=https://www.nasa.gov/>NASA</a>, <a href=https://www.stsci.edu/contents/newsletters/2018-volume-35-issue-03/karen-and-zolt-levay-retire>Z. Levay</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cko5xs2x6ihgx0836nl0e6ku6 height=180 width=500 frameborder=0 scrolling=no></iframe></div><h2 id=漢羅-面紗星雲恆星爆炸了後-ê-煙光>[漢羅] 面紗星雲：恆星爆炸了後 ê 煙光</h2><p>像這款煙光 tī 咱銀河內底 ê 恆星攏會當看著。
差不多 tī 7000 年前，有一粒恆星演化變做 <a href=http://heasarc.gsfc.nasa.gov/docs/snr.html>超新星爆炸</a>，賰 ê 殘骸 to̍h 是這个 <a href=http://www.skyhound.com/sh/archive/aug1/NGC_6960.html>面紗星雲</a>。
彼陣，<a href=https://apod.nasa.gov/apod/ap010928.html>脹大 ê 雲</a> to̍h kah 月眉形 ê <a href=https://apod.nasa.gov/apod/ap120205.html>月娘</a> giōng 欲平光。
彼當陣 ê 人，有幾若禮拜攏看會著這个光。
這件代誌 tī 人類拄開始有 <a href=http://news.bbc.co.uk/1/hi/sci/tech/334517.stm>歷史記載</a> ê 時陣有記錄著。
這个 <a href=https://apod.nasa.gov/apod/fap/supernova_remnants.html>超新星殘骸</a>，現此時嘛叫做 <a href=https://apod.nasa.gov/apod/ap200928.html>天鵝環</a>。
伊已經 giōng 欲消失去矣！
這馬 to̍h 愛用細台望遠鏡 tùi 天鵝 ê <a href=https://en.wikipedia.org/wiki/Constellation>星座</a>（<a href=https://en.wikipedia.org/wiki/Cygnus_(constellation)>天鵝座</a>） ê <a href="https://www.youtube.com/watch?v=3qOmu-5Uanc">方向</a> 去看 <a href="https://www.youtube.com/watch?v=_O7l9m2pFXM">才看會著</a>。
<a href=http://en.wikipedia.org/wiki/Veil>面紗</a> <a href=https://en.wikipedia.org/wiki/Veil_Nebula>星雲</a> 賰落來 ê 部份猶閣足大 ê。
所以 to̍h 算是伊離咱有 1400 <a href=https://chandra.harvard.edu/photo/cosmic_distance.html>光年</a> 遠, 伊猶是有五粒 <a href=https://apod.nasa.gov/apod/ap160201.html>月圓</a> 遐爾大。
<a href=https://esahubble.org/images/potw2113a/>這張影像</a> 是 <a href=https://www.nasa.gov/mission_pages/hubble/story/index.html>哈伯太空望遠鏡</a> kā 六張影像拼鬥起來 ê。
這个闊度干焦有 2 光年闊，是脹大 ê <a href=https://www.nasa.gov/audience/forstudents/5-8/features/nasa-knows/what-is-a-supernova.html>超新星</a> 殘骸 ê 小小一部份爾爾。
Tī <a href=https://apod.nasa.gov/apod/ap191031.html>完整 ê 面紗星雲</a> 影像內底，to̍h 算是 <a href=https://previews.123rf.com/images/duben/duben1907/duben190700009/128483090-dog-reading-book-with-eyeglasses-professor-behind-the-book.jpg>足頂真 ê 讀者</a> 嘛無一定會當 <a href="http://asterisk.apod.com/discuss_apod.php?date=210405">分辨伊 ê 雲絲</a>。</p><h2 id=poj-bīn-se-seng-hûn-hêng-chhiⁿ-pok-chà-liáu-āu-ê-ian-kng>[POJ] Bīn-se seng-hûn: Hêng-chhiⁿ po̍k-chà liáu-āu ê ian-kng</h2><p>Chhiūⁿ chit-khoán ian-kng tī lán ê Gîn-hô lāi-té ê hêng-chhiⁿ lóng ē-tàng khòaⁿ-tio̍h.
Chha-put-to tī chhit-chheng nî-chêng, ū chi̍t-lia̍p hêng-chhiⁿ ián-hòa piàn-chòe chhiau-sin-seng po̍k-chà, chhun-ê chân-hâi to̍h 是 chit-ê Bīn-se seng-hûn.
Hit-chūn, tiùⁿ-tōa--ê hûn to̍h kah goe̍h-bâi-hêng ê goe̍h-niû giōng-beh pêⁿ-kng.
Hit-tang-chūn ê lâng, ū kúi-ā lé-pài lóng ē-tàng khòaⁿ-tio̍h chit-ê kng.
Chit-kiāⁿ tāi-chì tī jîn-lūi tú khai-sí ū le̍k-sú-kì-chài ê sî-chūn ū kì-lo̍k--tio̍h.
Chit-ê chhiau-sin-seng chân-hâi, hiān-chú-sî mā kiò-chòe Thian-gô-khoân.
I í-keng giōng-beh siau-sit khì ah!
Chit-má to̍h ài iōng sè-tâi bōng-oán-kiàⁿ tùi Thian-gô ê seng-chō (Thian-gô-chō) ê hong-hiòng khì-khòaⁿ chiah khòaⁿ-ē-tio̍h.
Bīn-se seng-hûn chhun--lo̍h-lâi ê pō͘-hūn iáu-koh chiok-tōa--ê.
Só͘-í to̍h sǹg-sī i lî lán ū chi̍t-chheng-sì-pah kng-nî hn̄g, i iáu-sī ū gō͘-lia̍p goe̍h-îⁿ hiah-nī tōa.
Chit-tiuⁿ iáⁿ-siōng sī Ha-peh thài-khong-bōng-oán-kiàⁿ kā la̍k-tiùⁿ iáⁿ-siōng pheng-tàu khí-lâi ê.
Chi̍t-ê khoah-tō͘ ū nn̄g kng-nî khoah, sī tiùⁿ-tōa ê chhiau-sin-seng chân-hâi ê sió-sió chi̍t-pō͘-hūn niā-niā.
Tī oân-chéng ê Bīn-se seng-hûn iáⁿ-siōng lāi-té, to̍h sǹg-sī chiok téng-chin ê tho̍k-chiá mā bô-it-tēng ē-tàng hun-piān i ê hûn-si.</p><h2 id=kip-bīn-se-sing-hûn-hîng-tshinn-pok-tsà-liáu-āu-ê-ian-kng>[KIP] Bīn-se sing-hûn: Hîng-tshinn po̍k-tsà liáu-āu ê ian-kng</h2><p>Tshiūnn tsit-khuán ian-kng tī lán ê Gîn-hô lāi-té ê hîng-tshinn lóng ē-tàng khuànn-tio̍h.
Tsha-put-to tī tshit-tshing nî-tsîng, ū tsi̍t-lia̍p hîng-tshinn ián-huà piàn-tsuè tshiau-sin-sing po̍k-tsà, tshun-ê tsân-hâi to̍h 是 tsit-ê Bīn-se sing-hûn.
Hit-tsūn, tiùnn-tuā--ê hûn to̍h kah gue̍h-bâi-hîng ê gue̍h-niû giōng-beh pênn-kng.
Hit-tang-tsūn ê lâng, ū kuí-ā lé-pài lóng ē-tàng khuànn-tio̍h tsit-ê kng.
Tsit-kiānn tāi-tsì tī jîn-luī tú khai-sí ū li̍k-sú-kì-tsài ê sî-tsūn ū kì-lo̍k--tio̍h.
Tsit-ê tshiau-sin-sing tsân-hâi, hiān-tsú-sî mā kiò-tsuè Thian-gô-khuân.
I í-king giōng-beh siau-sit khì ah!
Tsit-má to̍h ài iōng sè-tâi bōng-uán-kiànn tuì Thian-gô ê sing-tsō (Thian-gô-tsō) ê hong-hiòng khì-khuànn tsiah khuànn-ē-tio̍h.
Bīn-se sing-hûn tshun--lo̍h-lâi ê pōo-hūn iáu-koh tsiok-tuā--ê.
Sóo-í to̍h sǹg-sī i lî lán ū tsi̍t-tshing-sì-pah kng-nî hn̄g, i iáu-sī ū gōo-lia̍p gue̍h-înn hiah-nī tuā.
Tsit-tiunn iánn-siōng sī Ha-peh thài-khong-bōng-uán-kiànn kā la̍k-tiùnn iánn-siōng phing-tàu khí-lâi ê.
Tsi̍t-ê khuah-tōo ū nn̄g kng-nî khuah, sī tiùnn-tuā ê tshiau-sin-sing tsân-hâi ê sió-sió tsi̍t-pōo-hūn niā-niā.
Tī uân-tsíng ê Bīn-se sing-hûn iánn-siōng lāi-té, to̍h sǹg-sī tsiok tíng-tsin ê tho̍k-tsiá mā bô-it-tīng ē-tàng hun-piān i ê hûn-si.</p><h2 id=english-veil-nebula-wisps-of-an-exploded-star>[English] Veil Nebula: Wisps of an Exploded Star</h2><p>Wisps like this are all that remain visible of a Milky Way star. About 7,000 years ago that star exploded in a <a href=http://heasarc.gsfc.nasa.gov/docs/snr.html>supernova</a> leaving the <a href=http://www.skyhound.com/sh/archive/aug1/NGC_6960.html>Veil Nebula</a>. At the time, the <a href=https://apod.nasa.gov/apod/ap010928.html>expanding cloud</a> was likely as bright as a crescent <a href=https://apod.nasa.gov/apod/ap120205.html>Moon</a>, remaining visible for weeks to people living at the dawn of <a href=http://news.bbc.co.uk/1/hi/sci/tech/334517.stm>recorded history</a>. Today, the resulting <a href=https://apod.nasa.gov/apod/fap/supernova_remnants.html>supernova remnant</a>, also known as the <a href=https://apod.nasa.gov/apod/ap200928.html>Cygnus Loop</a>, has faded and is <a href="https://www.youtube.com/watch?v=_O7l9m2pFXM">now visible</a> only through a small telescope <a href="https://www.youtube.com/watch?v=3qOmu-5Uanc">directed</a> toward the <a href=https://en.wikipedia.org/wiki/Constellation>constellation</a> of the Swan (<a href=https://en.wikipedia.org/wiki/Cygnus_(constellation)>Cygnus</a>). The remaining <a href=http://en.wikipedia.org/wiki/Veil>Veil</a> <a href=https://en.wikipedia.org/wiki/Veil_Nebula>Nebula</a> is physically huge, however, and even though it lies about 1,400 <a href=https://chandra.harvard.edu/photo/cosmic_distance.html>light-years</a> distant, it covers over five times the size of the <a href=https://apod.nasa.gov/apod/ap160201.html>full Moon</a>. The <a href=https://esahubble.org/images/potw2113a/>featured picture</a> is a <a href=https://www.nasa.gov/mission_pages/hubble/story/index.html>Hubble Space Telescope</a> mosaic of six images together covering a span of only about two light years, a small part of the expansive <a href=https://www.nasa.gov/audience/forstudents/5-8/features/nasa-knows/what-is-a-supernova.html>supernova</a> remnant. In images of the <a href=https://apod.nasa.gov/apod/ap191031.html>complete Veil Nebula</a>, even <a href=https://previews.123rf.com/images/duben/duben1907/duben190700009/128483090-dog-reading-book-with-eyeglasses-professor-behind-the-book.jpg>studious readers</a> might not be able to <a href="http://asterisk.apod.com/discuss_apod.php?date=210405">identify the featured filaments</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>面紗星雲</td><td>Bīn-se seng-hûn</td><td>Bīn-se sing-hûn</td><td>面紗星雲</td><td>Veil Nebula</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>月眉形</td><td>goe̍h-bâi-hêng</td><td>gue̍h-bâi-hîng</td><td>新月形</td><td>crescent moon</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>天鵝環</td><td>Thian-gô-khoân</td><td>Thian-gô-khuân</td><td>天鵝環</td><td>Cygnus Loop</td></tr><tr><td>天鵝座</td><td>Thian-gô-chō</td><td>Thian-gô-tsō</td><td>天鵝座</td><td>the constellation Cygnus</td></tr><tr><td>哈伯太空望遠鏡</td><td>Ha-peh thài-khong-bōng-oán-kiàⁿ</td><td>Ha-peh thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210404/>昨昏 ê 圖：鑽入、迵過、超越土星環</a>
</span><span class=post_next><a href=https://apod.tw/daily/20210406/>明仔載 ê 圖：醋山天頂 ê 火星 kah 畢宿星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>