<!doctype html><html lang=en><head><title>你身軀內底 ê 元素 是 tùi 佗來 ê？ | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="你身軀內底 ê 元素 是 tùi 佗來--ê？"><meta property="og:description" content="你身軀內 ê 水素，是 ùi 大霹靂來--ê，是咱宇宙內底上基本 ê 元素。"><meta property="og:url" content="https://apod.tw/daily/20230108/"><meta property="og:image" content="https://apod.nasa.gov/apod/fap/image/2301/Nucleosynthesis2_WikipediaCmglee_1080.jpg"><link rel=canonical href=https://apod.tw/daily/20230108/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. January 2023</p><h1 class=post_title>你身軀內底 ê 元素 是 tùi 佗來--ê？</h1><div class=post_body><div class=post_inner><img src=https://apod.nasa.gov/apod/fap/image/2301/Nucleosynthesis2_WikipediaCmglee_1080.jpg alt=/home/runner/work/apod-taigi.github.io/apod-taigi.github.io/content/daily/2023/01/20230108.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230108.html>Where Your Elements Came From</a></li><li>影像來源 kah <a href=https://creativecommons.org/licenses/by/2.0/>許可</a>：<a href=https://en.wikipedia.org/wiki/Wikipedia>Wikipedia</a>: <a href=https://commons.wikimedia.org/wiki/User:Cmglee>Cmglee</a>; 資料來源：<a href=https://astronomy.osu.edu/people/johnson.3064>Jennifer Johnson</a> (<a href=https://astronomy.osu.edu/>OSU</a>)</li><li>發現 kah 科普：<a href="http://asterisk.apod.com/viewtopic.php?t=42847">APOD 咧招博士生做研究</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cldq4175o0t7401tjaf4i0pz7 height=180 width=500 frameborder=0 scrolling=no></iframe></div><h2 id=漢羅-你身軀內底-ê-元素-是-tùi-佗來--ê>[漢羅] 你身軀內底 ê 元素 是 tùi 佗來--ê？</h2><p>你身軀內 ê 水素，會叫做 <a href=https://periodic.lanl.gov/1.shtml>水素</a> 就是因為你會當 tī 水分子內底揣著伊。
伊是 ùi <a href=https://map.gsfc.nasa.gov/universe/bb_tests_ele.html>大霹靂</a> 來--ê，是咱宇宙內底 <a href=http://www.sciencealert.com/lhc-produces-primordial-soup-of-the-universe-using-less-particles-than-thought-possible>上基本</a> ê 元素。
你身軀內 ê <a href=https://en.wikipedia.org/wiki/Carbon#Formation_in_stars>炭素</a>，是 ùi 恆星內部 ê <a href=https://en.wikipedia.org/wiki/Nuclear_fusion>核融合</a> 反應產生出來--ê，<a href=https://en.wikipedia.org/wiki/Oxygen#Isotopes_and_stellar_origin>酸素</a> 嘛是按呢來--ê。
你身軀內底大部份 ê 鐵，是足久以前、遙遠 ê <a href=https://heasarc.gsfc.nasa.gov/docs/snr.html>超新星</a> 爆炸 產生--ê。
珠寶內底 ê <a href=https://apod.nasa.gov/apod/ap171015.html>黃金</a>，有可能是 ùi 中子星相碰產生--ê。
這个現象會發生 tī 短週期 ê <a href=https://imagine.gsfc.nasa.gov/science/objects/bursts1.html>gamma-光暴天體</a>，抑是 <a href=https://apod.nasa.gov/apod/ap171016.html>重力波事件</a> 內底。
<a href=https://www.goodreads.com/quotes/144310-the-nitrogen-in-our-dna-the-calcium-in-our-teeth>咱身軀內底</a> ê 磷 kah 銅，雖然才一屑屑仔爾爾，毋過 in 是 <a href=http://images.csmonitor.com/csm/2010/02/02_65.jpg>維持性命</a> <a href=https://sciencelearn.org.nz/Contexts/Just-Elemental/Science-Ideas-and-Concepts/The-essential-elements>足重要 ê 元素</a>。
<a href=https://commons.wikimedia.org/wiki/File:Nucleosynthesis_periodic_table.svg>這張週期表</a> ê <a href=https://i.pinimg.com/originals/61/d5/9a/61d59a79540529bd9f33f5b523f2be91.jpg>色彩，是用來標示</a> 目前 <a href=https://apod.nasa.gov/apod/ap200614.html>咱</a> 所知影 ê 元素，可能是 ùi 佗位 ê <a href=https://en.wikipedia.org/wiki/Nucleosynthesis>核反應</a> 生出來--ê。
有一寡 <a href=https://www.abc.net.au/cm/lb/10079162/data/periodic-table-of-elements-data.jpg>元素</a>，親像是 <a href=https://ui.adsabs.harvard.edu/abs/2016A%26A...585A.102Y/abstract>銅</a>，到底是 tī 佗位進行 <a href="https://www.youtube.com/watch?v=7EpcUohHees">核反應</a> 才生出來--ê？
咱毋是蓋了解。
所以這就一直是科學家觀測 kah 電腦模擬 ê 研究主題之一。</p><h2 id=poj-lí-sin-khu-lāi-té-ê-goân-sò-sī-tùi-toh-ūi-lâi--ê>[POJ] Lí sin-khu lāi-té ê Goân-sò͘ sī tùi to̍h ūi lâi--ê?</h2><p>Lí sin-khu lāi ê chúi-sò͘, ē kiò-chò chúi-sò͘ to̍h sī in-ūi lí ē-tàng tī chúi hun-chú lāi-té chhōe-tio̍h i.
I sī ùi Tōa-phek-le̍k lâi--ê, sī lán ú-tiū lāi-té siōng ki-pún ê goân-sò͘.
Lí sin-khu lāi ê thòaⁿ-sò͘, sī ùi hêng-chheⁿ lōe-pō͘ ê he̍k-iông-ha̍p hoán-èng seⁿ--chhut-lâi--ê, sàng-sò͘ mā-sī án-ni lâi--ê.
Lí sin-khu lāi-té tōa-pō͘-hūn ê thih, sī chiok kú í-chêng, iâu-oán ê chhiau-sin-seng po̍k-chà sán-seng--ê.
Chu-pó lāi-té ê n̂g-kim, ū khó-lêng sī ùi tiong-chú-chheⁿ sio-pōng sán-seng--ê.
Chit ê hiān-siōng ē hoat-seng tī té-chiu-kî ê gamma-kng-pō thian-thé, ia̍h-sī tiōng-le̍k-pho sū-kiāⁿ lāi-té.
Lán sin-khu lāi-té ê lîn kah tâng, sui-jiân chiah chi̍t-sut-sut-á niā-niā m̄-koh in sī ûi-chhî sèⁿ-miā chiok tiōng-iàu ê goân-sò͘.
Chit tiuⁿ chiu-kî-pió ê sek-chhái, sī iōng-lâi piau-sī bo̍k-chêng lán só͘ chai-iáⁿ ê goân-sò͘, khó-lêng sī ùi toh-ūi ê he̍k-hoán-èng seⁿ--chhut-lâi--ê.
Ū chi̍t-kóa goân-sò͘, chhin-chhiūⁿ sī tâng, tàu-té sī tī toh-ūi chìn-hêng he̍k-hoán-èng chiah seⁿ--chhut-lâi--ê?
Lán m̄-sī kài liáu-kái.
Só͘-í che to̍h it-ti̍t sī kho-ha̍k-ka koan-chhek kah tiān-náu bô͘-gí ê gián-kiù chú-tê chi it.</p><h2 id=kip-lí-sin-khu-lāi-té-ê-guân-sòo-sī-tuì-toh-uī-lâi--ê>[KIP] Lí sin-khu lāi-té ê Guân-sòo sī tuì to̍h uī lâi--ê?</h2><p>Lí sin-khu lāi ê tsuí-sòo, ē kiò-tsò tsuí-sòo to̍h sī in-uī lí ē-tàng tī tsuí hun-tsú lāi-té tshuē-tio̍h i.
I sī uì Tuā-phik-li̍k lâi--ê, sī lán ú-tiū lāi-té siōng ki-pún ê guân-sòo.
Lí sin-khu lāi ê thuànn-sòo, sī uì hîng-tshenn luē-pōo ê hi̍k-iông-ha̍p huán-ìng senn--tshut-lâi--ê, sàng-sòo mā-sī án-ni lâi--ê.
Lí sin-khu lāi-té tuā-pōo-hūn ê thih, sī tsiok kú í-tsîng, iâu-uán ê tshiau-sin-sing po̍k-tsà sán-sing--ê.
Tsu-pó lāi-té ê n̂g-kim, ū khó-lîng sī uì tiong-tsú-tshenn sio-pōng sán-sing--ê.
Tsit ê hiān-siōng ē huat-sing tī té-tsiu-kî ê gamma-kng-pō thian-thé, ia̍h-sī tiōng-li̍k-pho sū-kiānn lāi-té.
Lán sin-khu lāi-té ê lîn kah tâng, sui-jiân tsiah tsi̍t-sut-sut-á niā-niā m̄-koh in sī uî-tshî sènn-miā tsiok tiōng-iàu ê guân-sòo.
Tsit tiunn tsiu-kî-pió ê sik-tshái, sī iōng-lâi piau-sī bo̍k-tsîng lán sóo tsai-iánn ê guân-sòo, khó-lîng sī uì toh-uī ê hi̍k-huán-ìng senn--tshut-lâi--ê.
Ū tsi̍t-kuá guân-sòo, tshin-tshiūnn sī tâng, tàu-té sī tī toh-uī tsìn-hîng hi̍k-huán-ìng tsiah senn--tshut-lâi--ê?
Lán m̄-sī kài liáu-kái.
Sóo-í tse to̍h it-ti̍t sī kho-ha̍k-ka kuan-tshik kah tiān-náu bôo-gí ê gián-kiù tsú-tê tsi it.</p><h2 id=english-where-your-elements-came-from>[English] Where Your Elements Came From</h2><p>The hydrogen in your body, present in every molecule of water, came from the <a href=https://map.gsfc.nasa.gov/universe/bb_tests_ele.html>Big Bang</a>.
There are no other <a href=http://www.sciencealert.com/lhc-produces-primordial-soup-of-the-universe-using-less-particles-than-thought-possible>appreciable</a> sources of <a href=https://periodic.lanl.gov/1.shtml>hydrogen</a> in the universe.
The <a href=https://en.wikipedia.org/wiki/Carbon#Formation_in_stars>carbon</a> in your body was made by <a href=https://en.wikipedia.org/wiki/Nuclear_fusion>nuclear fusion</a> in the interior of stars, as was the <a href=https://en.wikipedia.org/wiki/Oxygen#Isotopes_and_stellar_origin>oxygen</a>.
Much of the iron in your body was made during <a href=https://heasarc.gsfc.nasa.gov/docs/snr.html>supernova</a>s of stars that occurred long ago and far away.
The <a href=https://apod.nasa.gov/apod/ap171015.html>gold</a> in your jewelry was likely made from neutron stars during collisions that may have been visible as short-duration <a href=https://imagine.gsfc.nasa.gov/science/objects/bursts1.html>gamma-ray bursts</a> or <a href=https://apod.nasa.gov/apod/ap171016.html>gravitational wave events</a>.
Elements like phosphorus and copper are <a href=https://www.goodreads.com/quotes/144310-the-nitrogen-in-our-dna-the-calcium-in-our-teeth>present in our bodies</a> in only small amounts but are <a href=https://sciencelearn.org.nz/Contexts/Just-Elemental/Science-Ideas-and-Concepts/The-essential-elements>essential to the functioning</a> of all known <a href=http://images.csmonitor.com/csm/2010/02/02_65.jpg>life</a>.
The <a href=https://commons.wikimedia.org/wiki/File:Nucleosynthesis_periodic_table.svg>featured periodic table</a> is <a href=https://i.pinimg.com/originals/61/d5/9a/61d59a79540529bd9f33f5b523f2be91.jpg>color coded</a> to indicate <a href=https://apod.nasa.gov/apod/ap200614.html>humanity</a>'s best guess as to the <a href=https://en.wikipedia.org/wiki/Nucleosynthesis>nuclear origin</a> of all known elements.
The sites of <a href="https://www.youtube.com/watch?v=7EpcUohHees">nuclear creation</a> of some <a href=https://www.abc.net.au/cm/lb/10079162/data/periodic-table-of-elements-data.jpg>elements</a>, such as <a href=https://ui.adsabs.harvard.edu/abs/2016A%26A...585A.102Y/abstract>copper</a>, are not really well known and are continuing topics of observational and computational research.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>大霹靂</td><td>Tōa-phek-le̍k</td><td>Tuā-phik-li̍k</td><td>大霹靂</td><td>Big Bang</td></tr><tr><td>炭素</td><td>thòaⁿ-sò͘</td><td>thuànn-sòo</td><td>碳</td><td>carbon</td></tr><tr><td>核融合</td><td>he̍k-iông-ha̍p</td><td>hi̍k-iông-ha̍p</td><td>核融合</td><td>nuclear fusion</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>鐵</td><td>thih</td><td>thih</td><td>鐵</td><td>iron</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>黃金</td><td>n̂g-kim</td><td>n̂g-kim</td><td>黃金</td><td>gold</td></tr><tr><td>中子星</td><td>tiong-chú-chheⁿ</td><td>tiong-tsú-tshenn</td><td>中子星</td><td>neutron star</td></tr><tr><td>gamma-光暴天體</td><td>gamma-kng-pō thian-thé</td><td>gamma-kng-pō thian-thé</td><td>伽瑪射線暴</td><td>gamma-ray bursts</td></tr><tr><td>重力波</td><td>tiōng-le̍k-pho</td><td>tiōng-li̍k-pho</td><td>重力波</td><td>gravitational wave</td></tr><tr><td>磷</td><td>lîn</td><td>lîn</td><td>磷</td><td>phosphorus</td></tr><tr><td>銅</td><td>tâng</td><td>tâng</td><td>銅</td><td>copper</td></tr><tr><td>週期表</td><td>chiu-kî-pió</td><td>tsiu-kî-pió</td><td>週期表</td><td>periodic table</td></tr><tr><td>核反應</td><td>he̍k-hoán-èng</td><td>hi̍k-huán-ìng</td><td>核反應</td><td>nuclear creation</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230107/>昨昏 ê 圖：踅地球低軌道 ê 太空站</a>
</span><span class=post_next><a href=https://apod.tw/daily/20230109/>明仔載 ê 圖：ZTF 彗星 ê 尾溜</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>