<!doctype html><html lang=en><head><title>烏拉圭 天頂 ê g3 atlas 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="烏拉圭 天頂 ê G3 ATLAS 彗星"><meta property="og:description" content="彗星有當時仔會變大粒。"><meta property="og:url" content="https://apod.tw/daily/20250128/"><meta property="og:image" content="https://apod.nasa.gov/apod/fap/image/2501/AtlasFields_Salazar_1080.jpg"><link rel=canonical href=https://apod.tw/daily/20250128/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. January 2025</p><h1 class=post_title>烏拉圭 天頂 ê G3 ATLAS 彗星</h1><div class=post_body><div class=post_inner><img src=https://apod.nasa.gov/apod/fap/image/2501/AtlasFields_Salazar_1080.jpg alt=/home/runner/work/apod-taigi.github.io/apod-taigi.github.io/content/daily/2025/01/20250128.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250128.html>Comet G3 ATLAS over Uruguay</a></li><li>影像來源 kah 版權：<a href=https://www.instagram.com/astropolo_/>Mauricio Salazar</a></li><li>天文相簿：<a href="https://www.facebook.com/media/set/?set=a.600449002683681&amp;type=3">Comet ATLAS (G3)</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-烏拉圭-天頂-ê-g3-atlas-彗星>[漢羅] 烏拉圭 天頂 ê G3 ATLAS 彗星</h2><p>彗星有當時仔會變大粒。
彗星離太陽較遠 ê 時陣，伊 ê 大細就是 <a href=https://apod.nasa.gov/apod/ap160202.html>彗核</a> ê 大細，主要 ê 成份是 冰 kah 岩石，大細差不多是 幾若公里，比 <a href=https://apod.nasa.gov/apod/ap240907.html>細粒衛星</a> 閣較細。
毋過等伊 <a href=https://www.esa.int/Science_Exploration/Space_Science/Sungrazer_comets>倚近太陽</a> ê 時陣，<a href=https://www.cometcampaign.org/files/images/comets_spacecraft.jpg>彗核</a> 就會 <a href=https://apod.nasa.gov/apod/ap151118.html>噴出薄薄 ê 彗尾，主要 ê 成份 是 塗粉 kah 氣體</a>，長度可能會 <a href=https://apod.nasa.gov/apod/ap241006.html>拖甲足長--ê</a>，甚至超過 <a href=https://earthobservatory.nasa.gov/>地球</a> 到 <a href=https://science.nasa.gov/sun/>太陽</a> ê 距離。
相片內底 ê 彗星 C/2024 G3 (ATLAS 彗星) 有一條 <a href=https://astronomy.swin.edu.au/cosmos/*/Cometary+Dust+Tail>反射日光 ê 塗粉尾溜</a> kah 拖甲足長 ê 發光氣體尾溜，長度是比 <a href=https://apod.nasa.gov/apod/ap120205.html>月娘</a> ê 直徑大幾若倍。
<a href=https://apod.nasa.gov/apod/ap240131.html>Kha-mé-lah 長時間感光翕出來 ê 相片</a> 是比目睭直接看 <a href=https://www.reddit.com/r/photoshopbattles/comments/4hase2/psbattle_shocked_cat/>猶閣較壯觀</a>。
<a href=https://www.instagram.com/p/DFMBN5sgk3K/>這張相片</a> 是一个禮拜前 tī <a href=https://en.wikipedia.org/wiki/Uruguay>烏拉圭</a> <a href=https://www.youtube.com/shorts/Q3gIT1i1n3E>San Jose</a> ê <a href=https://youtu.be/3j-2hr1WC_k>Sierras de Mahoma</a> 翕--ê ATLAS 彗星。
<a href=https://en.wikipedia.org/wiki/C/2024_G3_(ATLAS)>G3 ATLAS 彗星</a> <a href=https://apod.nasa.gov/apod/ap250124.html>捌 tī 地球南半球天頂足引人注意--ê</a>，毋過伊這馬離太陽愈來愈遠，已經 <a href=https://theskylive.com/c2024g3-info>愈來愈暗</a> 矣，伊 ê 彗尾嘛愈來愈看袂著矣。</p><h2 id=poj-o-la-kui-thiⁿ-téng-ê-g3-atlas-hūi-chheⁿ>[POJ] O͘-la-kui thiⁿ-téng ê G3 ATLAS Hūi-chheⁿ</h2><p>Hūi-chheⁿ ū-tang-sî-á ē piàn tōa-lia̍p.
Hūi-chheⁿ lī Thài-iông khah hn̄g ê sî-chūn, i ê tōa-sè tio̍h-sī hūi-he̍k ê tōa-sè, chú-iàu ê sêng-hūn sī peng kah gâm-chio̍h, tōa-sè chha-put-to sī kúi-nā kong-lí, pí sè-lia̍p ūi-chheⁿ koh-khah sè.
M̄-koh tán i óa-kīn Thài-iông ê sî-chūn, hūi-he̍k tō ē phùn-chhut po̍h-po̍h ê hūi-bóe, chú-iàu ê sêng-hūn sī thô͘-hún kah khì-thé, tn̂g-tō͘ khó-lêng ē thoa kah chiok tn̂g--ê, sīm-chì chhiau-kòe Tē-kiû kàu Thài-iông ê kī-lî.
Siòng-phìⁿ lāi-té ê Hūi-chheⁿ C/2024 G3 (ATLAS Hūi-chheⁿ) ū chi̍t tiâu hoán-siā ji̍t-kng ê thô͘-hún bóe-liu kah thoa kah chiok tn̂g ê hoat-kng khì-thé bóe-liu, tn̂g-tō͘ sī pí goe̍h-niû ê ti̍t-kèng tōa kúi-lō pōe.
Kha-mé-lah tn̂g sî-kan kám-kng hip--chhut-lâi ê siòng-phìⁿ sī pí ba̍k-chiu ti̍t-chiap khòaⁿ iah koh-khah chòng-koan.
Chit-tiuⁿ siòng-phìⁿ sī chi̍t-ê lé-pài chêng tī O͘-la-kui San Jose ê Sierras de Mahoma hip--ê ATLAS Hūi-chheⁿ.
G3 ATLAS Hūi-chheⁿ bat tī Tē-kiû lâm-pòaⁿ kiû thiⁿ-téng chiok ín-lâng chù-ì--ê, m̄-koh i chit-má lī Thài-iông lú-lâi-lú hn̄g, í-keng lú-lâi-lú àm--ah, i ê hūi-bóe mā lú-lâi-lú khòaⁿ bē tio̍h--ah.</p><h2 id=kip-oo-la-kui-thinn-tíng-ê-g3-atlas-huī-tshenn>[KIP] Oo-la-kui thinn-tíng ê G3 ATLAS Huī-tshenn</h2><p>Huī-tshenn ū-tang-sî-á ē piàn tuā-lia̍p.
Huī-tshenn lī Thài-iông khah hn̄g ê sî-tsūn, i ê tuā-sè tio̍h-sī huī-hi̍k ê tuā-sè, tsú-iàu ê sîng-hūn sī ping kah gâm-tsio̍h, tuā-sè tsha-put-to sī kuí-nā kong-lí, pí sè-lia̍p uī-tshenn koh-khah sè.
M̄-koh tán i uá-kīn Thài-iông ê sî-tsūn, huī-hi̍k tō ē phùn-tshut po̍h-po̍h ê huī-bué, tsú-iàu ê sîng-hūn sī thôo-hún kah khì-thé, tn̂g-tōo khó-lîng ē thua kah tsiok tn̂g--ê, sīm-tsì tshiau-kuè Tē-kiû kàu Thài-iông ê kī-lî.
Siòng-phìnn lāi-té ê Huī-tshenn C/2024 G3 (ATLAS Huī-tshenn) ū tsi̍t tiâu huán-siā ji̍t-kng ê thôo-hún bué-liu kah thua kah tsiok tn̂g ê huat-kng khì-thé bué-liu, tn̂g-tōo sī pí gue̍h-niû ê ti̍t-kìng tuā kuí-lō puē.
Kha-mé-lah tn̂g sî-kan kám-kng hip--tshut-lâi ê siòng-phìnn sī pí ba̍k-tsiu ti̍t-tsiap khuànn iah koh-khah tsòng-kuan.
Tsit-tiunn siòng-phìnn sī tsi̍t-ê lé-pài tsîng tī Oo-la-kui San Jose ê Sierras de Mahoma hip--ê ATLAS Huī-tshenn.
G3 ATLAS Huī-tshenn bat tī Tē-kiû lâm-puànn kiû thinn-tíng tsiok ín-lâng tsù-ì--ê, m̄-koh i tsit-má lī Thài-iông lú-lâi-lú hn̄g, í-king lú-lâi-lú àm--ah, i ê huī-bué mā lú-lâi-lú khuànn bē tio̍h--ah.</p><h2 id=english-comet-g3-atlas-over-uruguay>[English] Comet G3 ATLAS over Uruguay</h2><p>Comets can be huge.
When far from the Sun, a comet's size usually refers to its <a href=https://apod.nasa.gov/apod/ap160202.html>hard nucleus</a> of ice and rock, which typically spans a few kilometers -- smaller than even a <a href=https://apod.nasa.gov/apod/ap240907.html>small moon</a>.
When <a href=https://www.esa.int/Science_Exploration/Space_Science/Sungrazer_comets>nearing the Sun</a>, however, this <a href=https://www.cometcampaign.org/files/images/comets_spacecraft.jpg>nucleus</a> can <a href=https://apod.nasa.gov/apod/ap151118.html>eject dust and gas</a> and leave a thin tail that can spread to an <a href=https://apod.nasa.gov/apod/ap241006.html>enormous length</a> -- even greater than the distance between the <a href=https://earthobservatory.nasa.gov/>Earth</a> and the <a href=https://science.nasa.gov/sun/>Sun</a>.
Pictured, C/2024 G3 (ATLAS) sports a <a href=https://astronomy.swin.edu.au/cosmos/*/Cometary+Dust+Tail>tail of sunlight-reflecting dust</a> and glowing gas that spans several times the apparent size of a full <a href=https://apod.nasa.gov/apod/ap120205.html>moon</a>, appearing <a href=https://www.reddit.com/r/photoshopbattles/comments/4hase2/psbattle_shocked_cat/>even larger</a> on <a href=https://apod.nasa.gov/apod/ap240131.html>long duration camera image</a>s than to the unaided eye.
The <a href=https://www.instagram.com/p/DFMBN5sgk3K/>featured image</a> shows impressive Comet ATLAS over trees and a grass field in <a href=https://youtu.be/3j-2hr1WC_k>Sierras de Mahoma</a>, <a href=https://www.youtube.com/shorts/Q3gIT1i1n3E>San Jose</a>, <a href=https://en.wikipedia.org/wiki/Uruguay>Uruguay</a> about a week ago.
After being <a href=https://apod.nasa.gov/apod/ap250124.html>prominent in the sunset skies of Earth's southern hemisphere,</a> <a href=https://en.wikipedia.org/wiki/C/2024_G3_(ATLAS)>Comet G3 ATLAS</a> is <a href=https://theskylive.com/c2024g3-info>now fading</a> as it moves away from the Sun, making its impressive tails increasingly hard to see.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>G3 ATLAS 彗星</td><td>G sam ATLAS Hūi-chheⁿ</td><td>G sam ATLAS Huī-tshenn</td><td>G3 阿特拉斯彗星</td><td>G3 Comet ATLAS</td></tr><tr><td>彗星 C/2024 G3</td><td>Hūi-chheⁿ C jī-khòng-jī-sù G sam</td><td>Huī-tshenn C jī-khòng-jī-sù G sam</td><td>彗星 C/2024 G3</td><td>Comet C/2024 G3</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>tail</td></tr><tr><td>彗核</td><td>hūi-he̍k</td><td>huī-hi̍k</td><td>彗核</td><td>comet nucleus</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>southern hemisphere</td></tr><tr><td>塗粉尾溜</td><td>thô͘-hún bóe-liu</td><td>thôo-hún bué-liu</td><td>灰塵尾</td><td>dust tail</td></tr><tr><td>烏拉圭</td><td>O͘-la-kui</td><td>Oo-la-kui</td><td>烏拉圭</td><td>Uruguay</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250127/>昨昏 ê 圖：半爿圓厝頂岩石 kah 天頂 ê 昴宿星團</a>
</span><span class=post_next><a href=https://apod.tw/daily/20250130/>明仔載 ê 圖：M33 ê 水素雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>