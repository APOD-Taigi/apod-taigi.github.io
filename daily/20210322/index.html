<!doctype html><html lang=en><head><title>Ùi 御夫座 kàu 獵戶座 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Ùi 御夫座 kàu 獵戶座"><meta property="og:description" content="Ùi 獵戶座 kàu 御夫座之間 ê 夜空有啥物？這幅影像內底有足濟有名 ê 恆星 kah 星雲。這是 ùi 34 張獨立 ê 影像，開超過 430 點鐘久 ê 時間感光，閣用數位合併 ê 方式 kā 疊做一張 ê。"><meta property="og:url" content="https://apod.tw/daily/20210322/"><meta property="og:image" content="https://apod.nasa.gov/apod/fap/image/2103/AroundOrion_Symon_1080_annotated.jpg"><link rel=canonical href=https://apod.tw/daily/20210322/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. March 2021</p><h1 class=post_title>Ùi 御夫座 kàu 獵戶座</h1><div class=post_body><div class=post_inner><img src=https://apod.nasa.gov/apod/fap/image/2103/AroundOrion_Symon_1080_annotated.jpg alt=/home/runner/work/apod-taigi.github.io/apod-taigi.github.io/content/daily/2021/03/20210322.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210322.html>From Orion to Auriga</a></li><li>影像來源 kah 版權：<a href=https://www.facebook.com/ColorsOfCosmos>Alistair Symon</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cknhmgejr0x7j0876xneajf19 height=180 width=500 frameborder=0 scrolling=no></iframe></div><h2 id=漢羅-ùi-御夫座-kàu-獵戶座>[漢羅] Ùi 御夫座 kàu 獵戶座</h2><p>Ùi 御夫座 kàu 獵戶座之間 ê 夜空有啥物？
<a href=http://www.woodlandsobservatory.com/OriontoFlamingStar/OriontoFlamingStar2021.htm>這幅影像</a> 內底有足濟有名 ê 恆星 kah 星雲。
這是 ùi 34 張獨立 ê 影像開超過 430 點鐘久 ê 時間感光，閣用數位合併 ê 方式 kā 疊做一張 ê。
Ùi 倒爿頂懸 ê 御夫座（戰車 ê 運將）ê 方向開始，是媠甲親像一幅圖仝款 ê <a href=https://apod.nasa.gov/apod/ap190326.html>火炎星星雲 (IC 405)</a>。
紲落來 ê 光弧，是咱 ê <a href=https://imagine.gsfc.nasa.gov/science/objects/milkyway1.html>銀河系</a>，ùi 倒爿 ê 雙生仔座開始，湠 kàu 正爿 ê 牛犅座。
內底有名 ê 星雲有 <a href=https://apod.nasa.gov/apod/ap180124.html>肚胿仔星雲</a>、<a href=https://apod.nasa.gov/apod/ap201210.html>意大利麵星雲</a>、<a href=https://apod.nasa.gov/apod/ap061208.html>猴頭星雲</a>、<a href=https://apod.nasa.gov/apod/ap190307.html>海䖳星雲</a>、<a href=https://apod.nasa.gov/apod/ap170315.html>圓錐星雲</a>、kah <a href=https://apod.tw/daily/20210214/>玫瑰星雲</a>。
Tī 影像 ê 正爿頂懸區 ê 獵戶座（拍獵--ê）方向，你會當看著 <a href=https://en.wikipedia.org/wiki/Sh2-264>獵戶座 λ 環</a>，伊是 <a href=https://apod.nasa.gov/apod/ap200329.html>Barnard 環</a> ê 半圓。
猶閣有 <a href=https://apod.nasa.gov/apod/ap191217.html>馬頭星雲</a> kah <a href=https://apod.nasa.gov/apod/ap201004.html>獵戶座星雲</a>。
Tī <a href=https://apod.nasa.gov/apod/ap190605.html>獵戶座內底 kah 伊附近</a> 有名 ê 恆星，ùi 倒爿 kàu 正爿是，柑仔色 ê <a href=https://apod.nasa.gov/apod/ap200101.html>參宿四</a>（拄仔好 tī 影像中央 ê 正爿），藍色 ê <a href=https://en.wikipedia.org/wiki/Bellatrix>參宿五</a>（to̍h tī 伊 ê 面頂），<a href=https://apod.nasa.gov/apod/ap171123.html>獵戶座皮帶 ê 三粒星</a>：參宿三、參宿二、kah 參宿一。
彼粒足光 ê <a href=https://apod.nasa.gov/apod/ap180115.html>參宿七</a>，to̍h tī 正爿頂角。
這个長長 ê 天景 <a href=https://i.redd.it/t8k7f6nvr8j31.jpg>袂 tī 天頂傷久</a>，毋閣 <a href=https://www.constellation-guide.com/constellations-by-month/april-constellations/>到年中進前</a>，攏會當 tī 暗頭仔看著這个景色。</p><h2 id=poj-ùi-gū-hu-chō-kàu-lah-hō-chō>[POJ] Ùi Gū-hu-chō kàu La̍h-hō͘-chō</h2><p>Ùi Gū-hu-chō kàu La̍h-hō͘-chō chi-kan ê iā-khong ū siáⁿ-mih?
Chit-pak iáⁿ-siōng lāi-té ū chiok-chōe ū-miâ ê hêng-chhiⁿ kah seng-hûn.
Che sī ùi saⁿ-cha̍p-sì tiuⁿ to̍k-li̍p ê iáⁿ-siōng khai chhiau-kòe sì-pah-saⁿ-cha̍p tiám-cheng kú ê sî-kan kám-kng, koh iōng só͘-ūi ha̍p-pèng ê hong-sek kā tha̍h-chò chit-tiuⁿ ê.
Ùi tò-pêng-téng-koân ê Gū-hu-chō (chiàn-chhia ê ùn-chiàng) ê hong-hiòng khai-sí, sī súi-kah chhin-chhiūⁿ chit-pak-tô͘ kāng-khoán ê Hóe-iām-chhiⁿ seng-hûn (IC sù-khòng-ngó͘).
Sòa-lo̍h-lâi ê kng-hô͘, sī lán--ê Gîn-hô-hē, ùi tò-pêng ê Siang-siⁿ-á-chō khai-sí, thòaⁿ-kàu chiàⁿ-pêng ê Gû-káng-chō.
Lāi-té ū-miâ ê seng-hûn ū Tō͘-koai-á seng-hûn, I-tá-lí-mī seng-hûn, Kâu-thâu seng-hûn, Hái-thē seng-hûn, Îⁿ-chui seng-hûn, kah Mûi-kùi seng-hûn.
Tī iáⁿ-siōng ê chiàⁿ-pêng téng-koân-khu ê La̍h-hō͘-chō (phah-la̍h-ê) hong-hiòng, lí ē-tàng khòaⁿ-tio̍h La̍h-hō͘-chō lambda khoân, i sī Barnard khoân ê pòaⁿ-îⁿ.
Iáu-koh-ū Bé-thâu seng-hûn kah La̍h-hō͘-chō seng-hûn.
Tī La̍h-hō͘-chō lāi-té kah i hū-kīn ū-miâ ê hêng-chhiⁿ, ùi tò-pêng kàu chiàⁿ-pêng sī, kam-á-sek ê Chham-siù-sù (tú-á-hó tī iáⁿ-siōng tiong-ng ê chiàⁿ-pêng), nâ-sek ê Chham-siù-ngó͘ (to̍h tī i ê bīn-téng), La̍h-hō͘-chō phôe-tòa ê saⁿ-lia̍p-chhiⁿ: Chham-siù-sam, Chham-siù-jī, kah Chham-siù-it.
Hit-lia̍p chiok-kng ê Chham-siù-chhit, to̍h tī chiàⁿ-pêng téng-kak.
Chi̍t-ê tn̂g-tn̂g--ê thian-kéng bōe tī thiⁿ-téng siūⁿ kú, m̄-koh kàu nî-tiong chìn-chêng, lóng ē-tàng tī àm-thâu-á khòaⁿ-tio̍h chi̍t-ê kéng-sek.</p><h2 id=kip-ùi-gū-hu-tsō-kàu-lah-hōo-tsō>[KIP] Ùi Gū-hu-tsō kàu La̍h-hōo-tsō</h2><p>Uì Gū-hu-tsō kàu La̍h-hōo-tsō tsi-kan ê iā-khong ū siánn-mih?
Tsit-pak iánn-siōng lāi-té ū tsiok-tsuē ū-miâ ê hîng-tshinn kah sing-hûn.
Tse sī uì sann-tsa̍p-sì tiunn to̍k-li̍p ê iánn-siōng khai tshiau-kuè sì-pah-sann-tsa̍p tiám-tsing kú ê sî-kan kám-kng, koh iōng sóo-uī ha̍p-pìng ê hong-sik kā tha̍h-tsò tsit-tiunn ê.
Uì tò-pîng-tíng-kuân ê Gū-hu-tsō (tsiàn-tshia ê ùn-tsiàng) ê hong-hiòng khai-sí, sī suí-kah tshin-tshiūnn tsit-pak-tôo kāng-khuán ê Hué-iām-tshinn sing-hûn (IC sù-khòng-ngóo).
Suà-lo̍h-lâi ê kng-hôo, sī lán--ê Gîn-hô-hē, uì tò-pîng ê Siang-sinn-á-tsō khai-sí, thuànn-kàu tsiànn-pîng ê Gû-káng-tsō.
Lāi-té ū-miâ ê sing-hûn ū Tōo-kuai-á sing-hûn, I-tá-lí-mī sing-hûn, Kâu-thâu sing-hûn, Hái-thē sing-hûn, ÎNN-tsui sing-hûn, kah Muî-kuì sing-hûn.
Tī iánn-siōng ê tsiànn-pîng tíng-kuân-khu ê La̍h-hōo-tsō (phah-la̍h-ê) hong-hiòng, lí ē-tàng khuànn-tio̍h La̍h-hōo-tsō lambda khuân, i sī Barnard khuân ê puànn-înn.
Iáu-koh-ū Bé-thâu sing-hûn kah La̍h-hōo-tsō sing-hûn.
Tī La̍h-hōo-tsō lāi-té kah i hū-kīn ū-miâ ê hîng-tshinn, uì tò-pîng kàu tsiànn-pîng sī, kam-á-sik ê Tsham-siù-sù (tú-á-hó tī iánn-siōng tiong-ng ê tsiànn-pîng), nâ-sik ê Tsham-siù-ngóo (to̍h tī i ê bīn-tíng), La̍h-hōo-tsō phuê-tuà ê sann-lia̍p-tshinn: Tsham-siù-sam, Tsham-siù-jī, kah Tsham-siù-it.
Hit-lia̍p tsiok-kng ê Tsham-siù-tshit, to̍h tī tsiànn-pîng tíng-kak.
Tsi̍t-ê tn̂g-tn̂g--ê thian-kíng buē tī thinn-tíng siūnn kú, m̄-koh kàu nî-tiong tsìn-tsîng, lóng ē-tàng tī àm-thâu-á khuànn-tio̍h tsi̍t-ê kíng-sik.</p><h2 id=english-from-orion-to-auriga>[English] From Orion to Auriga</h2><p>What's up in the sky from Auriga to Orion? Many of the famous stars and nebulas in this region were captured on 34 separate images, taking over 430 hours of exposure, and digitally combined to reveal the <a href=http://www.woodlandsobservatory.com/OriontoFlamingStar/OriontoFlamingStar2021.htm>featured image</a>. Starting on the far upper left, toward the constellation of Auriga (the Chariot driver), is the picturesque <a href=https://apod.nasa.gov/apod/ap190326.html>Flaming Star Nebula</a> (IC 405). Continuing down along the bright arc of our <a href=https://imagine.gsfc.nasa.gov/science/objects/milkyway1.html>Milky Way Galaxy</a>, from left to right crossing the constellations of the Twins and the Bull, notable appearing nebulas include the <a href=https://apod.nasa.gov/apod/ap180124.html>Tadpole</a>, <a href=https://apod.nasa.gov/apod/ap201210.html>Simeis 147</a>, <a href=https://apod.nasa.gov/apod/ap061208.html>Monkey Head</a>, <a href=https://apod.nasa.gov/apod/ap190307.html>Jellyfish</a>, <a href=https://apod.nasa.gov/apod/ap170315.html>Cone</a> and <a href=https://apod.tw/daily/20210214/>Rosette</a> nebulas. In the upper right quadrant of the image, toward the constellation of Orion (the hunter), you can see <a href=https://en.wikipedia.org/wiki/Sh2-264>Sh2-264</a>, the half-circle of <a href=https://apod.nasa.gov/apod/ap200329.html>Barnard's Loop</a>, and the <a href=https://apod.nasa.gov/apod/ap191217.html>Horsehead</a> and <a href=https://apod.nasa.gov/apod/ap201004.html>Orion</a> nebulas. Famous stars in and <a href=https://apod.nasa.gov/apod/ap190605.html>around Orion</a> include, from left to right, orange <a href=https://apod.nasa.gov/apod/ap200101.html>Betelgeuse</a> (just right of the image center), blue <a href=https://en.wikipedia.org/wiki/Bellatrix>Bellatrix</a> (just above it), the <a href=https://apod.nasa.gov/apod/ap171123.html>Orion belt stars</a> of Mintaka, Alnilam, and Alnitak, while bright <a href=https://apod.nasa.gov/apod/ap180115.html>Rigel</a> appears on the far upper right. This stretch of sky <a href=https://i.redd.it/t8k7f6nvr8j31.jpg>won't be remaining up</a> in the night very long -- it will be setting continually earlier in the evening as <a href=https://www.constellation-guide.com/constellations-by-month/april-constellations/>mid-year approaches</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>御夫座</td><td>Gū-hu-chō</td><td>Gū-hu-tsō</td><td>御夫座</td><td>the constellation of Auriga</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>the constellation of Orion</td></tr><tr><td>火炎星星雲</td><td>Hóe-iām-chhiⁿ seng-hûn</td><td>Hué-iām-tshinn sing-hûn</td><td>火炎之星星雲</td><td>Flaming Star Nebula</td></tr><tr><td>雙生仔星座</td><td>Siang-siⁿ-á seng-hûn</td><td>Siang-sinn-á sing-hûn</td><td>雙子星座</td><td>the constellation of Twins</td></tr><tr><td>牛犅座</td><td>Gû-káng-chō</td><td>Gû-káng-tsō</td><td>公牛座</td><td>the constellation of Bull</td></tr><tr><td>猴頭星雲</td><td>Kâu-thâu seng-hûn</td><td>Kâu-thâu sing-hûn</td><td>猴頭星雲</td><td>Monkey Head Nebula</td></tr><tr><td>海䖳星雲</td><td>Hái-thē seng-hûn</td><td>Hái-thē sing-hûn</td><td>水母星雲</td><td>Jellyfish Nebula</td></tr><tr><td>圓錐星雲</td><td>Îⁿ-chui seng-hûn</td><td>Înn-tsui sing-hûn</td><td>錐狀星雲</td><td>Cone Nebula</td></tr><tr><td>肚胿仔星雲</td><td>Tō͘-koai-á seng-hûn</td><td>Tōo-kuai-á sing-hûn</td><td>蝌蚪星雲</td><td>Auriga</td></tr><tr><td>意大利麵星雲</td><td>I-tá-lí-mī seng-hûn</td><td>I-tá-lí-mī sing-hûn</td><td>意大利麵星雲</td><td>Simeis 147 (Spaghetti Nebula)</td></tr><tr><td>玫瑰星雲</td><td>Mûi-kùi seng-hûn</td><td>Muî-kuì sing-hûn</td><td>玫瑰星雲</td><td>Rosette nebula</td></tr><tr><td>獵戶座 λ 環</td><td>La̍h-hō͘-chō lambda khoân</td><td>La̍h-hōo-tsō lambda khuân</td><td>獵戶座 λ 環</td><td>Sh2-264 (Lambda Orionis Ring)</td></tr><tr><td>馬頭星雲</td><td>Bé-thâu seng-hûn</td><td>Bé-thâu sing-hûn</td><td>馬頭星雲</td><td>Horsehead Nebula</td></tr><tr><td>獵戶座星雲</td><td>La̍h-hō͘-chō seng-hûn</td><td>La̍h-hōo-tsō sing-hûn</td><td>獵戶座星雲</td><td>Orion Nebula</td></tr><tr><td>參宿四</td><td>Chhamm-siù-sù</td><td>Tsham-siù-sù</td><td>參宿四</td><td>Betelgeuse</td></tr><tr><td>參宿五</td><td>Chham-siù-ngó͘</td><td>Tsham-siù-ngóo</td><td>參宿五</td><td>Bellatrix</td></tr><tr><td>獵戶座皮帶</td><td>La̍h-hō͘-chō phôe-tòa</td><td>La̍h-hōo-tsō phuê-tuà</td><td>獵戶座腰帶</td><td>Orion belt</td></tr><tr><td>參宿三</td><td>Chham-siù-sam</td><td>Tsham-siù-sam</td><td>參宿三</td><td>Mintaka</td></tr><tr><td>參宿二</td><td>Chham-siù-jī</td><td>Tsham-siù-jī</td><td>參宿二</td><td>Alnilam</td></tr><tr><td>參宿一</td><td>Chham-siù-it</td><td>Tsham-siù-it</td><td>參宿一</td><td>Alnitak</td></tr><tr><td>參宿七</td><td>Chham-siù-chhit</td><td>Tsham-siù-tshit</td><td>參宿七</td><td>Rigel</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210321/>昨昏 ê 圖：Antikythera 機械</a>
</span><span class=post_next><a href=https://apod.tw/daily/20210323/>明仔載 ê 圖：Tī Duddo 石頭箍仔面頂 ê 火星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>