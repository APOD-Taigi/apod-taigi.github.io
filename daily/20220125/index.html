<!doctype html><html lang=en><head><title>影片： leonard 彗星 ê 一點鐘 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="影片：Leonard 彗星 ê 一點鐘"><meta property="og:description" content="若是 ùi 彗尾來看，有人可能會想講 Leonard 彗星欲飛去正爿下跤，毋閣較完整 ê 3D 分析講，伊其實是直直離開 kha-mé-lah ê 方向。"><meta property="og:url" content="https://apod.tw/daily/20220125/"><meta property="og:image" content="https://img.youtube.com/vi/s6IpsM_HNcU/hqdefault.jpg"><meta property="og:video" content="https://www.youtube.com/watch?v=s6IpsM_HNcU"><link rel=canonical href=https://apod.tw/daily/20220125/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. January 2022</p><h1 class=post_title>影片：Leonard 彗星 ê 一點鐘</h1><div class=post_body><div class=post_inner><div class=video><iframe src=https://youtube.com/embed/s6IpsM_HNcU></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220125.html>Video: Comet Leonard over One Hour</a></li><li>影片來源 kah 版權：<a href=https://www.facebook.com/matiponblog/>Matipon Tangmatitham</a> (<a href=http://narit.or.th/>NARIT</a>); 文字：<a href=https://www.facebook.com/matiponblog/>Matipon Tangmatitham</a></li><li>投稿到 APOD ê 美麗相片：<a href="https://www.facebook.com/media/set/?set=a.4214632848640902&amp;type=3">2021 年 ê Leonard 彗星</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzr54tmc0ffs0855obffmfpk height=180 width=500 frameborder=0 scrolling=no></iframe></div><h2 id=漢羅-影片leonard-彗星-ê-一點鐘>[漢羅] 影片：Leonard 彗星 ê 一點鐘</h2><p>Leonard 彗星是欲去佗位？
若是 ùi 彗尾來看，有人可能會想講 <a href=https://en.wikipedia.org/wiki/C/2021_A1_(Leonard)>Leonard 彗星</a> 欲飛去正爿下跤。
毋閣較完整 ê 3D 分析講，伊其實是 <a href="https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif">直直離開</a> kha-mé-lah ê 方向。
所以 ùi 這个角度來講，<a href=https://astronomy.swin.edu.au/cosmos/C/cometary+dust+tail>塗粉尾溜</a> 其實是拖到 kha-mé-lah 這爿向，干焦有法度 tī 彗星頭附近看著較短 ê 黃白光。
藍色 ê <a href=http://www2.ess.ucla.edu/~jewitt/tail.html>離子尾溜</a>，是 <a href=https://solarsystem.nasa.gov/resources/2288/the-solar-wind-across-our-solar-system/>太陽風</a> kā 離子歕離開 <a href=https://solarsystem.nasa.gov/solar-system/sun/in-depth/>太陽</a> ê 方向，in to̍h 順順仔 tùi <a href=https://www.nasa.gov/feature/goddard/2016/understanding-the-magnetic-sun>太陽磁力線</a> ê 方向行。
是講太陽磁場實在是有夠複雜 ê，有當時仔 <a href="https://youtu.be/8NDPsSZCcz0?t=23">太陽磁力線會重連</a>，按呢會 <a href=https://apod.tw/daily/20220110/>kā 彗星 ê 離子尾溜斷做幾若丸</a>。
這支一點鐘久 ê 縮時攝影影片，是舊年 12月 ê 時陣 tī <a href=https://en.wikipedia.org/wiki/Thailand>泰國</a> 翕 ê。
你會當 tī 這支影片內底看著其中一丸。
<a href=https://theskylive.com/where-is-cometleonard>Leonard 彗星</a> 已經離 <a href=https://solarsystem.nasa.gov/solar-system/our-solar-system/overview/>咱太陽系</a> 愈來愈遠矣，這馬是愈來愈暗矣。</p><h2 id=poj-iáⁿ-phìⁿ-leonard-hui-chhiⁿ-ê-chit-tiám-cheng>[POJ] Iáⁿ-phìⁿ: Leonard hui-chhiⁿ ê chi̍t-tiám-cheng</h2><p>Leonard hui-chhiⁿ sī beh khì tó-ūi?
Nā-sī ùi hūi-bóe lâi khòaⁿ, ū-lâng khó-lêng ē siuⁿ kóng Leonard hui-chhiⁿ beh poe khì chiàⁿ-pêng ē-kha.
M̄-koh khah oân-chéng ê saⁿ-D hun-sek kóng, i kî-si̍t sī ti̍t-ti̍t lī-khui kha-mé-lah ê hong-hiòng.
Ùi chi̍t-ê kak-tō͘ lâi kóng, thô͘-hún-bóe-liu kî-si̍t sī thoa kàu kha-mé-lah chit-pêng-hiòng, kan-na ū-hoat-tō͘ tī hui-chhiⁿ-thâu hū-kīn khòaⁿ-tio̍h khah té ê n̂g-peh-kng.
Nâ-sek ê lî-chú bóe-liu sī thài-iông-hong kā lî-chú pûn lī-khui Thài-iông ê hong-hiòng, in to̍h sūn-sūn-á tùi thài-iông chû-le̍k-sòaⁿ ê hong-hiòng kiâⁿ.
Sī-kóng thài-iông chû-tiûⁿ si̍t-chāi sī ū-kàu ho̍k-cha̍p ê, ū-tang-sî-á thài-iông chû-le̍k-sòaⁿ ē têng-liân, án-ne ē kā hui-chhiⁿ ê lî-chú-bóe-liu tn̄g chò kúi-ā-oân.
Chit-ki chi̍t-tiám-cheng kú ê sok-sî-liap-iáⁿ iáⁿ-phìⁿ, sī kū-nî cha̍p-jī goe̍h ê sî-chūn tī Thài-kok hip ê.
Lí ē-tàng tī chi̍t-ki iáⁿ-phìⁿ lāi-té khòaⁿ-tio̍h kî-tiong chi̍t-oân.
Leonard hui-chhiⁿ í-keng lî lán Thài-iông-hē lú-lâi lú-hn̄g ah, chit-má sī lú-lâi lú-àm ah.</p><h2 id=kip-iánn-phìnn-leonard-hui-tshinn-ê-tsit-tiám-tsing>[KIP] Iánn-phìnn: Leonard hui-tshinn ê tsi̍t-tiám-tsing</h2><p>Leonard hui-tshinn sī beh khì tó-uī?
Nā-sī uì huī-bué lâi khuànn, ū-lâng khó-lîng ē siunn kóng Leonard hui-tshinn beh pue khì tsiànn-pîng ē-kha.
M̄-koh khah uân-tsíng ê sann-D hun-sik kóng, i kî-si̍t sī ti̍t-ti̍t lī-khui kha-mé-lah ê hong-hiòng.
Uì tsi̍t-ê kak-tōo lâi kóng, thôo-hún-bué-liu kî-si̍t sī thua kàu kha-mé-lah tsit-pîng-hiòng, kan-na ū-huat-tōo tī hui-tshinn-thâu hū-kīn khuànn-tio̍h khah té ê n̂g-peh-kng.
Nâ-sik ê lî-tsú bué-liu sī thài-iông-hong kā lî-tsú pûn lī-khui Thài-iông ê hong-hiòng, in to̍h sūn-sūn-á tuì thài-iông tsû-li̍k-suànn ê hong-hiòng kiânn.
Sī-kóng thài-iông tsû-tiûnn si̍t-tsāi sī ū-kàu ho̍k-tsa̍p ê, ū-tang-sî-á thài-iông tsû-li̍k-suànn ē tîng-liân, án-ne ē kā hui-tshinn ê lî-tsú-bué-liu tn̄g tsò kuí-ā-uân.
Tsit-ki tsi̍t-tiám-tsing kú ê sok-sî-liap-iánn iánn-phìnn, sī kū-nî tsa̍p-jī gue̍h ê sî-tsūn tī Thài-kok hip ê.
Lí ē-tàng tī tsi̍t-ki iánn-phìnn lāi-té khuànn-tio̍h kî-tiong tsi̍t-uân.
Leonard hui-tshinn í-king lî lán Thài-iông-hē lú-lâi lú-hn̄g ah, tsit-má sī lú-lâi lú-àm ah.</p><h2 id=english-video-comet-leonard-over-one-hour>[English] Video: Comet Leonard over One Hour</h2><p>Which direction is this comet heading?
Judging by the tail, one might imagine that <a href=https://en.wikipedia.org/wiki/C/2021_A1_(Leonard)>Comet Leonard</a> is traveling towards the bottom right, but a full 3D analysis shows it traveling <a href="https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif">almost directly away</a> from the camera.
With this perspective, the <a href=https://astronomy.swin.edu.au/cosmos/C/cometary+dust+tail>dust tail</a> is trailed towards the camera and can only be seen as a short yellow-white glow near the head of the comet.
The bluish <a href=http://www2.ess.ucla.edu/~jewitt/tail.html>ion tail</a>, however, is made up of escaping ions that are forced directly away from the <a href=https://solarsystem.nasa.gov/solar-system/sun/in-depth/>Sun</a> by the <a href=https://solarsystem.nasa.gov/resources/2288/the-solar-wind-across-our-solar-system/>solar wind</a> -- but channeled along the <a href=https://www.nasa.gov/feature/goddard/2016/understanding-the-magnetic-sun>Sun's magnetic field</a> lines.
The Sun's magnetic field is quite complex, however, and occasionally <a href="https://youtu.be/8NDPsSZCcz0?t=23">solar magnetic reconnection</a> will <a href=https://apod.nasa.gov/apod/ap220110.html>break the ion tail</a> into knots that are pushed away from the Sun.
One such knot is visible in the featured one-hour time-lapse video captured in late December from <a href=https://en.wikipedia.org/wiki/Thailand>Thailand</a>.
<a href=https://theskylive.com/where-is-cometleonard>Comet Leonard</a> is now fading as it heads out of <a href=https://solarsystem.nasa.gov/solar-system/our-solar-system/overview/>our Solar System</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>塗粉尾溜</td><td>thô͘-hún-bóe-liu</td><td>thôo-hún-bué-liu</td><td>灰塵尾</td><td>dust tail</td></tr><tr><td>離子尾溜</td><td>lî-chú-bóe-liu</td><td>lî-tsú-bué-liu</td><td>離子尾</td><td>ion tail</td></tr><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220124/>昨昏 ê 圖：參宿七 kah 尪姨頭星雲</a>
</span><span class=post_next><a href=https://apod.tw/daily/20220126/>明仔載 ê 圖：心宿二附近 ê 恆星、塗粉、kah 氣體</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>