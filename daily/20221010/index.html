<!doctype html><html lang=en><head><title>土耳其天頂 ê 雙月行軌跡 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="土耳其天頂 ê 雙月行軌跡"><meta property="og:description" content="8 字形 ê 日行軌跡，是咱一冬內 逐工 tī 仝一个時間仝一个地點看伊 tī 天頂出現 ê 位置變化圖。"><meta property="og:url" content="https://apod.tw/daily/20221010/"><meta property="og:image" content="https://apod.nasa.gov/apod/fap/image/2210/LunarAnalemma_Turksoy_1080.jpg"><link rel=canonical href=https://apod.tw/daily/20221010/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. October 2022</p><h1 class=post_title>土耳其天頂 ê 雙月行軌跡</h1><div class=post_body><div class=post_inner><img src=https://apod.nasa.gov/apod/fap/image/2210/LunarAnalemma_Turksoy_1080.jpg alt=/home/runner/work/apod-taigi.github.io/apod-taigi.github.io/content/daily/2022/10/20221010.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221010.html>A Double Lunar Analemma over Turkey</a></li><li>影像來源 kah 版權：<a href=https://www.instagram.com/betul_turksoy/>Betul Turksoy</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clah6u59o06gc01z9blfm6qas height=180 width=500 frameborder=0 scrolling=no></iframe></div><h2 id=漢羅-土耳其天頂-ê-雙月行軌跡>[漢羅] 土耳其天頂 ê 雙月行軌跡</h2><p><a href=https://apod.nasa.gov/apod/ap160822.html>8 字形</a> ê <a href=https://youtu.be/Deli5COMJhs>日行軌跡</a>，是咱一冬內 逐工 tī 仝一个時間仝一个地點看伊 tī 天頂出現 ê 位置變化圖。
毋閣仝款這个技術，欲翕出 <a href=https://apod.nasa.gov/apod/ap050713.html>月娘 ê 月行軌跡</a>，是愛開較長 ê 時間。
一般講來，欲等 <a href=https://solarsystem.nasa.gov/moons/earths-moon/lunar-phases-and-eclipses/>月娘 tī 天頂轉來</a> 到仝一位，逐工是愛加等 50 分 29 秒。
所以若是欲 <a href=https://apod.tw/daily/20220612/>翕月娘</a>，逐工就愛加等 50 分 29 秒。
經過一个月圓週期，差不多就是舊曆一個月 ê 時間，咱就會當追蹤月娘實際上，因為自轉軸趨一个角度 kah <a href=https://www.mathsisfun.com/geometry/ellipse.html>長株圓</a> 軌道 造成 <a href=https://www.fourmilab.ch/earthview/moon_ap_per.html>伊</a> tī 天頂散步 ê 月行軌跡。
<a href=https://www.instagram.com/p/CjJQoBlMIUN/>這張相片</a> 是翕差不多兩個月，所以你會當看著兩个月行軌跡。
<a href=https://spaceplace.nasa.gov/review/all-about-the-moon/moon_phases.en.jpg>月初</a> ê 月眉 <a href=https://solarsystem.nasa.gov/resources/676/phases-of-the-moon/>月相</a>，因為傷薄傷暗，所以 <a href="https://cdn.abcotvs.com/dip/images/831727_070615-cc-Sad-Cat-Thumb.jpg?w=800">咱看無</a>。
這个堅持翕兩個月 ê 天文攝影師，是揀七月 kah 八月天氣較好 ê 時陣，tī <a href=https://en.wikipedia.org/wiki/Turkey>土耳其</a> ê <a href=https://youtu.be/amaLtD5ON1Q>Kayseri</a> 翕--ê。</p><h2 id=poj-thó-jíⁿ-kî-thiⁿ-téng-ê-siang-goeh-hêng-kúi-jiah>[POJ] Thó͘-jíⁿ-kî thiⁿ-téng ê Siang goe̍h-hêng kúi-jiah</h2><p>8 jī-hêng ê ji̍t-hêng kúi-jiah, sī lán chi̍t tang lāi ta̍k-kang tī kāng chi̍t-ê sî-kan kāng chi̍t-ê tē-tiám khòaⁿ i tī thiⁿ-téng chhut-hiān ê ūi-tì piàn-hòa tô͘.
M̄-koh kāng-khoán chit-ê ki-su̍t, beh hip chhut goe̍h-niû ê goe̍h-hêng kúi-jiah, sī ài khai khah tn̂g ê sî-kan.
It-poaⁿ kóng-lâi, beh tán goe̍h-niû tī thiⁿ-téng tńg-lâi kàu kāng chi̍t-ūi, ta̍k-kang sī ài ke tán 50 hun 29 bió.
Só͘-í nā-sī beh hi̍p goe̍h-niû, ta̍k-kang to̍h ài ke tán 50 hun 29 bió.
Keng-kòe chi̍t-ê goe̍h-îⁿ chiu-kî, chha-put-to to̍h sī kū-le̍k chi̍t-ko-goe̍h ê sî-kan, lán to̍h ē-tàng tui-chong goe̍h-niû si̍t-chè-siōng, in-ūi chū-choán-tek chhu chi̍t-ê kak-tō͘ kah tn̂g-tu-îⁿ kúi-tō chō-sêng i tī thiⁿ-téng sàn-pō͘ ê goe̍h-hêng kúi-jiah.
Chit-tiuⁿ siòng-phìⁿ sī hip chha-put-to nn̄g kò goe̍h, só͘-í lí ē-tàng khòaⁿ-tio̍h nn̄g-ê goe̍h-hêng kúi-jiah.
Goe̍h-chhe ê goe̍h-bâi goe̍h-siòng, in-ūi siuⁿ po̍h siuⁿ àm, só͘-í lán khòaⁿ-bô.
Chit-ê kian-chhî hip nn̄g kò goe̍h ê thian-bûn liap-iáⁿ-su, sī kéng chhit-goe̍h kah peh-goe̍h thiⁿ-khì khah hó ê sî-chūn, tī Thó͘-jíⁿ-kî ê Kayseri hip--ê.</p><h2 id=kip-thóo-jínn-kî-thinn-tíng-ê-siang-gueh-hîng-kuí-jiah>[KIP] Thóo-jínn-kî thinn-tíng ê Siang gue̍h-hîng kuí-jiah</h2><p>8 jī-hîng ê ji̍t-hîng kuí-jiah, sī lán tsi̍t tang lāi ta̍k-kang tī kāng tsi̍t-ê sî-kan kāng tsi̍t-ê tē-tiám khuànn i tī thinn-tíng tshut-hiān ê uī-tì piàn-huà tôo.
M̄-koh kāng-khuán tsit-ê ki-su̍t, beh hip tshut gue̍h-niû ê gue̍h-hîng kuí-jiah, sī ài khai khah tn̂g ê sî-kan.
It-puann kóng-lâi, beh tán gue̍h-niû tī thinn-tíng tńg-lâi kàu kāng tsi̍t-uī, ta̍k-kang sī ài ke tán 50 hun 29 bió.
Sóo-í nā-sī beh hi̍p gue̍h-niû, ta̍k-kang to̍h ài ke tán 50 hun 29 bió.
King-kuè tsi̍t-ê gue̍h-înn tsiu-kî, tsha-put-to to̍h sī kū-li̍k tsi̍t-ko-gue̍h ê sî-kan, lán to̍h ē-tàng tui-tsong gue̍h-niû si̍t-tsè-siōng, in-uī tsū-tsuán-tik tshu tsi̍t-ê kak-tōo kah tn̂g-tu-înn kuí-tō tsō-sîng i tī thinn-tíng sàn-pōo ê gue̍h-hîng kuí-jiah.
Tsit-tiunn siòng-phìnn sī hip tsha-put-to nn̄g kò gue̍h, sóo-í lí ē-tàng khuànn-tio̍h nn̄g-ê gue̍h-hîng kuí-jiah.
Gue̍h-tshe ê gue̍h-bâi gue̍h-siòng, in-uī siunn po̍h siunn àm, sóo-í lán khuànn-bô.
Tsit-ê kian-tshî hip nn̄g kò gue̍h ê thian-bûn liap-iánn-su, sī kíng tshit-gue̍h kah peh-gue̍h thinn-khì khah hó ê sî-tsūn, tī Thóo-jínn-kî ê Kayseri hip--ê.</p><h2 id=english-a-double-lunar-analemma-over-turkey>[English] A Double Lunar Analemma over Turkey</h2><p>An <a href=https://youtu.be/Deli5COMJhs>analemma</a> is that <a href=https://apod.nasa.gov/apod/ap160822.html>figure-8</a> curve you get when you mark the position of the Sun at the same time each day for one year.
But the trick to imaging an <a href=https://apod.nasa.gov/apod/ap050713.html>analemma of the Moon</a> is to wait bit longer.
On average the <a href=https://solarsystem.nasa.gov/moons/earths-moon/lunar-phases-and-eclipses/>Moon returns</a> to the same position in the sky about 50 minutes and 29 seconds later each day.
So <a href=https://apod.nasa.gov/apod/ap220612.html>photograph the Moon</a> 50 minutes 29 seconds later on successive days.
Over one lunation or lunar month it will trace out an analemma-like curve as the Moon's actual position wanders due to <a href=https://www.fourmilab.ch/earthview/moon_ap_per.html>its</a> tilted and <a href=https://www.mathsisfun.com/geometry/ellipse.html>elliptical</a> orbit.
Since the <a href=https://www.instagram.com/p/CjJQoBlMIUN/>featured image</a> was taken over two months, it actually shows a <em>double</em> lunar analemma.
Crescent <a href=https://solarsystem.nasa.gov/resources/676/phases-of-the-moon/>lunar phases</a> too thin and faint to capture around the <a href=https://spaceplace.nasa.gov/review/all-about-the-moon/moon_phases.en.jpg>New</a> moon <a href="https://cdn.abcotvs.com/dip/images/831727_070615-cc-Sad-Cat-Thumb.jpg?w=800">are missing</a>.
The two months the persistent astrophotographer chose were during a good stretch of weather during July and August, and the location was <a href=https://youtu.be/amaLtD5ON1Q>Kayseri</a>, <a href=https://en.wikipedia.org/wiki/Turkey>Turkey</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>土耳其</td><td>Thó͘-jíⁿ-kî</td><td>Thóo-jínn-kî</td><td>土耳其</td><td>Turkey</td></tr><tr><td>月行軌跡</td><td>goe̍h-hêng kúi-jiah</td><td>gue̍h-hîng kuí-jiah</td><td>月行跡</td><td>analemma of the Moon</td></tr><tr><td>日行軌跡</td><td>ji̍t-hêng kúi-jiah</td><td>ji̍t-hîng kuí-jiah</td><td>日行跡</td><td>analemma</td></tr><tr><td>自轉軸</td><td>chū-choán-tek</td><td>tsū-tsuán-tik</td><td>自轉軸</td><td>spin axis</td></tr><tr><td>長株圓</td><td>tn̂g-tu-îⁿ</td><td>tn̂g-tu-înn</td><td>橢圓</td><td>elliptical</td></tr><tr><td>月相</td><td>goe̍h-siòng</td><td>gue̍h-siòng</td><td>月相</td><td>lunar phase</td></tr><tr><td>月圓週期</td><td>goe̍h-îⁿ chiu-kî</td><td>gue̍h-înn tsiu-kî</td><td>月圓週期</td><td>lunation</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221009/>昨昏 ê 圖：加拿大北方 ê 極光</a>
</span><span class=post_next><a href=https://apod.tw/daily/20221011/>明仔載 ê 圖：鵜鶘星雲 內底 ê 恆星、塗粉、雲柱、kah 噴流</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>