<!doctype html><html lang=en><head><title>系外行星動物園：踅其他恆星咧行 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="系外行星動物園：踅其他恆星咧行"><meta property="og:description" content="其他恆星是毋是嘛 kah 咱太陽仝款有行星？是哩！"><meta property="og:url" content="https://apod.tw/daily/20240708/"><meta property="og:image" content="https://apod.nasa.gov/apod/image/2407/ExoplanetZoo_Vargic_1080.jpg"><link rel=canonical href=https://apod.tw/daily/20240708/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. July 2024</p><h1 class=post_title>系外行星動物園：踅其他恆星咧行</h1><div class=post_body><div class=post_inner><img src=https://apod.nasa.gov/apod/image/2407/ExoplanetZoo_Vargic_1080.jpg alt=/home/runner/work/apod-taigi.github.io/apod-taigi.github.io/content/daily/2024/07/20240708.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240708.html>Exoplanet Zoo: Other Stars</a></li><li>影像來源 kah 版權：<a href=https://www.facebook.com/martin.vargic.9/>Martin Vargic</a>, Halcyon Maps</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clz1enb7u03rf01vg0b544yfy height=180 width=500 frameborder=0 scrolling=no></iframe></div><h2 id=漢羅-系外行星動物園踅其他恆星咧行>[漢羅] 系外行星動物園：踅其他恆星咧行</h2><p>其他恆星是毋是嘛 kah 咱太陽仝款有行星？
是哩！
這个證據是因為恆星若是有 <a href=https://science.nasa.gov/exoplanets/>行星</a> 踅伊咧行，伊就會因為受著行星引力 ê 影響，幌來幌去，嘛會因為行星行到伊頭前，煞變較暗。
目前已經有 5500 粒 <a href=https://apod.nasa.gov/apod/ap190710.html>系外行星</a> 去予揣著，其中有幾若千粒是 <a href=https://www.nasa.gov/>NASA</a> ê <a href=https://science.nasa.gov/mission/kepler/>Kepler</a> 太空望遠鏡 kah <a href=https://science.nasa.gov/mission/tess/>TESS</a> 任務揣著--ê。
其他有 百外粒是 <a href=https://www.eso.org/public/>ESO</a> ê 地面望遠鏡 <a href=https://www.eso.org/public/teles-instr/lasilla/36/harps/>HARPS</a> 儀器 揣著--ê。
<a href=https://www.halcyonmaps.com/#/the-exoplanet-zoo/>這張圖</a> 畫--ê，是 <a href=https://exoplanets.nasa.gov/what-is-an-exoplanet/overview/>系外行星</a> 可能生做啥物款。
<a href=https://apod.nasa.gov/apod/ap230527.html>海王星</a> 型 行星 tī 圖中央，in 是 藍色--ê，可能是因為 <a href=https://apod.nasa.gov/apod/ap190422.html>大氣內底有甲烷</a>，散射藍光造成--ê。
兩爿是 <a href=https://science.nasa.gov/jupiter/>木星</a> 型 行星，咖啡色 kah 紅色 是因為大氣內底有 一屑仔 <a href=https://periodic.lanl.gov/6.shtml>炭素</a>，散射造成--ê。
之間閣有足濟其他色--ê，是地球這款 <a href=https://apod.nasa.gov/apod/ap230201.html>岩石行星</a>。
科學家揣著 愈來愈濟 <a href=https://en.wikipedia.org/wiki/Lists_of_planets>系外行星</a>，對 in ê <a href=https://www.nasa.gov/image-article/nasas-webb-reveals-steamy-atmosphere-of-distant-planet-detail/>研究</a> 嘛愈來愈濟。
人類嘛 tùi 地球型行星 <a href=https://i.pinimg.com/736x/cc/1f/d2/cc1fd22b9cd2bf70dc1068310a0a3067.jpg>愈來愈了解</a>，想欲知影宇宙內底是毋是有性命，是毋是有普遍。</p><h2 id=poj-hē-gōa-kiâⁿ-chhiⁿ-tōng-but-hng-seh-kî-thaⁿ-hêng-chhiⁿ-leh-kiâⁿ>[POJ] Hē-gōa Kiâⁿ-chhiⁿ Tōng-bu̍t-hn̂g: Se̍h kî-thaⁿ Hêng-chhiⁿ leh kiâⁿ</h2><p>Kî-thaⁿ hêng-chhiⁿ sī-m̄-sī mā kah lán Thài-iông kāng-khoán ū kiâⁿ-chhiⁿ?
Sī--lih!
Chit-ê chèng-kì sī in-ūi hêng-chhiⁿ nā-sī ū kiâⁿ-chhiⁿ se̍h i leh kiâⁿ, i tō ē in-ūi siū-tio̍h kiâⁿ-chhiⁿ ín-le̍k ê éng-hióng, hàiⁿ-lâi hàiⁿ-khì, mā ē in-ūi kiâⁿ-chhiⁿ kiâⁿ kàu i thâu-chêng, soah piàn khah àm.
Bo̍k-chiân í-keng ū 5500 lia̍p hē-gōa kiâⁿ-chhiⁿ khì hō͘ chhē-tio̍h, kî-tiong ū kúi-nā chheng lia̍p sī NASA ê Kepler Thài-khong Bōng-oán-kiàⁿ kah TESS jīm-bū chhōe--tio̍h--ê.
Kî-thaⁿ ū pah-gōa lia̍p sī ESO ê tē-bīn bōng-oán-kiàⁿ HARPS gî-khì chhōe--tio̍h--ê.
Chit-tiuⁿ tô͘ ōe--ê, sī hē-gōa kiâⁿ-chhiⁿ khó-lêng seⁿ-chò siáⁿ-mih-khoán.
Hái-ông-chhiⁿ hêng kiâⁿ-chhiⁿ tī tô͘ tiong-ng, in sī nâ-sek--ê, khó-lêng sī in-ūi tāi-khì lāi-té ū kah-oân, sàn-siā nâ-kng chō-sêng--ê.
Nn̄g-pêng sī Bo̍k-chhiⁿ hêng hêng-chhiⁿ, ka-pi-sek kah âng-sek sī in-ūi tāi-khì lāi-té ū chi̍t-sut-á thòaⁿ-sò͘, sàn-siā chō-sêng--ê.
Chi-kan koh-ū chiok chē kî-thaⁿ sek--ê, sī Tē-kiû chit-khoán giâm-chio̍h kiâⁿ-chhiⁿ.
Kho-ha̍k-ka chhōe-tio̍h lú-lâi-lú chē hē-gōa kiâⁿ-chhiⁿ, tùi in ê gián-kiù mā lú-lâi-lú chē .
Jîn-lūi mā tùi Tē-kiû hêng kiâⁿ-chhiⁿ lú-lâi-lú liáu-kái, siūⁿ-beh chai-iáⁿ ú-tiū lāi-té sī-m̄-sī ū sìⁿ-miā, sī-m̄-sī ū phó͘-phiàn.</p><h2 id=kip-hē-guā-kiânn-tshinn-tōng-but-hng-seh-kî-thann-hîng-tshinn-leh-kiânn>[KIP] Hē-guā Kiânn-tshinn Tōng-bu̍t-hn̂g: Se̍h kî-thann Hîng-tshinn leh kiânn</h2><p>Kî-thann hîng-tshinn sī-m̄-sī mā kah lán Thài-iông kāng-khuán ū kiânn-tshinn?
Sī--lih!
Tsit-ê tsìng-kì sī in-uī hîng-tshinn nā-sī ū kiânn-tshinn se̍h i leh kiânn, i tō ē in-uī siū-tio̍h kiânn-tshinn ín-li̍k ê íng-hióng, hàinn-lâi hàinn-khì, mā ē in-uī kiânn-tshinn kiânn kàu i thâu-tsîng, suah piàn khah àm.
Bo̍k-tsiân í-king ū 5500 lia̍p hē-guā kiânn-tshinn khì hōo tshē-tio̍h, kî-tiong ū kuí-nā tshing lia̍p sī NASA ê Kepler Thài-khong Bōng-uán-kiànn kah TESS jīm-bū tshuē--tio̍h--ê.
Kî-thann ū pah-guā lia̍p sī ESO ê tē-bīn bōng-uán-kiànn HARPS gî-khì tshuē--tio̍h--ê.
Tsit-tiunn tôo uē--ê, sī hē-guā kiânn-tshinn khó-lîng senn-tsò siánn-mih-khuán.
Hái-ông-tshinn hîng kiânn-tshinn tī tôo tiong-ng, in sī nâ-sik--ê, khó-lîng sī in-uī tāi-khì lāi-té ū kah-uân, sàn-siā nâ-kng tsō-sîng--ê.
Nn̄g-pîng sī Bo̍k-tshinn hîng hîng-tshinn, ka-pi-sik kah âng-sik sī in-uī tāi-khì lāi-té ū tsi̍t-sut-á thuànn-sòo, sàn-siā tsō-sîng--ê.
Tsi-kan koh-ū tsiok tsē kî-thann sik--ê, sī Tē-kiû tsit-khuán giâm-tsio̍h kiânn-tshinn.
Kho-ha̍k-ka tshuē-tio̍h lú-lâi-lú tsē hē-guā kiânn-tshinn, tuì in ê gián-kiù mā lú-lâi-lú tsē.
Jîn-luī mā tuì Tē-kiû hîng kiânn-tshinn lú-lâi-lú liáu-kái, siūnn-beh tsai-iánn ú-tiū lāi-té sī-m̄-sī ū sìnn-miā, sī-m̄-sī ū phóo-phiàn.</p><h2 id=english-exoplanet-zoo-other-stars>[English] Exoplanet Zoo: Other Stars</h2><p>Do other stars have planets like our Sun?
Surely they do, and evidence includes slight star wobbles created by the gravity of orbiting <a href=https://science.nasa.gov/exoplanets/>exoplanets</a> and slight star dimmings caused by orbiting planets moving in front.
In all, there have now been over 5,500 <a href=https://apod.nasa.gov/apod/ap190710.html>exoplanets</a> discovered, including thousands by <a href=https://www.nasa.gov/>NASA</a>'s space-based <a href=https://science.nasa.gov/mission/kepler/>Kepler</a> and <a href=https://science.nasa.gov/mission/tess/>TESS</a> missions, and over 100 by <a href=https://www.eso.org/public/>ESO</a>'s ground-based <a href=https://www.eso.org/public/teles-instr/lasilla/36/harps/>HARPS</a> instrument.
<a href=https://www.halcyonmaps.com/#/the-exoplanet-zoo/>Featured here</a> is an illustrated guess as to what some of these <a href=https://exoplanets.nasa.gov/what-is-an-exoplanet/overview/>exoplanets</a> might look like.
<a href=https://apod.nasa.gov/apod/ap230527.html>Neptune</a>-type planets occupy the middle and are colored blue because of blue-scattering <a href=https://apod.nasa.gov/apod/ap190422.html>atmospheric methane</a> they might contain.
On the sides of the illustration, <a href=https://science.nasa.gov/jupiter/>Jupiter</a>-type planets are shown, colored tan and red from the scatterings of atmospheric gases that likely include small amounts of <a href=https://periodic.lanl.gov/6.shtml>carbon</a>.
Interspersed are many Earth-type <a href=https://apod.nasa.gov/apod/ap230201.html>rocky planet</a>s of many colors.
As more <a href=https://en.wikipedia.org/wiki/Lists_of_planets>exoplanets</a> are discovered and <a href=https://www.nasa.gov/image-article/nasas-webb-reveals-steamy-atmosphere-of-distant-planet-detail/>investigated</a>, humanity is developing a <a href=https://i.pinimg.com/736x/cc/1f/d2/cc1fd22b9cd2bf70dc1068310a0a3067.jpg>better understanding</a> of how common Earth-like planets are, and how common life might be in the universe.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>系外行星</td><td>hē-gōa kiâⁿ-chhiⁿ</td><td>hē-guā kiânn-tshinn</td><td>系外行星</td><td>exoplanets</td></tr><tr><td>引力</td><td>in-le̍k</td><td>in-li̍k</td><td>引力</td><td>gravity</td></tr><tr><td>地面望遠鏡</td><td>tē-bīn bōng-oán-kiàⁿ</td><td>tē-bīn bōng-uán-kiànn</td><td>地面望遠鏡</td><td>ground-based telescope</td></tr><tr><td>甲烷</td><td>kah-oân</td><td>kah-uân</td><td>甲烷</td><td>methane</td></tr><tr><td>炭素</td><td>thòaⁿ-sò͘</td><td>thuànn-sòo</td><td>碳</td><td>carbon</td></tr><tr><td>散射</td><td>sàn-siā</td><td>sàn-siā</td><td>散射</td><td>scatter</td></tr><tr><td>海王星型行星</td><td>Hái-ông-chhiⁿ hêng kiâⁿ-chhiⁿ</td><td>Hái-ông-tshinn hîng kiânn-tshinn</td><td>海王星型行星</td><td>Neptune-type planet</td></tr><tr><td>木星型行星</td><td>Bo̍k-chhiⁿ hêng kiâⁿ-chhiⁿ</td><td>Bo̍k-tshinn hîng kiânn-tshinn</td><td>木星型行星</td><td>Jupiter-type planet</td></tr><tr><td>地球型行星</td><td>Tē-kiû hêng kiâⁿ-chhiⁿ</td><td>Tē-kiû hîng kiânn-tshinn</td><td>地球型行星</td><td>Earth-type planet</td></tr><tr><td>岩石行星</td><td>giâm-chio̍h kiâⁿ-chhiⁿ</td><td>giâm-tsio̍h kiânn-tshinn</td><td>岩石行星</td><td>rocky planet</td></tr><tr><td>大氣</td><td>tāi-khì</td><td>tāi-khì</td><td>大氣</td><td>atmospheric</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240707/>昨昏 ê 圖：瑞典天頂 ê 七彩雲</a>
</span><span class=post_next><a href=https://apod.tw/daily/20240709/>明仔載 ê 圖：Florida 州天頂 ê 夜光雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>