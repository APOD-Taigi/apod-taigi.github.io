<!doctype html><html lang=en><head><title>多波段 ê 毛蟹星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="多波段 ê 毛蟹星雲"><meta property="og:description" content="毛蟹星雲 tī 彼个有名 ê Charles Messier 星表內底編做 M1，是星表內底頭一粒天體。"><meta property="og:url" content="https://apod.tw/daily/20220304/"><meta property="og:image" content="https://apod.nasa.gov/apod/fap/image/2203/multiWcrab_lg1024c.jpg"><link rel=canonical href=https://apod.tw/daily/20220304/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. March 2022</p><h1 class=post_title>多波段 ê 毛蟹星雲</h1><div class=post_body><div class=post_inner><img src=https://apod.nasa.gov/apod/fap/image/2203/multiWcrab_lg1024c.jpg alt=/home/runner/work/apod-taigi.github.io/apod-taigi.github.io/content/daily/2022/03/20220304.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220304.html>The Multiwavelength Crab</a></li><li>影像來源：<a href=https://www.nasa.gov/>NASA</a>, <a href=https://www.spacetelescope.org/>ESA</a>, <a href=https://arxiv.org/abs/1704.02968>G. Dubner</a> (IAFE, CONICET-University of Buenos Aires) et al.;A. Loll et al.; T. Temim et al.; F. Seward et al.; VLA/NRAO/AUI/NSF; Chandra/CXC; Spitzer/JPL-Caltech; XMM-Newton/ESA; Hubble/<a href=https://www.stsci.edu/>STScI</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl4yupfyf03go01xjch33dkx9 height=180 width=500 frameborder=0 scrolling=no></iframe></div><h2 id=漢羅-多波段-ê-毛蟹星雲>[漢羅] 多波段 ê 毛蟹星雲</h2><p>毛蟹星雲 tī 彼个有名 ê <a href=http://messier.seds.org/xtra/history/biograph.html>Charles Messier</a> 星表內底編做 M1，是星表內底頭一粒天體。
是講這个星表內底 ê 天體，攏毋是彗星。
實際上，咱這馬知影講，<a href=http://messier.seds.org/more/m001_rosse.html>毛蟹星雲 其實</a> 是一个 <a href=https://en.wikipedia.org/wiki/Supernova_remnant>超新星殘骸</a>。
伊是大質量恆星死亡爆炸了後，殘骸噴出去 ê 現象。
這个現象 tī 西元 1054 年 ê 時陣 去予人看著，一直到今。
<a href=http://hubblesite.org/image/4028/news_release/2017-21>這張大膽 ê 全新影像</a> 是 毛蟹星雲 ê 21 世紀影像。
是 kā 規个 <a href=https://science.nasa.gov/ems/01_intro>電磁頻譜</a> ê 觀測資料，用可見光影像來表示。
太空 ê 觀測資料是 ùi <a href=http://chandra.harvard.edu/>Chandra</a> (X-光)、<a href=http://sci.esa.int/xmm-newton/>XMM-Newton</a> (紫外光)、<a href=http://hubblesite.org/>哈伯</a> (可見光)、kah <a href=http://www.spitzer.caltech.edu>Spitzer</a> (紅外線) 望遠鏡來 ê，分別是 茄仔色、藍色、青色、kah 黃色。
地面 ê 觀測資料是 ùi <a href=http://www.vla.nrao.edu/>超大陣列電波望遠鏡</a> (VLA) 來 ê，是紅色 ê。
對現代天文學家來講，<a href=https://apod.nasa.gov/apod/ap050326.html>毛蟹星雲脈動星</a> 實在是有夠特別 ê。
伊 ê 中心其實是一粒中子星，一秒鐘踅 30 輾。
相片中央彼粒光點 to̍h 是矣。
恆星核心崩塌 ê 殘骸，會當予毛蟹星雲 tī 規个電磁頻譜 發射電磁波，to̍h 親像是宇宙發電機仝款。
毛蟹星雲有 12 光年闊，離咱有 6500 光年遠。
咱會當 tī <a href=https://apod.nasa.gov/apod/ap170505.html>金牛座</a> ê 方向揣著伊。</p><h2 id=poj-to-pho-tōaⁿ-ê-mô-hē-seng-hûn>[POJ] To pho-tōaⁿ ê Mô͘-hē-seng-hûn</h2><p>Mô͘-hē-seng-hûn tī hit-ê ū-miâ ê Charles Messier seng-pió lāi-té pian chò M1, sī seng-pió lāi-té thâu chi̍t-lia̍p thian-thé.
Sī kóng chit-ê seng-pió lāi-té ê thian-thé, lóng m̄-sī hui-chhiⁿ.
Si̍t-chè-siōng, lán chit-má chai-iáⁿ kóng, Mô͘-hē-seng-hûn kî-si̍t sī chi̍t-ê chhiau-sin-seng chân-hâi.
I sī tōa-chit-liōng hêng-chhiⁿ sí-bông po̍k-chà liáu-āu, chân-hâi phùn--chhut-khì ê hiān-siōng.
Chit-ê hiān-siōng tī se-goân 1054 nî ê sî-chūn khì hō͘ lâng khòaⁿ-tio̍h, it-ti̍t kàu-taⁿ.
Chit-tiuⁿ tōa-táⁿ ê choân-sin iáⁿ-siōng sī Mô͘-hē-seng-hûn ê 21 sè-kí iáⁿ-siōng.
Sī kā kui-ê tiān-chû pîn-phó͘ ê koan-chhek chu-liāu, iōng khó-kiàn-kng iáⁿ-siōng lâi piáu-sī.
Thài-khong ê koan-chhek chu-liāu sī ùi Chandra (X-kng), XMM-Newton (chí-gōa-kng), Ha-peh (khó-kiàn-kng), kah Spitzer (âng-gōa-sòaⁿ) bōng-oán-kiàⁿ lâi ê, hun-pia̍t sī kiô-á-sek, nâ-sek, chhiⁿ-sek, kah n̂g-sek.
Tē-bīn ê koan-chhek chu-liāu sī ùi Chhiau-tōa Tīn-lia̍t Tiān-pho Bōng-oán-kiàⁿ (VLA) lâi ê, sī âng-sek ê.
Tùi hiān-tāi thian-bûn ha̍k-ka lâi-kóng, Mô͘-hē-seng-hûn si̍t-chāi sī ū-kàu te̍k-pia̍t ê.
I ê tiong-sim kî-si̍t sī chi̍t-lia̍p tiōng-chú-chhiⁿ, chi̍t bió-cheng se̍h 30 liàn.
Siòng-phìⁿ tiong-ng hit-lia̍p kng-tiám to̍h sī ah.
Hêng-chhiⁿ he̍k-sim pang-lap ê chân-hâi, ē-tàng hō͘ Mô͘-hē-seng-hûn tī kui-ê tiān-chû pîn-phó͘ hoat-siā tiān-chû-pho, to̍h chhiⁿ-chhiūⁿ sī ú-tiū hoat-tiān-ki kāng-khoán .
Mô͘-hē-seng-hûn ū 12 kng-nî khoah, lî lán ū 6500 kng-nî hn̄g.
Lán ē-tàng tī Kim-gû-chō ê hong-hiòng chhōe-tio̍h i.</p><h2 id=kip-to-pho-tuānn-ê-môo-hē-sing-hûn>[KIP] To pho-tuānn ê Môo-hē-sing-hûn</h2><p>Môo-hē-sing-hûn tī hit-ê ū-miâ ê Charles Messier sing-pió lāi-té pian tsò M, sī sing-pió lāi-té thâu tsi̍t-lia̍p thian-thé.
Sī kóng tsit-ê sing-pió lāi-té ê thian-thé, lóng m̄-sī hui-tshinn.
Si̍t-tsè-siōng, lán tsit-má tsai-iánn kóng, Môo-hē-sing-hûn kî-si̍t sī tsi̍t-ê tshiau-sin-sing tsân-hâi.
I sī tuā-tsit-liōng hîng-tshinn sí-bông po̍k-tsà liáu-āu, tsân-hâi phùn--tshut-khì ê hiān-siōng.
Tsit-ê hiān-siōng tī se-guân 1054 nî ê sî-tsūn khì hōo lâng khuànn-tio̍h, it-ti̍t kàu-tann.
Tsit-tiunn tuā-tánn ê tsuân-sin iánn-siōng sī Môo-hē-sing-hûn ê 21 sè-kí iánn-siōng.
Sī kā kui-ê tiān-tsû pîn-phóo ê kuan-tshik tsu-liāu, iōng khó-kiàn-kng iánn-siōng lâi piáu-sī.
Thài-khong ê kuan-tshik tsu-liāu sī uì Chandra (X-kng), XMM-Newton (tsí-guā-kng), Ha-peh (khó-kiàn-kng), kah Spitzer (âng-guā-suànn) bōng-uán-kiànn lâi ê, hun-pia̍t sī kiô-á-sik, nâ-sik, tshinn-sik, kah n̂g-sik.
Tē-bīn ê kuan-tshik tsu-liāu sī uì Tshiau-tuā Tīn-lia̍t Tiān-pho Bōng-uán-kiànn (VLA) lâi ê, sī âng-sik ê.
Tuì hiān-tāi thian-bûn ha̍k-ka lâi-kóng, Môo-hē-sing-hûn si̍t-tsāi sī ū-kàu ti̍k-pia̍t ê.
I ê tiong-sim kî-si̍t sī tsi̍t-lia̍p tiōng-tsú-tshinn, tsi̍t bió-tsing se̍h 30 liàn.
Siòng-phìnn tiong-ng hit-lia̍p kng-tiám to̍h sī ah.
Hîng-tshinn hi̍k-sim pang-lap ê tsân-hâi, ē-tàng hōo Môo-hē-sing-hûn tī kui-ê tiān-tsû pîn-phóo huat-siā tiān-tsû-pho, to̍h tshinn-tshiūnn sī ú-tiū huat-tiān-ki kāng-khuán .
Môo-hē-sing-hûn ū 12 kng-nî khuah, lî lán ū 6500 kng-nî hn̄g.
Lán ē-tàng tī Kim-gû-tsō ê hong-hiòng tshuē-tio̍h i.</p><h2 id=english-the-multiwavelength-crab>[English] The Multiwavelength Crab</h2><p>The Crab Nebula is cataloged as M1, the first object on <a href=http://messier.seds.org/xtra/history/biograph.html>Charles Messier's</a> famous list of things which are not comets.
<a href=http://messier.seds.org/more/m001_rosse.html>In fact, the Crab</a> is now known to be a <a href=https://en.wikipedia.org/wiki/Supernova_remnant>supernova remnant</a>, expanding debris from massive star's death explosion, witnessed on planet Earth in 1054 AD.
<a href=http://hubblesite.org/image/4028/news_release/2017-21>This brave new image</a> offers a 21st century view of the Crab Nebula by presenting image data from across the <a href=https://science.nasa.gov/ems/01_intro>electromagnetic spectrum</a> as wavelengths of visible light.
From space, <a href=http://chandra.harvard.edu/>Chandra</a> (X-ray) <a href=http://sci.esa.int/xmm-newton/>XMM-Newton</a> (ultraviolet), <a href=http://hubblesite.org/>Hubble</a> (visible), and <a href=http://www.spitzer.caltech.edu>Spitzer</a> (infrared), data are in purple, blue, green, and yellow hues.
From the ground, <a href=http://www.vla.nrao.edu/>Very Large Array</a> radio wavelength data is in shown in red.
One of the most exotic objects known to modern astronomers, <a href=https://apod.nasa.gov/apod/ap050326.html>the Crab Pulsar</a>, a neutron star spinning 30 times a second, is the bright spot near picture center.
Like a cosmic dynamo, this collapsed remnant of the stellar core powers the Crab's emission across the electromagnetic spectrum.
Spanning about 12 light-years, the Crab Nebula is 6,500 light-years away in the constellation <a href=https://apod.nasa.gov/apod/ap170505.html>Taurus</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>毛蟹星雲</td><td>Mô͘-hē-seng-hûn</td><td>Môo-hē-sing-hûn</td><td>蟹狀星雲</td><td>the Crab Nebula</td></tr><tr><td>星表</td><td>seng-pió</td><td>sing-pió</td><td>星表</td><td>cataloge</td></tr><tr><td>M1</td><td>M it</td><td>M it</td><td>M1</td><td>M1</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>大質量恆星</td><td>tōa-chit-liōng hêng-chhiⁿ</td><td>tuā-tsit-liōng hîng-tshinn</td><td>大質量恆星</td><td>massive star</td></tr><tr><td>西元 1054 年</td><td>se-goân it-khòng-ngó͘-sù nî</td><td>se-guân it-khòng-ngóo-sù nî</td><td>西元 1054 年</td><td>1054 AD</td></tr><tr><td>電磁頻譜</td><td>tiān-chû pîn-phó͘</td><td>tiān-tsû pîn-phóo</td><td>電磁頻譜</td><td>electromagnetic spectrum</td></tr><tr><td>超大陣列電波望遠鏡</td><td>Chhiau-tōa Tîn-lia̍t Tiān-pho Bōng-oán-kiàⁿ</td><td>Tshiau-tuā Tîn-lia̍t Tiān-pho Bōng-uán-kiànn</td><td>超大陣列電波望遠鏡</td><td>Very Large Array (VLA)</td></tr><tr><td>恆星核心</td><td>hêng-chhiⁿ he̍k-sim</td><td>hîng-tshinn hi̍k-sim</td><td>恆星核心</td><td>stellar core</td></tr><tr><td>崩塌</td><td>pang-lap</td><td>pang-lap</td><td>崩塌</td><td>collapse</td></tr><tr><td>毛蟹星雲脈動星</td><td>Mo͘-hē-seng-hûn Be̍k-tōng-chhiⁿ</td><td>Moo-hē-sing-hûn Bi̍k-tōng-tshinn</td><td>毛蟹星雲脈衝星</td><td>the Crab Pulsar</td></tr><tr><td>中子星</td><td>tiōng-chú-chhiⁿ</td><td>tiōng-tsú-tshinn</td><td>中子星</td><td>neutron star</td></tr><tr><td>電磁波</td><td>tiān-chû-pho</td><td>tiān-tsû-pho</td><td>電磁波</td><td>electromagnetic wave</td></tr><tr><td>金牛座</td><td>Kim-gû-chō</td><td>Kim-gû-tsō</td><td>金牛座</td><td>Taurus</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220303/>昨昏 ê 圖：捲螺仔星系 NGC 2841</a>
</span><span class=post_next><a href=https://apod.tw/daily/20220305/>明仔載 ê 圖：星際彗星 2I Borisov</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>