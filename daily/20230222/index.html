<!doctype html><html lang=en><head><title>愈來愈強 ê 太陽活動 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="愈來愈強 ê 太陽活動"><meta property="og:description" content="咱 ê 日頭這馬是愈來愈無閒矣。兩冬前，太陽猶 tī 太陽極小期 ê 時陣，是幾若個月攏揣無一粒太陽烏子。"><meta property="og:url" content="https://apod.tw/daily/20230222/"><meta property="og:image" content="https://apod.nasa.gov/apod/image/2302/SunHalphaC_Ergun_960.jpg"><link rel=canonical href=https://apod.tw/daily/20230222/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. February 2023</p><h1 class=post_title>愈來愈強 ê 太陽活動</h1><div class=post_body><div class=post_inner><img src=https://apod.nasa.gov/apod/image/2302/SunHalphaC_Ergun_960.jpg alt=/home/runner/work/apod-taigi.github.io/apod-taigi.github.io/content/daily/2023/02/20230222.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230222.html>Our Increasingly Active Sun</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/mehmet.erguen/>Mehmet Ergün</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clg6qz9hm00en01skevu68py5 height=180 width=500 frameborder=0 scrolling=no></iframe></div><h2 id=漢羅-愈來愈強-ê-太陽活動>[漢羅] 愈來愈強 ê 太陽活動</h2><p>咱 ê 日頭這馬是愈來愈無閒矣。
兩冬前，太陽猶 tī <a href=https://en.wikipedia.org/wiki/Solar_minimum>太陽極小期</a> ê 時陣，是幾若 <a href=https://apod.nasa.gov/apod/ap190306.html>個月</a> 攏 <a href=https://apod.nasa.gov/apod/ap190715.html>揣無</a> 一粒 <a href=https://apod.nasa.gov/apod/ap150629.html>太陽烏子</a>。
相對來講，今年太陽活動 ê 時間表是行傷緊矣。
這馬 ê 太陽 <a href=https://spaceweatherarchive.com/2023/02/04/sunspot-counts-hit-their-highest-level-in-9-years/>傷活潑</a>，已經來到 10 冬前 <a href=https://en.wikipedia.org/wiki/Solar_maximum>太陽活動 ê 極大期</a> 矣。
兩禮拜前，咱有翕著 活動力愈來愈強 ê 太陽 足濟 <a href=https://miro.medium.com/max/2400/1*Bp1dNLfyDjH2QCgALi-BrQ.jpeg>趣味</a> ê 特徵。
<a href="https://www.facebook.com/photo/?fbid=745237160282433&amp;set=a.220016599471161">這張影像</a> 是紀錄孤色光 <a href=https://en.wikipedia.org/wiki/H-alpha>H-α</a> 倒反色 ê 假色圖。
太陽 ê 表面，大部份攏去予 <a href=https://www.nasa.gov/feature/goddard/2017/scientists-uncover-origins-of-the-sun-s-swirling-spicules>光針體</a> 崁牢矣。
太陽邊界較光，是因為 溫度較低 ê 太陽大氣 ê 吸收線 變較濟 造成--ê。
這个現象就叫做 <a href=https://en.wikipedia.org/wiki/Limb_darkening>邊界變暗效應</a>。
<a href=https://apod.nasa.gov/apod/ap220302.html>太陽盤外口</a> 有幾若个較光 ê、<a href=https://apod.nasa.gov/apod/ap150125.html>噴懸 ê 日珥</a>。
日珥就是太陽表面 ê <a href=https://apod.nasa.gov/apod/ap220913.html>氣體絲</a>，tī 圖頂較光 ê 彼寡條紋。
磁力交纏 ê <a href=https://www.nasa.gov/feature/sdo-shows-active-regions-across-front-of-sun>太陽活跳區</a>，有 ê 所在是較暗，有 ê 所在是較光，這內底閣有較低溫 ê <a href=https://spaceplace.nasa.gov/solar-activity/en/>太陽烏子</a>。
紲落來幾若年，咱 ê 太陽活動會來到太陽極大期，<a href=https://www.nasa.gov/image-feature/suns-magnetic-field-portrayed>太陽磁場</a> ê 交纏現象 嘛會愈來愈濟。
毋過 <a href=https://spaceweatherarchive.com/2023/02/04/sunspot-counts-hit-their-highest-level-in-9-years/>太陽 ê 活動力</a> 是毋是會繼續增加，咱就毋知矣。</p><h2 id=poj-lú-lâi-lú-kiông-ê-thài-iông-oah-tōng>[POJ] Lú lâi lú kiông ê Thài-iông Oa̍h-tōng</h2><p>Lán ê ji̍t-thâu chit-má sī lú lâi lú bô-êng--ah.
Nn̄g-tang chêng, Thài-iông iáu tī Thài-iông Ke̍k-sió-kî ê sî-chūn, sī kúi-ā kò goe̍h lóng chhōe bô chi̍t lia̍p thài-iông o͘-chú.
Siong-tùi lâi kóng, kin-nî thài-iông oa̍h-tōng ê sî-kan-pió sī kiâⁿ siuⁿ kín--ah.
Chit-má ê Thài-iông siuⁿ oa̍h-phoat, í-keng lâi kàu 10 tang chêng Thài-iông oa̍h-tōng ê Ke̍k-tōa-ki--ah.
Nn̄g lé-pài chêng, lán ū hip-tio̍h oa̍h-tōng-le̍k lú lâi lú kiông ê Thài-iông chiok-chōe chhù-bī ê te̍k-teng.
Chit tiuⁿ iáⁿ-siōng sī kì-lo̍k ko͘-sek-kng H-α tò-péng-sek ê ká-sek tô͘.
Thài-iông ê piáu-bīn, tōa-pō͘-hūn lóng khì hō͘ kng-chiam-thé khàm tiâu--ah.
Thài-iông pian-kài khah kng, sī in-ūi un-tō͘ khah kē ê Thài-iông tōa-khì ê khip-siu-sòaⁿ piàn khah chōe chō-sêng--ê.
Chit ê hiān-siōng to̍h kiò-chò pian-kài-piàn-àm hāu-èng.
Thài-iông-pôaⁿ gōa-kháu ū kúi-ā-ê khah kng ê, phùn-koân ê ji̍t-ní.
Ji̍t-ní to̍h sī Thài-iông piáu-bīn ê khì-thé-si, tī tô͘ téng khah kng ê hit-kóa tiâu-bûn.
Chû-le̍k kau-tîⁿ ê Thài-iông oa̍h-thiàu-khu, ū ê só͘-chāi sī khah àm, ū ê só͘-chāi sī khah kng, che lāi-té koh ū khah kē-un ê thài-iông o͘-chú.
Sòa-lo̍h-lâi kúi-ā nî, lán ê Thài-iông oa̍h-tōng ē lâi kàu Thài-iông Ke̍k-tōa-ki, Thài-iông chû-tiûⁿ ê kau-tîⁿ hiān-siōng mā ē lú lâi lú chōe.
M̄-koh Thài-iông ê oa̍h-tōng-le̍k sī-m̄-sī ē kè-sio̍k cheng-ka, lán to̍h m̄-chai--ah.</p><h2 id=kip-lú-lâi-lú-kiông-ê-thài-iông-uah-tōng>[KIP] Lú lâi lú kiông ê Thài-iông Ua̍h-tōng</h2><p>Lán ê ji̍t-thâu tsit-má sī lú lâi lú bô-îng--ah.
Nn̄g-tang tsîng, Thài-iông iáu tī Thài-iông Ki̍k-sió-kî ê sî-tsūn, sī kuí-ā kò gue̍h lóng tshuē bô tsi̍t lia̍p thài-iông oo-tsú.
Siong-tuì lâi kóng, kin-nî thài-iông ua̍h-tōng ê sî-kan-pió sī kiânn siunn kín--ah.
Tsit-má ê Thài-iông siunn ua̍h-phuat, í-king lâi kàu 10 tang tsîng Thài-iông ua̍h-tōng ê Ki̍k-tuā-ki--ah.
Nn̄g lé-pài tsîng, lán ū hip-tio̍h ua̍h-tōng-li̍k lú lâi lú kiông ê Thài-iông tsiok-tsuē tshù-bī ê ti̍k-ting.
Tsit tiunn iánn-siōng sī kì-lo̍k koo-sik-kng H-α tò-píng-sik ê ká-sik tôo.
Thài-iông ê piáu-bīn, tuā-pōo-hūn lóng khì hōo kng-tsiam-thé khàm tiâu--ah.
Thài-iông pian-kài khah kng, sī in-uī un-tōo khah kē ê Thài-iông tuā-khì ê khip-siu-suànn piàn khah tsuē tsō-sîng--ê.
Tsit ê hiān-siōng to̍h kiò-tsò pian-kài-piàn-àm hāu-ìng.
Thài-iông-puânn guā-kháu ū kuí-ā-ê khah kng ê, phùn-kuân ê ji̍t-ní.
Ji̍t-ní to̍h sī Thài-iông piáu-bīn ê khì-thé-si, tī tôo tíng khah kng ê hit-kuá tiâu-bûn.
Tsû-li̍k kau-tînn ê Thài-iông ua̍h-thiàu-khu, ū ê sóo-tsāi sī khah àm, ū ê sóo-tsāi sī khah kng, tse lāi-té koh ū khah kē-un ê thài-iông oo-tsú.
Suà-lo̍h-lâi kuí-ā nî, lán ê Thài-iông ua̍h-tōng ē lâi kàu Thài-iông Ki̍k-tuā-ki, Thài-iông tsû-tiûnn ê kau-tînn hiān-siōng mā ē lú lâi lú tsuē.
M̄-koh Thài-iông ê ua̍h-tōng-li̍k sī-m̄-sī ē kè-sio̍k tsing-ka, lán to̍h m̄-tsai--ah.</p><h2 id=english-our-increasingly-active-sun>[English] Our Increasingly Active Sun</h2><p>Our Sun is becoming a busy place.
Only two years ago, the Sun was emerging from a <a href=https://en.wikipedia.org/wiki/Solar_minimum>solar minimum</a> so quiet that <a href=https://apod.nasa.gov/apod/ap190306.html>month</a>s would go by <a href=https://apod.nasa.gov/apod/ap190715.html>without</a> even a single <a href=https://apod.nasa.gov/apod/ap150629.html>sunspot</a>.
In contrast, already this year and well ahead of schedule, our Sun is <a href=https://spaceweatherarchive.com/2023/02/04/sunspot-counts-hit-their-highest-level-in-9-years/>unusually active</a>, already nearing solar activity levels seen a decade ago during the last <a href=https://en.wikipedia.org/wiki/Solar_maximum>solar maximum</a>.
Our increasingly active Sun was captured two weeks ago sporting numerous <a href=https://miro.medium.com/max/2400/1*Bp1dNLfyDjH2QCgALi-BrQ.jpeg>interesting</a> features.
<a href="https://www.facebook.com/photo/?fbid=745237160282433&amp;set=a.220016599471161">The image</a> was recorded in a single color of light called <a href=https://en.wikipedia.org/wiki/H-alpha>Hydrogen Alpha</a>, color-inverted, and false colored.
<a href=https://www.nasa.gov/feature/goddard/2017/scientists-uncover-origins-of-the-sun-s-swirling-spicules>Spicules</a> carpet much of the Sun's face.
The brightening towards the Sun's edges is caused by increased absorption of relatively cool solar gas and called <a href=https://en.wikipedia.org/wiki/Limb_darkening>limb darkening</a>.
Just <a href=https://apod.nasa.gov/apod/ap220302.html>outside the Sun's disk</a>, several scintillating <a href=https://apod.nasa.gov/apod/ap150125.html>prominences protrude</a>, while prominences on the Sun's face are known as <a href=https://apod.nasa.gov/apod/ap220913.html>filaments</a> and show as light streaks.
Magnetically tangled <a href=https://www.nasa.gov/feature/sdo-shows-active-regions-across-front-of-sun>active regions</a> are both dark and light and contain cool <a href=https://spaceplace.nasa.gov/solar-activity/en/>sunspots</a>.
As our <a href=https://www.nasa.gov/image-feature/suns-magnetic-field-portrayed>Sun's magnetic field</a> winds toward solar maximum over the next few years, whether the <a href=https://spaceweatherarchive.com/2023/02/04/sunspot-counts-hit-their-highest-level-in-9-years/>Sun's high activity</a> will continue to increase is unknown.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>太陽極小期</td><td>Thài-iông Ke̍k-sió-kî</td><td>Thài-iông Ki̍k-sió-kî</td><td>太陽極小期</td><td>solar minimum</td></tr><tr><td>太陽極大期</td><td>Thài-iông Ke̍k-tōa-kî</td><td>Thài-iông Ki̍k-tuā-kî</td><td>太陽極大期</td><td>solar maximum</td></tr><tr><td>太陽烏子</td><td>thài-iông-o͘-chú</td><td>v</td><td>太陽黑子</td><td>sunspot</td></tr><tr><td>孤色光</td><td>ko͘-sek-kng</td><td>koo-sik-kng</td><td>單色光</td><td>a single color of light</td></tr><tr><td>H-α</td><td>H Alpha</td><td>H Alpha</td><td>氫-α</td><td>Hydrogen Alpha</td></tr><tr><td>倒反色</td><td>tò-péng-sek</td><td>tò-píng-sik</td><td>倒反色</td><td>color-inverted</td></tr><tr><td>假色</td><td>ká-sek</td><td>ká-sik</td><td>假色</td><td>false colored</td></tr><tr><td>光針體</td><td>kng-chiam-thé</td><td>kng-tsiam-thé</td><td>針狀體</td><td>Spicules</td></tr><tr><td>邊界變暗效應</td><td>pian-kài-piàn-àm hāu-èng</td><td>pian-kài-piàn-àm hāu-ìng</td><td>臨邊昏暗</td><td>limb darkening</td></tr><tr><td>日珥</td><td>ji̍t-ní</td><td>ji̍t-ní</td><td>日珥</td><td>prominences</td></tr><tr><td>氣體絲</td><td>khì-thé-si</td><td>khì-thé-si</td><td>絲狀體</td><td>filaments</td></tr><tr><td>太陽盤</td><td>thài-iông-pôaⁿ</td><td>thài-iông-puânn</td><td>太陽盤</td><td>solar disk</td></tr><tr><td>太陽活跳區</td><td>Thài-iông Oa̍h-thiàu-khu</td><td>Thài-iông Ua̍h-thiàu-khu</td><td>太陽活躍區</td><td>solar active regions</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>時間表</td><td>sî-kan-pió</td><td>sî-kan-pió</td><td>行程</td><td>schedule</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230221/>昨昏 ê 圖：美國 Yosemite 水沖 kah 天頂 ê ZTF 彗星</a>
</span><span class=post_next><a href=https://apod.tw/daily/20230223/>明仔載 ê 圖：Tī 白羊座 ê 特殊星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>