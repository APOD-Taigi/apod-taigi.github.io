<!doctype html><html lang=en><head><title>G3 atlas 彗星：彗尾 kah 螺仔殼形 ê 圓厝頂 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="G3 ATLAS 彗星：彗尾 kah 螺仔殼形 ê 圓厝頂"><meta property="og:description" content="彗星 C/2024 G3 (ATLAS 彗星) 出現 tī 地球天頂矣。"><meta property="og:url" content="https://apod.tw/daily/20250124/"><meta property="og:image" content="https://apod.nasa.gov/apod/image/2501/C2024G3_ATLAS_ESO_Beletsky.jpg"><link rel=canonical href=https://apod.tw/daily/20250124/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. January 2025</p><h1 class=post_title>G3 ATLAS 彗星：彗尾 kah 螺仔殼形 ê 圓厝頂</h1><div class=post_body><div class=post_inner><img src=https://apod.nasa.gov/apod/image/2501/C2024G3_ATLAS_ESO_Beletsky.jpg alt=/home/runner/work/apod-taigi.github.io/apod-taigi.github.io/content/daily/2025/01/20250124.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/>Comet G3 ATLAS: a Tail and a Telescope</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/yuribeletsky/>Yuri Beletsky</a> (<a href=http://carnegiescience.edu/>Carnegie</a> <a href=http://www.lco.cl/>Las Campanas Observatory</a>, <a href=https://twanight.org/about/>TWAN</a>)</li><li>天文相簿：<a href="https://www.facebook.com/media/set/?set=a.600449002683681&amp;type=3">Comet ATLAS (G3)</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-g3-atlas-彗星彗尾-kah-螺仔殼形-ê-圓厝頂>[漢羅] G3 ATLAS 彗星：彗尾 kah 螺仔殼形 ê 圓厝頂</h2><p><a href=https://en.wikipedia.org/wiki/C/2024_G3_(ATLAS)>彗星 C/2024 G3 (ATLAS 彗星)</a> 出現 tī 地球天頂矣。
伊是 ùi <a href=https://science.nasa.gov/solar-system/oort-cloud/>遙遠 ê Oort 雲</a> 來--ê 人客，會 tī 1 月 13 行到近日點。
1 月 19 ê 時陣，智利 Atacama 沙漠 ê ESO Paranal 天文台 <a href=https://www.instagram.com/yuribeletsky/p/DFF3LKtpIz4/>翕著</a> 這粒光爍爍 ê 彗星。
ATLAS 彗星 <a href=https://apod.nasa.gov/apod/ap241006.html>美麗</a> ê 塗粉尾溜，tī 南半球 ê 暗頭仔天頂 是 遮爾清楚，直接用目睭就看會著。
前景是天文台一台 <a href=https://apod.nasa.gov/apod/ap240504.html>有名</a> ê 螺仔殼形 ê 輔助望遠鏡。
ATLAS 彗星 tī 南半球 猶是逐家關注 ê 天體，毋過伊這馬是 <a href=https://earthsky.org/tonight/brightest-comet-of-2025-atlas-g3-southern-hemisphere/>愈來愈倚近太陽</a>，伊 光 iàⁿ-iàⁿ 彗鬚 <a href=https://skyandtelescope.org/uncategorized/comet-atlas-caught-in-the-act-of-disintegration/>已經變甲小可仔霧霧</a>，伊 ê 冰彗核 嘛已經崩去。</p><h2 id=poj-g3-atlas-hūi-chheⁿ-hūi-bóe-kah-lê-á-khak-hêng-ê-îⁿ-chhù-téng>[POJ] G3 ATLAS Hūi-chheⁿ: Hūi-bóe kah Lê-á-khak hêng ê Îⁿ-chhù-téng</h2><p>Hūi-chheⁿ C/2024 G3 (ATLAS Hūi-chheⁿ) chhut-hiān tī Tē-kiû thiⁿ-téng--ah.
I sī ùi iâu-oán ê Oort hûn lâi--ê lâng-kheh, ē tī 1 goe̍h 13 kiâⁿ kàu kīn-ji̍t-tiám.
1 goe̍h 19 ê sî-chūn, Tì-lī Atacama soa-bo̍k ê ESO Paranal Thian-bûn-tâi hip-tio̍h chit lia̍p kng-sih-sih ê hūi-chheⁿ.
ATLAS Hūi-chheⁿ bí-lē ê thô͘-hún bóe-liu, tī lâm-pòaⁿ-kiû ê àm-thâu-á thiⁿ-téng sī chiah-nī chheng-chhó, ti̍t-chiap iōng ba̍k-chiu tō khòaⁿ-ē-tio̍h.
Chiân-kéng sī thian-bûn-tâi chi̍t tâi ū-miâ ê lê-á-khak hêng ê hú-chō͘ bōng-oán-kiàⁿ.
ATLAS Hūi-chheⁿ tī lâm-pòaⁿ-kiû iáu-sī ta̍k-ke koan-chù ê thian-thé, m̄-koh i chit-má sī lú-lâi-lú óa-kīn Thài-iông, i kng-iàⁿ-iàⁿ hūi-chhiu í-keng piàn-kah sió-khóa-á bū-bū, i ê peng hūi-he̍k mā í-keng pang--khì.</p><h2 id=kip-g3-atlas-huī-tshenn-huī-bué-kah-lê-á-khak-hîng-ê-înn-tshù-tíng>[KIP] G3 ATLAS Huī-tshenn: Huī-bué kah Lê-á-khak hîng ê Înn-tshù-tíng</h2><p>Huī-tshenn C/2024 G3 (ATLAS Huī-tshenn) tshut-hiān tī Tē-kiû thinn-tíng--ah.
I sī uì iâu-uán ê Oort hûn lâi--ê lâng-kheh, ē tī 1 gue̍h 13 kiânn kàu kīn-ji̍t-tiám.
1 gue̍h 19 ê sî-tsūn, Tì-lī Atacama sua-bo̍k ê ESO Paranal Thian-bûn-tâi hip-tio̍h tsit lia̍p kng-sih-sih ê huī-tshenn.
ATLAS Huī-tshenn bí-lē ê thôo-hún bué-liu, tī lâm-puànn-kiû ê àm-thâu-á thinn-tíng sī tsiah-nī tshing-tshó, ti̍t-tsiap iōng ba̍k-tsiu tō khuànn-ē-tio̍h.
Tsiân-kíng sī thian-bûn-tâi tsi̍t tâi ū-miâ ê lê-á-khak hîng ê hú-tsōo bōng-uán-kiànn.
ATLAS Huī-tshenn tī lâm-puànn-kiû iáu-sī ta̍k-ke kuan-tsù ê thian-thé, m̄-koh i tsit-má sī lú-lâi-lú uá-kīn Thài-iông, i kng-iànn-iànn huī-tshiu í-king piàn-kah sió-khuá-á bū-bū, i ê ping huī-hi̍k mā í-king pang--khì.</p><h2 id=english-comet-g3-atlas-a-tail-and-a-telescope>[English] Comet G3 ATLAS: a Tail and a Telescope</h2><p><a href=https://en.wikipedia.org/wiki/C/2024_G3_(ATLAS)>Comet C/2024 G3 ATLAS</a> has made a dramatic appearance in planet Earth's skies.
A visitor from the <a href=https://science.nasa.gov/solar-system/oort-cloud/>distant Oort Cloud</a>, the comet reached its perihelion on January 13.
On January 19, the bright comet <a href=https://www.instagram.com/yuribeletsky/p/DFF3LKtpIz4/>was captured here</a> from ESO Paranal Observatory in the Atacama desert in Chile.
Sporting <a href=https://apod.nasa.gov/apod/ap241006.html>spectacular</a> sweeping dust tails, this comet ATLAS is setting in the southern hemisphere twilight and was clearly visible to the unaided eye.
In the foreground is the closed shell of one of the observatory's <a href=https://apod.nasa.gov/apod/ap240504.html>famous</a> auxiliary telescopes.
Still wowing southern hemisphere observers, the comet's bright coma <a href=https://skyandtelescope.org/uncategorized/comet-atlas-caught-in-the-act-of-disintegration/>has become diffuse</a>, its icy nucleus apparently disintegrating following its <a href=https://earthsky.org/tonight/brightest-comet-of-2025-atlas-g3-southern-hemisphere/>close approach to the Sun</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>螺仔殼</td><td>lê-á-khak</td><td>lê-á-khak</td><td>貝殼</td><td>shell</td></tr><tr><td>圓厝頂</td><td>îⁿ-chhù-téng</td><td>înn-tshù-tíng</td><td>圓頂</td><td>dome</td></tr><tr><td>彗星 C/2024 G3</td><td>Hūi-chheⁿ C jī-khòng-jī-sù G sam</td><td>Huī-tshenn C jī-khòng-jī-sù G sam</td><td>彗星 C/2024 G3</td><td>Comet C/2024 G3</td></tr><tr><td>G3 ATLAS 彗星</td><td>G sam ATLAS Hūi-chheⁿ</td><td>G sam ATLAS Huī-tshenn</td><td>G3 阿特拉斯彗星</td><td>G3 Comet ATLAS</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>塗粉尾溜</td><td>thô͘-hún bóe-liu</td><td>thôo-hún bué-liu</td><td>灰塵尾</td><td>dust tail</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>tail</td></tr><tr><td>Oort 雲</td><td>Oort hûn</td><td>Oort hûn</td><td>歐特雲</td><td>Oort cloud</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>彗核</td><td>hūi-he̍k</td><td>huī-hi̍k</td><td>彗核</td><td>comet nucleus</td></tr><tr><td>輔助望遠鏡 AT</td><td>Hú-chō͘ Bōng-oán-kiàⁿ AT</td><td>Hú-tsōo Bōng-uán-kiànn AT</td><td>輔助望遠鏡 AT</td><td>Auxiliary Telescopes</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>southern hemisphere</td></tr><tr><td>智利</td><td>Tì-lī</td><td>Tì-lī</td><td>智利</td><td>Chile</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250123/>昨昏 ê 圖：NGC 7814：有超新星 ê 細頂草帽仔星系</a>
</span><span class=post_next><a href=https://apod.tw/daily/20250125/>明仔載 ê 圖：英仙座分子雲 ê 星塗</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>