<!doctype html><html lang=en><head><title>北方寒天 ê 暗暝 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="北方寒天 ê 暗暝"><meta property="og:description" content="Tī 這个恬靜 ê 森林 kah 夜空，白雪 to̍h 親像一領毯仔仝款崁 tī 塗跤。"><meta property="og:url" content="https://apod.tw/daily/20210206/"><meta property="og:image" content="https://apod.nasa.gov/apod/image/2102/Siemiony_las_31_01_2021_1024.jpg"><link rel=canonical href=https://apod.tw/daily/20210206/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. February 2021</p><h1 class=post_title>北方寒天 ê 暗暝</h1><div class=post_body><div class=post_inner><img src=https://apod.nasa.gov/apod/image/2102/Siemiony_las_31_01_2021_1024.jpg alt=/home/runner/work/apod-taigi.github.io/apod-taigi.github.io/content/daily/2021/02/20210206.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210206.html>A Northern Winter Night</a></li><li>影像來源佮 <a href=https://apod.nasa.gov/apod/lib/about_apod.html#srapply>版權</a>：<a href=https://www.instagram.com/lukaszzak/>Lukasz Zak</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cklzdrrpkzpwm080472ngr6v5 height=180 width=500 frameborder=0 scrolling=no></iframe></div><h2 id=漢羅-北方寒天-ê-暗暝>[漢羅] 北方寒天 ê 暗暝</h2><p>Tī 這个恬靜 ê 森林 kah 夜空，<a href=https://apod.tw/daily/20210201/>白雪 to̍h 親像一領毯仔仝款崁 tī</a> 塗跤。這張拼接圖是一月底 ê 時陣，tī <a href=https://www.nasa.gov/wallops/2021/feature/watch-the-february-20-antares-launch-from-wallops>地球</a> 波蘭西北爿 Siemiony 附近一个安靜 ê 田庄仔路，kā 翕著 ê 景色鬥做這張 360 度 ê 全景投影圖。這个暗暝有夠寒 ê！Tī 樹林圍起來 ê 天頂，是 tī 北方寒天 ê <a href=https://apod.tw/2021/01/20210122.html>銀河</a> 內底，閃閃爍爍 ê 天星 kah 星雲。Tī 子午線天頂附近 ê 彼粒星是 <a href=http://stars.astro.illinois.edu/sow/capella.html>五車二</a>，差不多 tī 樹仔面頂 43 光年懸 ê 所在。戰車星座，御夫座 ê Alpha 星是 <a href=https://apod.nasa.gov/apod/ap191226.html>冬季六角形</a> 星群 ê 一部份。五車二是真有名 ê 雙星系統。Tī 五車二 ê 正爿面頂，綴銀河 ê 方向行去，你可能會看著 tī 北方寒天暗暝，彼个熟似 ê <a href=https://apod.nasa.gov/apod/ap200919.html>獵戶座</a>。</p><h2 id=poj-pak-hong-kôaⁿ-thiⁿ-ê-àm-mî>[POJ] Pak-hong kôaⁿ-thiⁿ ê àm-mî</h2><p>Tī chit-ê tiām-chēng ê som-lîm kah iā-khong, pe̍h-soat to̍h chhin-chhiūⁿ chi̍t-niá thán-á khàm tī thô͘-kha. Chit-tiuⁿ pheng-chiap-tô͘ sī it-goe̍h-té ê sî-chūn, tī tē-kiû Pho-lân sai-pak-pêng Siemiony hù-kūn chi̍t-ê an-chēng ê chhân-chng-á-lō͘, kā hip-tio̍h-ê kéng-sek tàu-chò chit-tiuⁿ saⁿ-pah-la̍k-cha̍p tō͘ ê choân-kéng tâu-iáⁿ-tô͘. Chit-ê àm-mî ū-kàu kôaⁿ--ê! Tī chhiū-nâ ûi--khí-lâi ê thiⁿ-téng, sī tī pak-hong kôaⁿ-thiⁿ ê Gîn-hô lāi-té, siám-siám-sih-sih ê thiⁿ-chhiⁿ kah seng-hûn. Tī chú-ngó͘-sòaⁿ-thian-téng hù-kūn ê hit-lia̍p chhiⁿ sī Ngó͘-ki-jī, chha-put-to tī chhiū-á bīn-téng sì-cha̍p-saⁿ kng-nî koân ê só͘-chāi. Chiàn-chhia seng-chō, Gū-hu-chō ê Alpha chhiⁿ sī Tang-kùi-la̍k-kak-hêng seng-kûn ê chi̍t-pō͘-hūn. Ngó͘-ki-jī sī chin ū-miâ ê siang-chhiⁿ hē-thóng. Tī Ngó͘-ki-jī ê chiàⁿ-pêng bīn-téng, tòe Gîn-hô ê hong-hiòng kiâⁿ--khì, lí khó-lêng ē khòaⁿ-tio̍h tī pak-hong kôaⁿ-thiⁿ àm-mî, hit-ê se̍k-sāi ê La̍h-hō-chò.</p><h2 id=kippak-hong-kuânn-thinn-ê-àm-mî>[KIP] Pak-hong kuânn-thinn ê àm-mî</h2><p>Tī tsit-ê tiām-tsīng ê som-lîm kah iā-khong, pe̍h-suat to̍h tshin-tshiūnn tsi̍t-niá thán-á khàm tī thôo-kha. Tsit-tiunn phing-tsiap-tôo sī it-gue̍h-té ê sî-tsūn, tī tē-kiû Pho-lân sai-pak-pîng Siemiony hù-kūn tsi̍t-ê an-tsīng ê tshân-tsng-á-lōo, kā hip-tio̍h-ê kíng-sik tàu-tsò tsit-tiunn sann-pah-la̍k-tsa̍p tōo ê tsuân-kíng tâu-iánn-tôo. Tsit-ê àm-mî ū-kàu kuânn--ê! Tī tshiū-nâ uî--khí-lâi ê thinn-tíng, sī tī pak-hong kuânn-thinn ê Gîn-hô lāi-té, siám-siám-sih-sih ê thinn-tshinn kah sing-hûn. Tī tsú-ngóo-suànn-thian-tíng hù-kūn ê hit-lia̍p tshinn sī Ngóo-ki-jī, tsha-put-to tī tshīu-á bīn-tíng sì-tsa̍p-sann kng-nî kuân ê sóo-tsāi. Tsiàn-tshia sing-tsō, Gū-hu-tsō ê Alpha tshinn sī Tang-kuì-la̍k-kak-hîng sing-kûn ê tsi̍t-pōo-hūn. Ngóo-ki-jī sī tsin ū-miâ ê siang-tshinn hē-thóng. Tī Ngóo-ki-jī ê tsiànn-pîng bīn-tíng, tuè Gîn-hô ê hong-hiòng kiânn--khì, lí khó-lîng ē khuànn-tio̍h tī pak-hong kuânn-thinn àm-mî, hit-ê si̍k-sāi ê La̍h-hō-tsò.</p><h2 id=englisha-northern-winter-night>[English] A Northern Winter Night </h2><p><a href=https://apod.nasa.gov/apod/ap210201.html>Snow blankets</a> the ground in this serene forest and sky view.Assembled in a 360 degree panoramic projection, the mosaicked frames werecaptured at January's end along a quiet country road nearSiemiony, northeastern Poland, <a href=https://www.nasa.gov/wallops/2021/feature/watch-the-february-20-antares-launch-from-wallops>planet Earth</a> .The night was cold and between trees reaching toward the skyshine the stars and nebulae of the northern winter <a href=https://apod.nasa.gov/apod/ap210122.html>Milky Way</a> .Near zenith is bright <a href=http://stars.astro.illinois.edu/sow/capella.html>star Capella</a> ,a mere 43 light-years above the tree tops.Alpha star of the constellation Auriga the Charioteer and part of the <a href=https://apod.nasa.gov/apod/ap191226.html>winter hexagon</a> asterism, Capella is a well-studied double star system.Follow the Milky Way above and right of Capella and you mightspot the familiar <a href=https://apod.nasa.gov/apod/ap200919.html>stars of Orion</a> in the northern winter night.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>拼接圖</td><td>pheng-chiap-tô͘</td><td>phing-tsiap-tôo</td><td>拼接圖</td><td>mosaicked frames</td></tr><tr><td>全景投影圖</td><td>choân-kéng-tâu-iáⁿ-tô͘</td><td>tsuân-kíng-tâu-iánn-tôo</td><td>全景投影圖</td><td>panoramic projection</td></tr><tr><td>子午線天頂</td><td>chú-ngó͘-sòaⁿ-thian-téng</td><td>tsú-ngóo-suànn-thian-tíng</td><td>天頂</td><td>zenith</td></tr><tr><td>五車二</td><td>Ngó͘-ki-jī</td><td>Ngóo-ki-jī</td><td>五車二</td><td>Capella</td></tr><tr><td>御夫座</td><td>Gū-hu-chō</td><td>Gū-hu-tsō</td><td>御夫座</td><td>Auriga</td></tr><tr><td>馭者座</td><td>Gū-chiá-chō</td><td>Gū-tsiá-tsō</td><td>御夫座</td><td>Auriga</td></tr><tr><td>戰車星座</td><td>Chiàn-chhia seng-chō</td><td>Tsiàn-tshia sing-tsō</td><td>戰車星座</td><td>Charioteer</td></tr><tr><td>冬季六角形星群</td><td>Tang-kùi-la̍k-kak-hêng seng-kûn</td><td>Tang-kuì-la̍k-kak-hîng sing-kûn</td><td>冬季六邊形星群</td><td>the winter hexagon asterism</td></tr><tr><td>雙星系統</td><td>siang-chhiⁿ hē-thóng</td><td>siang-tshinn hē-thóng</td><td>雙星系統</td><td>double star system</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210205/>昨昏 ê 圖：阿波羅 14 號欲轉來矣！</a>
</span><span class=post_next><a href=https://apod.tw/daily/20210207/>明仔載 ê 圖：球形星團 M53 內底 ê 藍色浪星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>