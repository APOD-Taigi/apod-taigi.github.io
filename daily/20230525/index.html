<!doctype html><html lang=en><head><title>貓眼星雲 ê 闊幅深空影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="貓眼星雲 ê 闊幅深空影像"><meta property="og:description" content="逐家熟似 ê 貓眼星雲 tī 這張 hŏng 印象足深 ê 闊幅景色內底，其實是星雲中央較光彼區。"><meta property="og:url" content="https://apod.tw/daily/20230525/"><meta property="og:image" content="https://apod.nasa.gov/apod/fap/image/2305/NGC6543_wide1024.jpg"><link rel=canonical href=https://apod.tw/daily/20230525/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. May 2023</p><h1 class=post_title>貓眼星雲 ê 闊幅深空影像</h1><div class=post_body><div class=post_inner><img src=https://apod.nasa.gov/apod/fap/image/2305/NGC6543_wide1024.jpg alt=/home/runner/work/apod-taigi.github.io/apod-taigi.github.io/content/daily/2023/05/20230525.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230525.html>Cat's Eye Wide and Deep</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/jeffbax/>Jean-François Bax</a>, <a href=https://www.astrobin.com/users/GuillaumeGz/>Guillaume Gruntz</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cljviyl4505zp01wvbrxm7w0q height=180 width=500 frameborder=0 scrolling=no></iframe></div><h2 id=漢羅-貓眼星雲-ê-闊幅深空影像>[漢羅] 貓眼星雲 ê 闊幅深空影像</h2><p><a href="https://en.wikipedia.org/wiki/Cat's_Eye_Nebula">貓眼星雲 (NGC 6543)</a> 是天頂上有名 ê 行星形星雲之一。
<a href=https://www.spacetelescope.org/news/heic0414/>逐家熟似 ê 貓眼星雲</a> tī 這張 hŏng 印象足深 ê 闊幅景色內底，其實是星雲 <a href=https://arxiv.org/abs/2209.01313>中央</a> 較光彼區。
這幅闊幅 ê 深空影像是 kā <a href=https://www.astrobin.com/mfogwz/D/>兩台望遠鏡 ê 影像資料合併 ê 結果</a>，咱嘛看會著星雲外部 足暗 ê 暈。
照估算 ê 距離 3000 光年來看，這个較暗 ê 外部暈差不多有 5 光年闊。
行星形星雲長期以來，一直去 hŏng 認為是 類太陽恆星 演化到 <a href=http://imagine.gsfc.nasa.gov/educators/lifecycles/stars.html>性命</a> 上尾 ê 階段。
最近，有一寡行星形星雲攏有發現 這款 <a href=https://apod.nasa.gov/apod/ap140601.html>暈</a>，可能是恆星演化早期階段 擲出來 ê 物質形成--ê。
<a href=https://vimeo.com/51508514>行星形星雲 這个階段</a>去 hŏng 認為講會擋 1 萬年左右，毋過天文學家估計外部暈 ê 雲絲 ê 年歲，差不多有 5 萬歲到 9 萬歲。
Tī 相片倒爿有一个捲螺仔星系 NGC 6552，kah 這个行星形星雲 ê 距離是差 5000 萬光年左右。</p><h2 id=poj-niau-gán-seng-hûn-ê-khoah-pak-chhim-khòng-iáⁿ-siōng>[POJ] Niau-gán-seng-hûn ê khoah-pak chhim-khòng iáⁿ-siōng</h2><p>Niau-gán-seng-hûn (NGC 6543) sī thiⁿ-téng siōng ū-miâ ê kiâⁿ-chheⁿ-hêng seng-hûn chi-it.
Ta̍k-ke se̍k-sāi ê Niau-gán-seng-hûn tī chit-tiuⁿ hŏng ìn-sióng chiok chhim ê khoah-pak kéng-sek lāi-té, kî-si̍t sī seng-hûn tiong-ng khah kng hit-khu.
Chit-pak khoah-pak ê chhim-khòng iáⁿ-siōng sī kā nn̄g-tâi bōng-oán-kiàⁿ ê iáⁿ-siōng chu-liāu ha̍p-pèng ê kiat-kó, lán mā khòaⁿ-ē-tio̍h seng-hûn gōa-pō͘ chiok àm ê n̄g.
Chiàu kó͘-sǹg ê kū-lī 3000 kng-nî lâi khòaⁿ, chit-ê khah àm ê gōa-pō͘ n̄g chha-put-to ū 5 kng-nî khoah.
Kiâⁿ-chheⁿ-hêng seng-hûn tn̂g-kî í-lâi, it-ti̍t khì hŏng jīn-ûi sī lūi-thài-iông hêng-chheⁿ ián-hòa kàu sèⁿ-miā siōng bóe ê kai-tōaⁿ.
Chòe-kīn, ū chi̍t-kóa kiâⁿ-chheⁿ-hêng seng-hûn lóng ū hoat-hiān chit-khoán n̄g, khó-lêng sī hêng-chheⁿ ián-hòa chá-kî kai-tōaⁿ tàn--chhut-lâi ê bu̍t-chit hêng-sêng--ê.
Kiâⁿ-chheⁿ-hêng seng-hûn chit-ê kai-tōaⁿ khì hŏng jīn-ûi kóng ē tòng 1 bān nî chó-iū, m̄-koh thian-bûn-ha̍k-ka kó͘-kè gōa-pō͘ n̄g ê hûn-sī ê nî-hòe, chha-put-to ū 5 bān hòe kàu 9 bān hòe.
Tī siòng-phìⁿ tò-pêng ū chi̍t-ê kńg-lê-á seng-hē NGC 6552, kah chit-ê kiâⁿ-chheⁿ-hêng seng-hûn ê kū-lī sī chha 5000 bān kng-nî chó-iū.</p><h2 id=kip-niau-gán-sing-hûn-ê-khuah-pak-tshim-khòng-iánn-siōng>[KIP] Niau-gán-sing-hûn ê khuah-pak tshim-khòng iánn-siōng</h2><p>Niau-gán-sing-hûn (NGC 6543) sī thinn-tíng siōng ū-miâ ê kiânn-tshenn-hîng sing-hûn tsi-it.
Ta̍k-ke si̍k-sāi ê Niau-gán-sing-hûn tī tsit-tiunn hŏng ìn-sióng tsiok tshim ê khuah-pak kíng-sik lāi-té, kî-si̍t sī sing-hûn tiong-ng khah kng hit-khu.
Tsit-pak khuah-pak ê tshim-khòng iánn-siōng sī kā nn̄g-tâi bōng-uán-kiànn ê iánn-siōng tsu-liāu ha̍p-pìng ê kiat-kó, lán mā khuànn-ē-tio̍h sing-hûn guā-pōo tsiok àm ê n̄g.
Tsiàu kóo-sǹg ê kū-lī 3000 kng-nî lâi khuànn, tsit-ê khah àm ê guā-pōo n̄g tsha-put-to ū 5 kng-nî khuah.
Kiânn-tshenn-hîng sing-hûn tn̂g-kî í-lâi, it-ti̍t khì hŏng jīn-uî sī luī-thài-iông hîng-tshenn ián-huà kàu sènn-miā siōng bué ê kai-tuānn.
Tsuè-kīn, ū tsi̍t-kuá kiânn-tshenn-hîng sing-hûn lóng ū huat-hiān tsit-khuán n̄g, khó-lîng sī hîng-tshenn ián-huà tsá-kî kai-tuānn tàn--tshut-lâi ê bu̍t-tsit hîng-sîng--ê.
Kiânn-tshenn-hîng sing-hûn tsit-ê kai-tuānn khì hŏng jīn-uî kóng ē tòng 1 bān nî tsó-iū, m̄-koh thian-bûn-ha̍k-ka kóo-kè guā-pōo n̄g ê hûn-sī ê nî-huè, tsha-put-to ū 5 bān huè kàu 9 bān huè.
Tī siòng-phìnn tò-pîng ū tsi̍t-ê kńg-lê-á sing-hē NGC 6552, kah tsit-ê kiânn-tshenn-hîng sing-hûn ê kū-lī sī tsha 5000 bān kng-nî tsó-iū.</p><h2 id=english-cats-eye-wide-and-deep>[English] Cat's Eye Wide and Deep</h2><p><a href="https://en.wikipedia.org/wiki/Cat's_Eye_Nebula">The Cat's Eye Nebula (NGC 6543)</a> is one of the best known planetary nebulae in the sky.
Its <a href=https://www.spacetelescope.org/news/heic0414/>more familiar outlines</a> are seen in the brighter <a href=https://arxiv.org/abs/2209.01313>central region</a> of the nebula in this impressive wide-angle view.
But this wide and deep image combining <a href=https://www.astrobin.com/mfogwz/D/>data from two telescopes also reveals</a> its extremely faint outer halo.
At an estimated distance of 3,000 light-years, the faint outer halo is over 5 light-years across.
Planetary nebulae have long been appreciated as a final phase <a href=http://imagine.gsfc.nasa.gov/educators/lifecycles/stars.html>in the life</a> of a sun-like star.
More recently, some planetary nebulae are found to <a href=https://apod.nasa.gov/apod/ap140601.html>have halos</a> like this one, likely formed of material shrugged off during earlier episodes in the star's evolution.
While the <a href=https://vimeo.com/51508514>planetary nebula phase</a> is thought to last for around 10,000 years, astronomers estimate the age of the outer filamentary portions of this halo to be 50,000 to 90,000 years.
Visible on the right, some 50 million light-years beyond the watchful planetary nebula, lies spiral galaxy NGC 6552.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>貓眼星雲</td><td>Niau-gán-seng-hûn</td><td>Niau-gán-sing-hûn</td><td>貓眼星雲</td><td>Cat's Eye Nebula</td></tr><tr><td>NGC 6543</td><td>NGC lio̍k-ngó͘-sù-sam</td><td>NGC lio̍k-ngóo-sù-sam</td><td>NGC 6543</td><td>NGC 6543</td></tr><tr><td>行星形星雲</td><td>kiâⁿ-chheⁿ-hêng seng-hûn</td><td>kiânn-tshenn-hîng sing-hûn</td><td>行星狀星雲</td><td>planetary nebulae</td></tr><tr><td>暈</td><td>n̄g</td><td>n̄g</td><td>暈</td><td>halo</td></tr><tr><td>類太陽恆星</td><td>lūi-thài-iông hêng-chheⁿ</td><td>luī-thài-iông hîng-tshenn</td><td>類太陽恆星</td><td>sun-like star</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>NGC 6552</td><td>NGC lio̍k-ngó͘-ngó͘-jī</td><td>NGC lio̍k-ngóo-ngóo-jī</td><td>NGC 6552</td><td>NGC 6552</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filament</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230524/>昨昏 ê 圖：Kah 月掩木星 排做一逝 ê 天文台</a>
</span><span class=post_next><a href=https://apod.tw/daily/20230526/>明仔載 ê 圖：室女座星系團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>