<!doctype html><html lang=en><head><title>Tī yacoraite ê 深空景色 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī Yacoraite ê 深空景色"><meta property="og:description" content="Tī 這个會回甘 ê 夜景，厚塗粉 ê 銀河中心 tī 天頂 peh 起來， to̍h 迒 tī 阿根廷西北爿古老 ê Andean 山脈考古遺址 Yacoraite ê 頭殼頂。"><meta property="og:url" content="https://apod.tw/daily/20210508/"><meta property="og:image" content="https://apod.nasa.gov/apod/fap/image/2105/DeepscapeYacoraite2048.jpg"><link rel=canonical href=https://apod.tw/daily/20210508/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. May 2021</p><h1 class=post_title>Tī Yacoraite ê 深空景色</h1><div class=post_body><div class=post_inner><img src=https://apod.nasa.gov/apod/fap/image/2105/DeepscapeYacoraite2048.jpg alt=/home/runner/work/apod-taigi.github.io/apod-taigi.github.io/content/daily/2021/05/20210508.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210508.html>Deepscape at Yacoraite</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/terrazaalcosmos>Franco Meconi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckpwshflqbzwr0846g9779urt height=180 width=500 frameborder=0 scrolling=no></iframe></div><h2 id=漢羅-tī-yacoraite-ê-深空景色>[漢羅] Tī Yacoraite ê 深空景色</h2><p>Tī 這个會回甘 ê 夜景，厚塗粉 ê 銀河中心 tī 天頂 peh 起來， to̍h 迒 tī 阿根廷西北爿 <a href=https://en.wikipedia.org/wiki/Andean_civilizations>老古早 ê Andean 山脈</a> 考古遺址 Yacoraite ê 頭殼頂。
地景內底這寡 <a href=https://solarsystem.nasa.gov/whats-up-skywatching-tips-from-nasa/>向天</a> ê 地球住民，是 <a href=https://en.wikipedia.org/wiki/Los_Cardones_National_Park#/media/File:Los_Cardones_National_Park_04.jpg>生 tī 洘旱區域</a> ê 大型阿根廷巨人柱仙人掌。
面頂彼个無正常 ê 黃色反射星雲，是紅巨星心宿二邊仔 ê <a href=https://apod.nasa.gov/apod/ap200516.html>塗粉，散射恆星光</a> 造成 ê。
心宿二是蠍仔座 ê α 星，離咱有超過 500 光年遠。
伊邊仔彼个足光 ê 藍色 <a href=https://en.wikipedia.org/wiki/Rho_Ophiuchi>蛇夫座 ρ 星</a>，to̍h 藏 tī 一般厚塗粉 ê 藍色反射星雲內底。
這个深空夜景 ê 背景，是追蹤 tī 天頂 peh 起來 ê 恆星，tùi in 連紲感光 ê。
伊 ê 前景是用固定 tī 三跤馬面頂 ê kha-mé-lah kah 鏡頭 tùi 地景感光 ê。
Kā in 敆做伙會當產生這張予人讚嘆 ê 影像，嘛展示一个你用目睭無法度 <a href=https://apod.nasa.gov/apod/ap130411.html>直接看著</a> ê 光度 kah 色光範圍。</p><h2 id=poj-tī-yacoraite-ê-chhim-khong-kéng-sek>[POJ] Tī Yacoraite ê chhim-khong kéng-sek</h2><p>Tī chit-ê ē hôe-kam ê iā-kéng, kāu-thô͘-hún ê Gîn-hô tiong-sim tī thiⁿ-téng peh--khí-lâi, to̍h hāⁿ tī A-kun-têng sai-pak-pêng lāu-kó͘-chá ê Andean soaⁿ-me̍h khó-kó͘ ûi-chí Yacoraite ê thâu-khak-téng.
Tē-kéng lāi-té chit-kóa hiòng-thiⁿ ê Tē-kiû chū-bîn, sī seⁿ tī khó-hōaⁿ khu-he̍k ê tōa-hêng A-kun-têng kū-jîn-thiāu sian-jîn-chiáng.
Bīn-téng hit-ê bô-chèng-siông ê n̂g-sek hoán-siā-seng-hûn, sī Âng-kū-chhiⁿ Sim-siù-jī piⁿ-á ê thô͘-hún, sàn-siā hêng-chhiⁿ-kng chō-sêng ê.
Sim-siù-jī sī Giat-á-chō ê Alpha chhiⁿ, lî lán ū chhiau-kòe gō͘-pah kng-nî hn̄g.
I piⁿ-á hit-ê chiok-kng ê nâ-sek Siâ-hu-chō Rho chhiⁿ, to̍h chhàng tī it-poaⁿ kāu-thô͘-hún ê nâ-sek hoán-siā-seng-hûn lāi-té.
Chit-ê chhim-khong iā-kéng ê pōe-kéng, sī tui-chong tī thiⁿ-téng peh--khí-lâi ê hêng-chhiⁿ, tùi in liân-sòa kám-kng ê.
I ê chiân-kéng sī iōng kò͘-tēng tī saⁿ-kha-bé ê kha-mé-lah kah kiàⁿ-thâu tùi tē-kéng kám-kng ê.
Kā in kap chò-hóe ē-tàng sán-seng chit-tiuⁿ hō͘-lâng chàn-thàn ê iáⁿ-siōng, mā tiān-sī chi̍t-ê lí iōng ba̍k-chiu bô-hoat-tō͘ ti̍t-chiap khòaⁿ--tio̍h-ê kng-tō͘ kah se̍k-kng hoān-ûi.</p><h2 id=kip-tī-yacoraite-ê-tshim-khong-kíng-sik>[KIP] Tī Yacoraite ê tshim-khong kíng-sik</h2><p>Tī tsit-ê ē huê-kam ê iā-kíng, kāu-thôo-hún ê Gîn-hô tiong-sim tī thinn-tíng peh--khí-lâi, to̍h hānn tī A-kun-tîng sai-pak-pîng lāu-kóo-tsá ê Andean suann-me̍h khó-kóo uî-tsí Yacoraite ê thâu-khak-tíng.
Tē-kíng lāi-té tsit-kuá hiòng-thinn ê Tē-kiû tsū-bîn, sī senn tī khó-huānn khu-hi̍k ê tuā-hîng A-kun-tîng kū-jîn-thiāu sian-jîn-tsiáng.
Bīn-tíng hit-ê bô-tsìng-siông ê n̂g-sik huán-siā-sing-hûn, sī Âng-kū-tshinn Sim-siù-jī pinn-á ê thôo-hún, sàn-siā hîng-tshinn-kng tsō-sîng ê.
Sim-siù-jī sī Giat-á-tsō ê Alpha tshinn, lî lán ū tshiau-kuè gōo-pah kng-nî hn̄g.
I pinn-á hit-ê tsiok-kng ê nâ-sik Siâ-hu-tsō Rho tshinn, to̍h tshàng tī it-puann kāu-thôo-hún ê nâ-sik huán-siā-sing-hûn lāi-té.
Tsit-ê tshim-khong iā-kíng ê puē-kíng, sī tui-tsong tī thinn-tíng peh--khí-lâi ê hîng-tshinn, tuì in liân-suà kám-kng ê.
I ê tsiân-kíng sī iōng kòo-tīng tī sann-kha-bé ê kha-mé-lah kah kiànn-thâu tuì tē-kíng kám-kng ê.
Kā in kap tsò-hué ē-tàng sán-sing tsit-tiunn hōo-lâng tsàn-thàn ê iánn-siōng, mā tiān-sī tsi̍t-ê lí iōng ba̍k-tsiu bô-huat-tōo ti̍t-tsiap khuànn--tio̍h-ê kng-tōo kah si̍k-kng huān-uî.</p><h2 id=english-deepscape-at-yacoraite>[English] Deepscape at Yacoraite</h2><p>In this evocative night scene a dusty central Milky Way rises over the <a href=https://en.wikipedia.org/wiki/Andean_civilizations>ancient Andean</a> archaeological site of Yacoraite in northwestern Argentina. The denizens of planet Earth <a href=https://solarsystem.nasa.gov/whats-up-skywatching-tips-from-nasa/>reaching skyward</a> are the large Argentine saguaro cactus currently <a href=https://en.wikipedia.org/wiki/Los_Cardones_National_Park#/media/File:Los_Cardones_National_Park_04.jpg>native to the arid region.</a> The unusual yellow-hued reflection nebula above is created by <a href=https://apod.nasa.gov/apod/ap200516.html>dust scattering starlight</a> around red giant star Antares. Alpha star of the constellation Scorpius, Antares is over 500 light-years distant. Next to it bright blue <a href=https://en.wikipedia.org/wiki/Rho_Ophiuchi>Rho Ophiuchi is</a> embedded in more typical dusty bluish reflection nebulae though. The deep night skyscape was created from a series of background exposures of the rising stars made while tracking the sky, and a foreground exposure of the landscape made with the camera and lens fixed on the tripod. In combination they produce the single stunning image and reveal a range of brightness and color that your eye can't quite <a href=https://apod.nasa.gov/apod/ap130411.html>perceive on its own.</a></p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>紅巨星</td><td>Âng-kū-chhiⁿ</td><td>Âng-kū-tshinn</td><td>紅巨星</td><td>red giant star</td></tr><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr><tr><td>蠍仔座</td><td>Giat-á-chō</td><td>Giat-á-tsō</td><td>天蠍座</td><td>the constellation Scorpius</td></tr><tr><td>蛇夫座 ρ 星</td><td>Siâ-hu-chō Rho chhiⁿ</td><td>Siâ-hu-tsō Rho tshinn</td><td>蛇夫座 ρ</td><td>Rho Ophiuchi</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebulae</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210507/>昨昏 ê 圖：水星紅石 3 號發射矣！</a>
</span><span class=post_next><a href=https://apod.tw/daily/20210509/>明仔載 ê 圖：馬頭星雲 kah 獵戶座星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>