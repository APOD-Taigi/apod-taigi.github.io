<!doctype html><html lang=en><head><title>腦髓星雲 ê 超新星殘骸 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="腦髓星雲 ê 超新星殘骸"><meta property="og:description" content="是啥物咧驅動這个特殊 ê 星雲？伊是仙后座內底一粒懸質量恆星 tī 一萬年前爆炸了後留落來 ê 物質。"><meta property="og:url" content="https://apod.tw/daily/20230424/"><meta property="og:image" content="https://apod.nasa.gov/apod/fap/image/2304/CTB1_Sibbald_960.jpg"><link rel=canonical href=https://apod.tw/daily/20230424/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. April 2023</p><h1 class=post_title>腦髓星雲 ê 超新星殘骸</h1><div class=post_body><div class=post_inner><img src=https://apod.nasa.gov/apod/fap/image/2304/CTB1_Sibbald_960.jpg alt=/home/runner/work/apod-taigi.github.io/apod-taigi.github.io/content/daily/2023/04/20230424.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230424.html>The Medulla Nebula Supernova Remnant</a></li><li>影像來源 kah 版權：<a href=https://spacepaparazzi.com/aboutkms/>Kimberly Sibbald</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cli95070500c501vl1b49fbmn height=180 width=500 frameborder=0 scrolling=no></iframe></div><h2 id=漢羅-腦髓星雲-ê-超新星殘骸>[漢羅] 腦髓星雲 ê 超新星殘骸</h2><p>是啥物咧驅動這个特殊 ê 星雲？
CTB-1 是一个咧脹大 ê 氣體殼，伊是 <a href=https://en.wikipedia.org/wiki/Cassiopeia_(constellation)>仙后座</a> 內底一粒懸質量恆星 tī 一萬年前爆炸了後留落來 ê 物質。
這粒恆星應該是 kā 恆星核附近 透過 <a href=https://en.wikipedia.org/wiki/Nuclear_fusion>核融合</a> 產生 <a href=http://large.stanford.edu/courses/2011/ph241/olson1/>穩定壓力</a> ê 元素燒了了，才會爆炸。
按呢產生 ê <a href=https://imagine.gsfc.nasa.gov/science/objects/supernova_remnants.html>超新星殘骸</a>，因為看起來 <a href=https://en.wikipedia.org/wiki/Medulla_oblongata>足成是一粒腦</a>，所以 to̍h kā 叫做腦髓星雲。
因為伊 kah 邊仔 ê <a href=https://apod.nasa.gov/apod/ap130924.html>星際氣體</a> 相碰，產生熱量，所以猶繼續佇 <a href=https://science.nasa.gov/ems/09_visiblelight>可見光</a> 咧發光。
是講，是按怎這个 <a href=https://ui.adsabs.harvard.edu/abs/2018PASJ...70..110K/abstract>星雲</a> 嘛會佇 <a href=https://science.nasa.gov/ems/11_xrays>X 光</a> 發光呢？這个問題 <a href=https://www.barkbusters.co.uk/images/articles/7a4120f095480e9f2a2ad2a165d90313.jpg>到今猶是一个謎</a>。
有一个假設是講，有一粒活跳跳 ê <a href=https://en.wikipedia.org/wiki/Pulsar>脈動星</a> 佇仝一个時間製造出來，伊用高速 ê 恆星風 kā 星雲推捒出去。
<a href=https://ui.adsabs.harvard.edu/abs/2019sros.confE.158K/abstract>最近</a> 有一粒脈動星，就根據這个假設，佇 <a href=https://science.nasa.gov/ems/05_radiowaves>電波波段</a> 去予人揣著。
伊敢若是 tī <a href=https://youtu.be/aysiMbgml5g>超新星爆炸</a> ê 時陣，去 hŏng 用一秒鐘 1000 公里緊 ê 速度 <a href=https://apod.nasa.gov/apod/ap221002.html>擲出來</a> ê 信號。
雖然講，<a href="https://www.gxccd.com/art?id=543&amp;cat=1&amp;lang=409">腦髓星雲</a> 看起來 kā 咱 ê <a href=https://apod.nasa.gov/apod/ap220612.html>月娘</a> 欲平大，毋閣伊實在是傷暗矣！
<a href=https://www.astrobin.com/t54gkx/B/>這張影像</a> 是 tī <a href=https://en.wikipedia.org/wiki/Canada>加拿大</a> <a href=https://en.wikipedia.org/wiki/Alberta>Alberta 省</a> ê <a href=https://en.wikipedia.org/wiki/Seven_Persons>七人庄</a> 開幾若點鐘久 ê 感光時間才提著欸。</p><h2 id=poj-náu-chhóe-seng-hûn-ê-chhiau-sin-seng-chân-hâi>[POJ] Náu-chhóe seng-hûn ê chhiau-sin-seng chân-hâi</h2><p>Sī siáⁿ-mih leh khu-tōng chit-ê te̍k-sû ê seng-hûn?
CTB one sī chi̍t-ê leh tiùⁿ-tōa ê khì-thé-khak, i sī Sian-hiō-chō lāi-té chi̍t-lia̍p koân-chit-liōng hêng-chhiⁿ tī chi̍t-bān nî-chêng po̍k-chà liáu-āu lâu--lo̍h-lâi ê bu̍t-chit.
Chit-lia̍p hêng-chhiⁿ èng-kā sī kā hêng-chhiⁿ hù-kīn só͘-ū tī hêng-chhiⁿ hù-kīn thàu-kòe he̍k-iông-ha̍p sán-seng ún-tēng ap-le̍k ê goân-sò͘ sio-liáu-liáu, chiah ē po̍k-chà.
Án-ni sán-seng ê chhiau-sin-seng chân-hâi, in-ūi khòaⁿ--khí-lâi chiok sêng sī chi̍t-lia̍p náu, só͘-í to̍h kā kiò-chò Náu-chhóe seng-hûn.
In-ūi i kah piⁿ-á ê seng-chè-khì-thé sio-pōng, sán-seng jia̍t-liōng, só͘-í iáu kè-sio̍k tī khó-kiàn-kng leh hoat-kng.
Sī-kóng, sī án-chóaⁿ chit-ê seng-hûn mā ē tī X-kng hoat-kng neh?
Chit-ê būn-tê kàu-taⁿ iáu-sī chi̍t-ê bē.
Ū chi̍t-ê ká-siat sī-kóng, ū chi̍t-lia̍p oa̍h-thiàu-thiàu ê me̍h-tōng-chhiⁿ tī kâng-chi̍t-ê sî-kan chè-chō chhut-lâi, i iōng ko-sok ê hêng-chhiⁿ-hong kā seng-hûn thui-sak chhut-khì.
Chòe-kūn ū chi̍t-lia̍p me̍h-tōng-chhiⁿ, to̍h kun-kù chit-ê ká-siat, tī tiān-pho pho-toān khì hŏng chhōe-tio̍h.
I ká-ná sī tī chhiau-sin-seng po̍k-chà ê sî-chūn, khì hŏng iōng chi̍t-bió-cheng chi̍t-chheng kong-lí kín ê sok-tō͘ tàn--chhut-lâi ê sìn-hō.
Sui-jiân-kóng, Náu-chhóe-seng-hûn khòaⁿ--khí-lâi kā lán ê goe̍h-niû beh pêⁿ-tōa, m̄-koh i si̍t-chāi sī siūⁿ àm--ah!
Chit-tiuⁿ iáⁿ-siōng sī tī Ka-ná-tà Alberta séng ê Chhit-lâng-chng khai kúi-ā tiám-cheng kú ê kám-kng sî-kan chiah the̍h-tio̍h--e̍h.</p><h2 id=kip-náu-tshué-sing-hûn-ê-tshiau-sin-sing-tsân-hâi>[KIP] Náu-tshué sing-hûn ê tshiau-sin-sing tsân-hâi</h2><p>Sī siánn-mih leh khu-tōng tsit-ê ti̍k-sû ê sing-hûn?
CTB one sī tsi̍t-ê leh tiùnn-tuā ê khì-thé-khak, i sī Sian-hiō-tsō lāi-té tsi̍t-lia̍p kuân-tsit-liōng hîng-tshinn tī tsi̍t-bān nî-tsîng po̍k-tsà liáu-āu lâu--lo̍h-lâi ê bu̍t-tsit.
Tsit-lia̍p hîng-tshinn ìng-kā sī kā hîng-tshinn hù-kīn sóo-ū tī hîng-tshinn hù-kīn thàu-kuè hi̍k-iông-ha̍p sán-sing ún-tīng ap-li̍k ê guân-sòo sio-liáu-liáu, tsiah ē po̍k-tsà.
Án-ni sán-sing ê tshiau-sin-sing tsân-hâi, in-uī khuànn--khí-lâi tsiok sîng sī tsi̍t-lia̍p náu, sóo-í to̍h kā kiò-tsò Náu-tshué sing-hûn.
In-uī i kah pinn-á ê sing-tsè-khì-thé sio-pōng, sán-sing jia̍t-liōng, sóo-í iáu kè-sio̍k tī khó-kiàn-kng leh huat-kng.
Sī-kóng, sī án-tsuánn tsit-ê sing-hûn mā ē tī X-kng huat-kng neh?
Tsit-ê būn-tê kàu-tann iáu-sī tsi̍t-ê bē.
Ū tsi̍t-ê ká-siat sī-kóng, ū tsi̍t-lia̍p ua̍h-thiàu-thiàu ê me̍h-tōng-tshinn tī kâng-tsi̍t-ê sî-kan tsè-tsō tshut-lâi, i iōng ko-sok ê hîng-tshinn-hong kā sing-hûn thui-sak tshut-khì.
Tsuè-kūn ū tsi̍t-lia̍p me̍h-tōng-tshinn, to̍h kun-kù tsit-ê ká-siat, tī tiān-pho pho-tuān khì hŏng tshuē-tio̍h.
I ká-ná sī tī tshiau-sin-sing po̍k-tsà ê sî-tsūn, khì hŏng iōng tsi̍t-bió-tsing tsi̍t-tshing kong-lí kín ê sok-tōo tàn--tshut-lâi ê sìn-hō.
Sui-jiân-kóng, Náu-tshué-sing-hûn khuànn--khí-lâi kā lán ê gue̍h-niû beh pênn-tuā, m̄-koh i si̍t-tsāi sī siūnn àm--ah!
Tsit-tiunn iánn-siōng sī tī Ka-ná-tà Alberta síng ê Tshit-lâng-tsng khai kuí-ā tiám-tsing kú ê kám-kng sî-kan tsiah the̍h-tio̍h--e̍h.</p><h2 id=english-the-medulla-nebula-supernova-remnant>[English] The Medulla Nebula Supernova Remnant</h2><p>What powers this unusual nebula?
CTB-1 is the expanding gas shell that was left when a massive star toward the constellation of <a href=https://en.wikipedia.org/wiki/Cassiopeia_(constellation)>Cassiopeia</a> exploded about 10,000 years ago.
The star likely detonated when it ran out of elements, near its core, that could create <a href=http://large.stanford.edu/courses/2011/ph241/olson1/>stabilizing pressure</a> with <a href=https://en.wikipedia.org/wiki/Nuclear_fusion>nuclear fusion</a>.
The resulting <a href=https://imagine.gsfc.nasa.gov/science/objects/supernova_remnants.html>supernova remnant</a>, nicknamed the Medulla Nebula for its <a href=https://en.wikipedia.org/wiki/Medulla_oblongata>brain-like shape</a>, still glows in <a href=https://science.nasa.gov/ems/09_visiblelight>visible light</a> by the heat generated by its collision with confining <a href=https://apod.nasa.gov/apod/ap130924.html>interstellar gas</a>.
Why <a href=https://ui.adsabs.harvard.edu/abs/2018PASJ...70..110K/abstract>the nebula</a> also glows in <a href=https://science.nasa.gov/ems/11_xrays>X-ray light</a>, though, <a href=https://www.barkbusters.co.uk/images/articles/7a4120f095480e9f2a2ad2a165d90313.jpg>remains a mystery</a>.
One hypothesis holds that an energetic <a href=https://en.wikipedia.org/wiki/Pulsar>pulsar</a> was co-created that powers the nebula with a fast outwardly moving wind.
Following this lead, a pulsar has <a href=https://ui.adsabs.harvard.edu/abs/2019sros.confE.158K/abstract>recently been found</a> in <a href=https://science.nasa.gov/ems/05_radiowaves>radio waves</a> that appears to have <a href=https://apod.nasa.gov/apod/ap221002.html>been expelled</a> by the <a href=https://youtu.be/aysiMbgml5g>supernova explosion</a> at over 1000 kilometers per second.
Although the <a href="https://www.gxccd.com/art?id=543&amp;cat=1&amp;lang=409">Medulla Nebula</a> appears as large as a <a href=https://apod.nasa.gov/apod/ap220612.html>full moon</a>, it is so faint that it took many hours of exposure with a telescope in <a href=https://en.wikipedia.org/wiki/Seven_Persons>Seven Persons</a>, <a href=https://en.wikipedia.org/wiki/Alberta>Alberta</a>, <a href=https://en.wikipedia.org/wiki/Canada>Canada</a> to create the <a href=https://www.astrobin.com/t54gkx/B/>featured image</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>腦髓星雲</td><td>Náu-chhóe seng-hûn</td><td>Náu-tshué sing-hûn</td><td>延髓星雲</td><td>Medulla Nebula</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>仙后座</td><td>Sian-hiō-chō</td><td>Sian-hiō-tsō</td><td>仙后座</td><td>the constellation of Cassiopeia</td></tr><tr><td>核融合</td><td>he̍k-iông-ha̍p</td><td>hi̍k-iông-ha̍p</td><td>核融合</td><td>nuclear fusion</td></tr><tr><td>脈動星</td><td>me̍h-tōng-chhiⁿ</td><td>me̍h-tōng-tshinn</td><td>脈衝星、脈動星</td><td>pulsar</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>新墨西哥</td><td>Sin Be̍k-se-ko</td><td>Sin Bi̍k-se-ko</td><td>新墨西哥</td><td>New Mexico</td></tr><tr><td>懸質量</td><td>koân-chit-liōng</td><td>kuân-tsit-liōng</td><td>大質量</td><td>massive</td></tr><tr><td>星際氣體</td><td>seng-chè-khì-thé</td><td>sing-tsè-khì-thé</td><td>星際氣體</td><td>interstellar gas</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>電波</td><td>tiān-pho</td><td>tiān-pho</td><td>電波</td><td>radio waves</td></tr><tr><td>可見光</td><td>khó-kiàn-kng</td><td>khó-kiàn-kng</td><td>可見光</td><td>visible light</td></tr><tr><td>X 光</td><td>X kng</td><td>X kng</td><td>X 光</td><td>X-ray light</td></tr><tr><td>CTB-1</td><td>CTB one</td><td>CTB one</td><td>CTB-1</td><td>CTB-1</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230423/>昨昏 ê 圖：美國 Florida 州 ê 龍絞水</a>
</span><span class=post_next><a href=https://apod.tw/daily/20230425/>明仔載 ê 圖：南歐天頂 ê 北極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>