<!doctype html><html lang=en><head><title>醋山天頂 ê 火星 kah 畢宿星團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="醋山天頂 ê 火星 kah 畢宿星團"><meta property="og:description" content="Tī 這个 kng-liù-liù ê 山頭，這敢是一欉孤單 ê 樹仔？上開始可能是，毋閣咱來 kā 看較遠 leh！有一个足無閒 ê 宇宙等你來發現。"><meta property="og:url" content="https://apod.tw/daily/20210406/"><meta property="og:image" content="https://apod.nasa.gov/apod/fap/image/2104/MartianSisters_Rose_960.jpg"><link rel=canonical href=https://apod.tw/daily/20210406/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. April 2021</p><h1 class=post_title>醋山天頂 ê 火星 kah 畢宿星團</h1><div class=post_body><div class=post_inner><img src=https://apod.nasa.gov/apod/fap/image/2104/MartianSisters_Rose_960.jpg alt=/home/runner/work/apod-taigi.github.io/apod-taigi.github.io/content/daily/2021/04/20210406.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210406.html>Mars and the Pleiades Beyond Vinegar Hill</a></li><li>影像來源 kah 版權：<a href=https://www.instagram.com/kristinerosephotography/>Kristine Richer</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cko5xuq8piaxn0964c0sbsg3s height=180 width=500 frameborder=0 scrolling=no></iframe></div><h2 id=漢羅-醋山天頂-ê-火星-kah-畢宿星團>[漢羅] 醋山天頂 ê 火星 kah 畢宿星團</h2><p>Tī 這个 kng-liu-liu ê 山頭，敢干焦有這欉孤單 ê 樹仔爾爾？
上開始可能會叫是是按呢，毋閣咱來 kā <a href=https://apod.nasa.gov/apod/ap181119.html>看較遠</a> leh！
遐有一个 <a href=https://apod.nasa.gov/apod/ap201025.html>足無閒 ê 宇宙</a> 等你來發現。
實際上，咱代先會注意著 tī 樹仔倒爿彼粒 <a href=https://solarsystem.nasa.gov/planets/mars/overview/>火星</a>。
這粒紅色行星，這馬是 NASA <a href=https://mars.nasa.gov/mars2020/>毅力號探測車</a> ê 新厝。
伊會當 tī <a href=https://solarsystem.nasa.gov/whats-up-skywatching-tips-from-nasa/>這個月</a> 日頭落山 ê 時陣，tī 西爿 ê 地平線頂面看著。
Tī 樹仔 ê 正爿是 <a href=https://en.wikipedia.org/wiki/Pleiades>畢宿星團</a>。
伊是一个足光 ê 星團，主要是由七粒藍色恆星組成 ê。
<a href=https://www.facebook.com/kristinerosephotography/photos/3911583112213743>這張相片</a> 是 kā 幾若張無仝背景 kah 前景 ê 相片疊做一張 ê。
逐張攏是 tī 頂個月初，開幾若點鐘久 ê 時間，tī <a href=https://commons.wikimedia.org/wiki/File:Nova_Scotia_in_Canada_2.svg>加拿大</a> <a href=https://youtu.be/cJcvxxGlk2I>Nova Scotia</a> 省 Milford ê <a href=https://www.saltwire.com/atlantic-canada/weather/cindys-snapshot/cindys-snapshot-moonrise-on-the-spring-equinox-294415/>醋山</a> ê 仝一位翕 ê。
彼當陣，火星行足慢 ê。
一暝過一暝，伊 to̍h 行 tī 遙遠 ê <a href=https://apod.nasa.gov/apod/ap200909.html>七姊妹仔星團</a> 頭前。
後擺火星欲像今年三月按呢，<a href=https://apod.nasa.gov/apod/ap151108.html>tī 天頂行倚到</a> 畢宿星團附近，to̍h 愛等到 <a href=https://earthsky.org/tonight/closest-mars-pleiades-conjunction-until-2038>2038 年</a> 矣。</p><h2 id=poj-chhò-soaⁿ-thiⁿ-téng-ê-hóe-chhiⁿ-kah-pit-siù-seng-thoân>[POJ] Chhò͘-soaⁿ thiⁿ-téng ê Hóe-chhiⁿ kah Pit-siù seng-thoân</h2><p>Tī chit-ê kng-liu-liu ê soaⁿ-thâu, kám kan-na ū chit-châng ko͘-toaⁿ ê chhiū-á niā-niā?
Siōng khai-sí khó-lêng ē kiò-sī sī án-ne, m̄-koh lán lâi kā khòaⁿ-khah-hn̄g leh!
Hia ū chi̍t-ê chiok bô-êng ê ú-tiū tán lí lâi hoat-hiān.
Si̍t-chè-siōng, lán tāi-seng ē chù-ì tio̍h tī chhiū-á tò-pêng hit-lia̍p Hóe-chhiⁿ.
Chi̍t-lia̍p âng-sek kiâⁿ-chhiⁿ chit-má sī NASA Gē-le̍k-hō thàm-chhek-chhia ê sin-chhù.
I ē-tàng tī chit-kò-goe̍h ji̍t-thâu lo̍h-soaⁿ ê sî-chūn, tī sai-pêng ê tē-pêng-sòaⁿ téng-bīn khòaⁿ-tio̍h.
Tī chhiū-á ê chiàⁿ-pêng sī Pit-siù seng-thoân.
I sī chi̍t-ê chiok-kng ê seng-thoân, chú-iàu sī iû chhit-lia̍p nâ-sek hêng-chhiⁿ cho͘-sêng ê.
Chit-tiuⁿ siòng-phìⁿ sī kā kúi-ā-tiuⁿ bô-kâng pōe-kéng kah chiân-kéng ê siòng-phìⁿ tha̍h chòe chi̍t-tiuⁿ ê.
Ta̍k-tiuⁿ lóng-sī tī téng-kò-goe̍h-chhoe, khai kúi-ā tiám-cheng kú ê sî-kan, tī Kha-ná-tā Nova Scotia séng Milford ê Chhò͘-soaⁿ ê kâng chi̍t-ūi hip--ê.
Hit-tang-chūn, Hóe-chhiⁿ kiâⁿ chiok bān ê.
Chi̍t-mî kòe chi̍t-mî, i to̍h kiâⁿ tī iâu-oán ê Chhit-chí-mōe-á seng-thoân thâu-chêng.
Āu-pái Hóe-chhiⁿ beh chhiūⁿ kin-nî saⁿ-goe̍h án-ne, tī thiⁿ-téng kiâⁿ-óa kàu Pit-siù seng-thoân hū-kūn, to̍h ài tán-kàu jī-khòng-sam-pat nî ah.</p><h2 id=kip-tshòo-suann-thinn-tíng-ê-hué-tshinn-kah-pit-siù-sing-thuân>[KIP] Tshòo-suann thinn-tíng ê Hué-tshinn kah Pit-siù sing-thuân</h2><p>Tī tsit-ê kng-liu-liu ê suann-thâu, kám kan-na ū tsit-tsâng koo-tuann ê tshiū-á niā-niā?
Siōng khai-sí khó-lîng ē kiò-sī sī án-ne, m̄-koh lán lâi kā khuànn-khah-hn̄g leh!
Hia ū tsi̍t-ê tsiok bô-îng ê ú-tiū tán lí lâi huat-hiān.
Si̍t-tsè-siōng, lán tāi-sing ē tsù-ì tio̍h tī tshiū-á tò-pîng hit-lia̍p Hué-tshinn.
Tsi̍t-lia̍p âng-sik kiânn-tshinn tsit-má sī NASA Gē-li̍k-hō thàm-tshik-tshia ê sin-tshù.
I ē-tàng tī tsit-kò-gue̍h ji̍t-thâu lo̍h-suann ê sî-tsūn, tī sai-pîng ê tē-pîng-suànn tíng-bīn khuànn-tio̍h.
Tī tshiū-á ê tsiànn-pîng sī Pit-siù sing-thuân.
I sī tsi̍t-ê tsiok-kng ê sing-thuân, tsú-iàu sī iû tshit-lia̍p nâ-sik hîng-tshinn tsoo-sîng ê.
Tsit-tiunn siòng-phìnn sī kā kuí-ā-tiunn bô-kâng puē-kíng kah tsiân-kíng ê siòng-phìnn tha̍h tsuè tsi̍t-tiunn ê.
Ta̍k-tiunn lóng-sī tī tíng-kò-gue̍h-tshue, khai kuí-ā tiám-tsing kú ê sî-kan, tī Kha-ná-tā Nova Scotia síng Milford ê Tshòo-suann ê kâng tsi̍t-uī hip--ê.
Hit-tang-tsūn, Hué-tshinn kiânn tsiok bān ê.
Tsi̍t-mî kuè tsi̍t-mî, i to̍h kiânn tī iâu-uán ê Tshit-tsí-muē-á sing-thuân thâu-tsîng.
Āu-pái Hué-tshinn beh tshiūnn kin-nî sann-gue̍h án-ne, tī thinn-tíng kiânn-uá kàu Pit-siù sing-thuân hū-kūn, to̍h ài tán-kàu jī-khòng-sam-pat nî ah.</p><h2 id=english-mars-and-the-pleiades-beyond-vinegar-hill>[English] Mars and the Pleiades Beyond Vinegar Hill</h2><p>Is this just a lonely tree on an empty hill? To start, perhaps, but <a href=https://apod.nasa.gov/apod/ap181119.html>look beyond</a>. There, a <a href=https://apod.nasa.gov/apod/ap201025.html>busy universe</a> may wait to be discovered. First, physically, to the left of the tree, is the planet <a href=https://solarsystem.nasa.gov/planets/mars/overview/>Mars</a>. The red planet, which is the new home to NASA's <a href=https://mars.nasa.gov/mars2020/>Perseverance rover</a>, remains visible <a href=https://solarsystem.nasa.gov/whats-up-skywatching-tips-from-nasa/>this month</a> at sunset above the western horizon. To the tree's right is the <a href=https://en.wikipedia.org/wiki/Pleiades>Pleiades</a>, a bright cluster of stars dominated by several bright blue stars. The <a href=https://www.facebook.com/kristinerosephotography/photos/3911583112213743>featured picture</a> is a composite of several separate foreground and background images taken within a few hours of each other, early last month, from the same location on <a href=https://www.saltwire.com/atlantic-canada/weather/cindys-snapshot/cindys-snapshot-moonrise-on-the-spring-equinox-294415/>Vinegar Hill</a> in Milford, <a href=https://youtu.be/cJcvxxGlk2I>Nova Scotia</a>, <a href=https://commons.wikimedia.org/wiki/File:Nova_Scotia_in_Canada_2.svg>Canada</a>. At that time, Mars was passing slowly, night after night, nearly in front of the distant <a href=https://apod.nasa.gov/apod/ap200909.html>Seven Sisters star cluster</a>. The next time Mars will pass <a href=https://apod.nasa.gov/apod/ap151108.html>angularly as close</a> to the Pleiades as it did in March will be <a href=https://earthsky.org/tonight/closest-mars-pleiades-conjunction-until-2038>in 2038</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>畢宿星團</td><td>Pit-siù seng-thoân</td><td>Pit-siù sing-thuân</td><td>畢宿星團</td><td>Pleiades</td></tr><tr><td>毅力號</td><td>Gē-le̍k-hō</td><td>Gē-li̍k-hō</td><td>毅力號</td><td>Perseverance</td></tr><tr><td>探測車</td><td>thàm-chhek-chhia</td><td>thàm-tshik-tshia</td><td>探測車</td><td>rover</td></tr><tr><td>七姊妹仔星團</td><td>Chhit-chí-mōe-á</td><td>Tshit-tsí-muē-á</td><td>七姊妹星團</td><td>Seven Sisters star cluster</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210405/>昨昏 ê 圖：面紗星雲：恆星爆炸了後 ê 煙光</a>
</span><span class=post_next><a href=https://apod.tw/daily/20210407/>明仔載 ê 圖：有一巡一巡 ê NGC 1947</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>