<!doctype html><html lang=en><head><title>火星 ê 人面 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火星 ê 人面"><meta property="og:description" content="雲若是城堡，敢袂感覺真趣味？房間內底 ê 椅仔面頂洗好 ê 衫若是超級英雄，敢袂感覺真趣味？"><meta property="og:url" content="https://apod.tw/daily/20210704/"><meta property="og:image" content="https://apod.nasa.gov/apod/fap/image/2107/MartianFace_Viking_960.jpg"><link rel=canonical href=https://apod.tw/daily/20210704/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. July 2021</p><h1 class=post_title>火星 ê 人面</h1><div class=post_body><div class=post_inner><img src=https://apod.nasa.gov/apod/fap/image/2107/MartianFace_Viking_960.jpg alt=/home/runner/work/apod-taigi.github.io/apod-taigi.github.io/content/daily/2021/07/20210704.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210704.html>The Face on Mars</a></li><li>影像來源：<a href=https://www.nasa.gov/>NASA</a>, <a href="https://nssdc.gsfc.nasa.gov/nmc/spacecraft/display.action?id=1975-075A">Viking 1 Orbiter</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckttqdhvj3wz50d78738pvdko height=180 width=500 frameborder=0 scrolling=no></iframe></div><h2 id=漢羅-火星-ê-人面>[漢羅] 火星 ê 人面</h2><p><a href=https://www.boredpanda.com/amazing-cloud-formations/>雲</a> 若是 <a href=https://youtu.be/bcrEqIpi6sg>城堡</a>，敢袂感覺真趣味？
房間內底 ê 椅仔面頂 <a href=https://www.reddit.com/r/funny/comments/4h39hu/we_all_have_the_laundry_chair_right/>洗好 ê 衫</a> 若是 <a href=https://en.wikipedia.org/wiki/Superhero>超級英雄</a>，敢袂感覺真趣味？
<a href=https://solarsystem.nasa.gov/planets/mars/overview/>火星</a> 面頂 ê <a href=https://photojournal.jpl.nasa.gov/catalog/PIA01141>岩石</a> <a href=https://mars.nasa.gov/resources/6279/geologic-face-on-mars-formation/>台地</a> 若是人面 ê 行星間紀念碑，敢袂感覺真趣味？
<a href=https://www.boredpanda.com/amazing-cloud-formations/>雲</a> 實際上是浮 tī 天頂 ê 水滴 kah 冰滴。
毋閣洗好 ê 衫，是棉仔、羊毛、抑是塑膠材料做 ê 衫。
有名 ê 火星岩石台地，若是 ùi <a href=https://apod.nasa.gov/apod/ap010528.html>閣較清楚</a> ê <a href=https://apod.nasa.gov/apod/ap060926.html>影像</a> 來 kā 看較詳細 leh，to̍h 會知影用「<a href=https://science.nasa.gov/science-news/science-at-nasa/2001/ast24may_1>火星 ê 人面</a>」來 kā 號名，實在是真自然 ê 代誌。
毋閣 <a href=https://catingtonpost.com/wp-content/uploads/2018/03/145904480.jpg>真實世界敢 to̍h 會較無聊</a>？
無人知影是按怎 <a href=https://physicsworld.com/a/its-raining-again/>一寡雲會落雨</a>。
無人知影火星面底敢 <a href=https://apod.nasa.gov/debate/debate100th.html>捌發展性命</a>。
嘛無人知影是按怎房間內底 ê 椅仔面頂洗好 ê 衫 <a href=http://www.thegoodscentscompany.com/odor/root-beer.html>鼻起來敢若是 sà-suh</a>。
所以講，科學 <a href=https://www.goodreads.com/quotes/644987-we-shall-not-cease-from-exploration-and-the-end-of>探索</a> 毋若會當解答謎團，閣會當發展新 ê 智識、解答閣較大 ê 謎團，kah 解說閣較深 ê 疑問。
To̍h 親像 <a href=https://solarsystem.nasa.gov/>人類探索</a> 咱 ê 宇宙仝款，應該會真趣味。
<a href=https://apod.nasa.gov/apod/ap200121.html>雖然講發現新世界 ê 工課</a> <a href=https://apod.nasa.gov/apod/ap180429.html>才拄仔開始</a>。</p><h2 id=poj-hóe-chhiⁿ-ê-jîn-bīn>[POJ] Hóe-chhiⁿ ê Jîn-bīn</h2><p>Hûn nā-sī siâⁿ-pó, kám-bōe kám-kak chin chhù-bī?
Pâng-keng lāi-té ê í-á bīn-téng sé-hó--ê saⁿ sī chhiau-kip eng-hiông, kám-bōe kám-kak chin chhù-bī?
Hóe-chhiⁿ bīn-téng ê giâm-chio̍h tâi-tē nā-sī lâng-bīn ê kiâⁿ-chhiⁿ kan kì-liām-pi, kám-bōe kám-kak chin chhù-bī?
Hûn si̍t-chè-siōng sī phû tī thiⁿ-téng ê chúi-tih kah peng-tih.
M̄-koh sé-hó ê saⁿ, sī mî-á, iûⁿ-mo͘, iah-sī sok-ka châi-liāu chòe--ê saⁿ.
Ū-miâ ê Hóe-chhiⁿ giâm-chio̍h tâi-tē, nā-sī ùi koh-khah chheng-chhó͘ ê iáⁿ-siōng lâi kā khòaⁿ-khah--siông-sè-leh, to̍h ē chai-iáⁿ iōng "Hóe-chhiⁿ ê jîn-bīn" lâi kā hō-miâ, si̍t-chāi sī chin chū-jiân ê tāi-chì.
M̄-koh chin-si̍t sè-kài kám to̍h ē khah bô-liâu?
Bô-lâng chai-iáⁿ sī án-ná chi̍t-kóa hûn ē lo̍h-hō͘.
Bô-lâng chai-iáⁿ Hóe-chhiⁿ bīn-téng kám bat hoat-tián sèⁿ-miā.
Mā bô-lâng chai-iáⁿ sī án-ná pâng-keng lāi-té ê í-á bīn-téng sé-hó ê saⁿ phiⁿ--khí-lâi ká-ná sī sà-suh.
Só͘-í kóng, kho-ha̍k thàm-soh m̄-nā ē-tàng kái-tap bê-thoân, koh ē-tàng hoat-tián sin--ê tì-sek, kái-tap koh-khah tōa ê bê-thoân, kah kái-soeh koh-khah chhim ê gî-būn.
To̍h chhin-chhiūⁿ jîn-lūi thàm-soh lán ê ú-tiū kâng-khóaⁿ, eng-kai ē chin chhù-bī.
Sui-jiân kóng hoat-hiān sin sè-kài ê khang-khòe chiah tú-á khai-sí.</p><h2 id=kip-hué-tshinn-ê-jîn-bīn>[KIP] Hué-tshinn ê Jîn-bīn</h2><p>Hûn nā-sī siânn-pó, kám-buē kám-kak tsin tshù-bī?
Pâng-king lāi-té ê í-á bīn-tíng sé-hó--ê sann sī tshiau-kip ing-hiông, kám-buē kám-kak tsin tshù-bī?
Hué-tshinn bīn-tíng ê giâm-tsio̍h tâi-tē nā-sī lâng-bīn ê kiânn-tshinn kan kì-liām-pi, kám-buē kám-kak tsin tshù-bī?
Hûn si̍t-tsè-siōng sī phû tī thinn-tíng ê tsuí-tih kah ping-tih.
M̄-koh sé-hó ê sann, sī mî-á, iûnn-moo, iah-sī sok-ka tsâi-liāu tsuè--ê sann.
Ū-miâ ê Hué-tshinn giâm-tsio̍h tâi-tē, nā-sī uì koh-khah tshing-tshóo ê iánn-siōng lâi kā khuànn-khah--siông-sè-leh, to̍h ē tsai-iánn iōng "Hué-tshinn ê jîn-bīn" lâi kā hō-miâ, si̍t-tsāi sī tsin tsū-jiân ê tāi-tsì.
M̄-koh tsin-si̍t sè-kài kám to̍h ē khah bô-liâu?
Bô-lâng tsai-iánn sī án-ná tsi̍t-kuá hûn ē lo̍h-hōo.
Bô-lâng tsai-iánn Hué-tshinn bīn-tíng kám bat huat-tián sènn-miā.
Mā bô-lâng tsai-iánn sī án-ná pâng-king lāi-té ê í-á bīn-tíng sé-hó ê sann phinn--khí-lâi ká-ná sī sà-suh.
Sóo-í kóng, kho-ha̍k thàm-soh m̄-nā ē-tàng kái-tap bê-thuân, koh ē-tàng huat-tián sin--ê tì-sik, kái-tap koh-khah tuā ê bê-thuân, kah kái-sueh koh-khah tshim ê gî-būn.
To̍h tshin-tshiūnn jîn-luī thàm-soh lán ê ú-tiū kâng-khuánn, ing-kai ē tsin tshù-bī.
Sui-jiân kóng huat-hiān sin sè-kài ê khang-khuè tsiah tú-á khai-sí.</p><h2 id=english-the-face-on-mars>[English] The Face on Mars</h2><p>Wouldn't it be fun if <a href=https://www.boredpanda.com/amazing-cloud-formations/>clouds</a> were <a href=https://youtu.be/bcrEqIpi6sg>castles</a>?
Wouldn't it be fun if the <a href=https://www.reddit.com/r/funny/comments/4h39hu/we_all_have_the_laundry_chair_right/>laundry</a> on the bedroom chair was a <a href=https://en.wikipedia.org/wiki/Superhero>superhero</a>?
Wouldn't it be fun if <a href=https://photojournal.jpl.nasa.gov/catalog/PIA01141>rock</a> <a href=https://mars.nasa.gov/resources/6279/geologic-face-on-mars-formation/>mesas</a> on <a href=https://solarsystem.nasa.gov/planets/mars/overview/>Mars</a> were interplanetary monuments to the human face?
<a href=https://www.boredpanda.com/amazing-cloud-formations/>Clouds</a>, though, are floating droplets of water and ice.
Laundry is cotton, wool, or plastic, woven into garments.
Famous Martian rock mesas known by names like the <a href=https://science.nasa.gov/science-news/science-at-nasa/2001/ast24may_1>Face on Mars</a> appear quite natural when <a href=https://apod.nasa.gov/apod/ap010528.html>seen more clearly</a> on <a href=https://apod.nasa.gov/apod/ap060926.html>better images</a>.
Is <a href=https://catingtonpost.com/wp-content/uploads/2018/03/145904480.jpg>reality boring</a>?
Nobody knows <a href=https://physicsworld.com/a/its-raining-again/>why some clouds make rain</a>.
Nobody knows if <a href=https://apod.nasa.gov/debate/debate100th.html>life ever developed</a> on Mars.
Nobody knows why the laundry on the bedroom chair <a href=http://www.thegoodscentscompany.com/odor/root-beer.html>smells like root beer</a>.
Scientific <a href=https://www.goodreads.com/quotes/644987-we-shall-not-cease-from-exploration-and-the-end-of>exploration</a> can not only resolve mysteries, but uncover <a href=https://science.howstuffworks.com/innovation/inventions/top-5-nasa-inventions.htm>new knowledge</a>, greater mysteries, and <a href=https://science.nasa.gov/astrophysics/big-questions>yet deeper questions</a>.
As <a href=https://solarsystem.nasa.gov/>humanity explores</a> our universe, perhaps fun -- <a href=https://apod.nasa.gov/apod/ap200121.html>through discovery</a> -- <a href=https://apod.nasa.gov/apod/ap180429.html>is just beginning</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火星 ê 人面</td><td>Hóe-chhiⁿ ê jîn-bīn</td><td>Hué-tshinn ê jîn-bīn</td><td>火星的人面</td><td>Face on Mars</td></tr><tr><td>行星間紀念碑</td><td>kiâⁿ-chhiⁿ kan kì-liām-pi</td><td>kiânn-tshinn kan kì-liām-pi</td><td>行星間紀念碑</td><td>interplanetary monuments</td></tr><tr><td>sà-suh</td><td>sà-suh</td><td>sà-suh</td><td>沙士</td><td>root beer</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210703/>昨昏 ê 圖：綴銀河行</a>
</span><span class=post_next><a href=https://apod.tw/daily/20210705/>明仔載 ê 圖：IC 4592：藍色馬頭反射星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>