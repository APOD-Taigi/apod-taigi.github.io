<!doctype html><html lang=en><head><title>Tī 遙遠系外行星揣著 ê 甲烷 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī 遙遠系外行星揣著 ê 甲烷"><meta property="og:description" content="2019 年 ê 時陣 tī 遙遠 ê 系外行星 K2-18b ê 大氣層內底揣著袂少水蒸氣，對人類來講實在是一个足大 ê 進步。"><meta property="og:url" content="https://apod.tw/daily/20230920/"><meta property="og:image" content="https://apod.nasa.gov/apod/image/2309/ExoplanetJ2_Jabakenji_960.jpg"><link rel=canonical href=https://apod.tw/daily/20230920/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. September 2023</p><h1 class=post_title>Tī 遙遠系外行星揣著 ê 甲烷</h1><div class=post_body><div class=post_inner><img src=https://apod.nasa.gov/apod/image/2309/ExoplanetJ2_Jabakenji_960.jpg alt=/home/runner/work/apod-taigi.github.io/apod-taigi.github.io/content/daily/2023/09/20230920.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230920.html>Methane Discovered on Distant Exoplanet</a></li><li>插畫來源：<a href=mailto:a.jabakenji@gmail.com>Ahmad Jabakenji</a> (<a href=https://www.instagram.com/asu_lebanon/>ASU Lebanon</a>, <a href=https://www.instagram.com/north_star_space_art/>North Star Space Art</a>); 資料：<a href=https://www.nasa.gov/>NASA</a>, <a href=https://www.esa.int>ESA</a>, <a href=https://www.asc-csa.gc.ca/eng/>CSA</a>, <a href=https://webb.nasa.gov/>JWST</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clo79jf3t004m01v953hweqby height=180 width=500 frameborder=0 scrolling=no></iframe></div><h2 id=漢羅-tī-遙遠系外行星揣著-ê-甲烷>[漢羅] Tī 遙遠系外行星揣著 ê 甲烷</h2><p>閣有啥物所在有可能有性命？
Tùi 咱人類 <a href=https://apod.nasa.gov/debate/debate100th.html>上重要 ê 問題</a>，就是性命是毋是嘛會出現 tī 太陽系以外 ê 行星？
2019 年 ê 時陣 tī 遙遠 ê 系外行星 <a href=https://en.wikipedia.org/wiki/K2-18b>K2-18b</a> ê 大氣層內底揣著袂少水蒸氣，對人類來講實在是一个足大 ê 進步。
這粒行星 kah 伊 ê 母星 <a href=https://en.wikipedia.org/wiki/K2-18>K2-18</a>，就 tī <a href=http://ae01.alicdn.com/kf/HTB1wvWmKxSYBuNjSspjq6x73VXay.jpg_q50.jpg>獅仔</a> 星座，<a href=https://en.wikipedia.org/wiki/Leo_(constellation)>獅仔座</a> 方向 124 光年遠 ê 所在。
這粒 <a href=https://apod.nasa.gov/apod/ap190710.html>系外行星</a> 比地球大足濟--ê，質量嘛比地球較大，毋過伊 ê 軌道是 tī 伊 ê 母星 ê <a href=https://www.nasa.gov/ames/kepler/habitable-zones-of-different-stars>合蹛區</a> 內。
雖罔講 K2-18 比咱太陽較紅，毋過伊 tī <a href=https://www.spacetelescope.org/videos/heic1916a/>K2-18b</a> 天頂看起來是 kah <a href=https://apod.nasa.gov/apod/ap150512.html>咱 tī 地球看著 ê 太陽</a> 平光。
2019 年 ê 時陣，ùi <a href=https://hubblesite.org/mission-and-telescope/the-telescope>Hubble</a>、<a href=https://www.nasa.gov/mission_pages/spitzer/main/index.html>Spitzer</a>、kah <a href=https://www.nasa.gov/mission_pages/kepler/spacecraft/index.html>Kepler</a> 太空望遠鏡 ê 觀測資料，發現講 K2-18b <a href=https://nouvelles.umontreal.ca/en/article/2019/09/11/water-detected-on-an-exoplanet-located-in-its-star-s-habitable-zone/>大氣層內底有水</a>。
這是利用 K2-18b ùi 伊 ê 母星 <a href=http://www.planetary.org/explore/space-topics/exoplanets/transit-photometry.html>面頭前行過</a> ê 時陣，行星大氣內底 ê 水蒸氣產生吸收線，kā 標出來才揣著--ê。
到這馬 2023 年矣，<a href=https://science.nasa.gov/ems/07_infraredwaves>紅外線</a> ê <a href=https://www.nasa.gov/mission_pages/webb/main/index.html>Webb 太空望遠鏡</a> ê <a href=https://arxiv.org/abs/2309.05566>進一步觀測</a>，已經揣著其他暗示有性命 ê 分子矣，嘛包括 <a href=https://science.nasa.gov/news-articles/methane-stinks-earth-mars-and-beyond>甲烷</a>。
這張想像圖上正爿是系外行星 <a href=https://www.nasa.gov/goddard/2023/webb-discovers-methane-carbon-dioxide-in-atmosphere-of-k2-18b>K2-18b</a> kah 伊 ê 衛星 (中央彼粒)。
In 做伙踅倒爿下底彼粒 <a href=https://en.wikipedia.org/wiki/Red_dwarf>紅矮星</a>。</p><h2 id=poj-tī-iâu-oán-hē-gōa-kiâⁿ-chhiⁿ-chhōe-tioh-ê-kah-oân>[POJ] Tī iâu-oán Hē-gōa-kiâⁿ-chhiⁿ chhōe-tio̍h ê Kah-oân</h2><p>Koh-ū siáⁿ-mih só͘-chāi ū khó-lêng ū sìⁿ-miā?
Tùi lán jîn-lūi siōng tiōng-iàu ê būn-tê, to̍h-sī sìⁿ-miā sī-m̄-sī mā ē chhut-hiān tī Thài-iông-hē í-gōa ê kiâⁿ-chhiⁿ?
2019 nî ê sî-chūn tī iâu-oán ê hē-gōa-kiâⁿ-chhiⁿ K2-18b ê tāi-khì-chân lāi-té chhōe-tio̍h bē-chió chúi-cheng-khì, tùi jîn-lūi lâi-kóng si̍t-chāi sī chi̍t-ê chiok tōa ê chìn-pō͘.
Chit lia̍p kiâⁿ-chhiⁿ kah i ê bú-chhiⁿ K2-18, to̍h tī Sai-á seng-chō, Sai-á-chō hong-hiòng 124 kng-nî hn̄g ê só͘-chāi.
Chit lia̍p hē-gōa-kiâⁿ-chhiⁿ pí Tē-kiû tōa chiok chē--ê, chit-liōng mā pí Tē-kiû khah tōa, m̄-koh i ê kúi-tō sī tī i ê bú-chhiⁿ ê ha̍h-tòa-khu lāi.
Sui-bóng kóng K2-18 pí lán Thài-iông khah âng, m̄-koh I-tī K2-18b thiⁿ-téng khòaⁿ-khí-lâi sī kah lán tī Tē-kiû khòaⁿ-tio̍h ê Thài-iông pîⁿ kng.
2019 nî ê sî-chūn, ùi Hubble, Spitzer, kah Kepler Thài-khong Bōng-oán-kiàⁿ ê koan-chhek chu-liāu, hoat-hiān kóng K2-18b tāi-khì-chân lāi-té ū chúi.
Che-sī lī-iōng K2-18b ùi i ê bú-chhiⁿ bīn-thâu-chêng kiâⁿ-kòe ê sî-chūn, kiâⁿ-chhiⁿ tāi-khì lāi-té ê chúi-cheng-khì sán-seng khip-siu-sòaⁿ, kā piau--chhut-lâi chiah chhōe-tio̍h--ê.
Kàu chit-má 2023 nî--ah, âng-gōa-sòaⁿ ê Webb Thài-khong Bōng-oán-kiàⁿ ê chìn chi̍t-pō͘ koan-chhek, í-keng chhōe-tio̍h kî-thaⁿ àm-sī ū sìⁿ-miā ê hun-chú--ah, mā pau-koat kah-oân.
Chit-tiuⁿ sióng-siōng tô͘ siōng chiàⁿ-pêng sī hē-gōa-kiâⁿ-chhiⁿ K2-18b kah i ê ūi-chhiⁿ (tiong-ng hit lia̍p).
In chò-hóe se̍h tò-pêng ē-té hit lia̍p âng-é-chhiⁿ.</p><h2 id=kip-tī-iâu-uán-hē-guā-kiâⁿ-tshinn-tshuē-tioh-ê-kah-uân>[KIP] Tī iâu-uán Hē-guā-kiâⁿ-tshinn tshuē-tio̍h ê Kah-uân</h2><p>Koh-ū siánn-mih sóo-tsāi ū khó-lîng ū sìnn-miā?
Tuì lán jîn-luī siōng tiōng-iàu ê būn-tê, to̍h-sī sìnn-miā sī-m̄-sī mā ē tshut-hiān tī Thài-iông-hē í-guā ê kiânn-tshinn?
2019 nî ê sî-tsūn tī iâu-uán ê hē-guā-kiânn-tshinn K2-18b ê tāi-khì-tsân lāi-té tshuē-tio̍h bē-tsió tsuí-tsing-khì, tuì jîn-luī lâi-kóng si̍t-tsāi sī tsi̍t-ê tsiok tuā ê tsìn-pōo.
Tsit lia̍p kiânn-tshinn kah i ê bú-tshinn K2-18, to̍h tī Sai-á sing-tsō, Sai-á-tsō hong-hiòng 124 kng-nî hn̄g ê sóo-tsāi.
Tsit lia̍p hē-guā-kiânn-tshinn pí Tē-kiû tuā tsiok tsē--ê, tsit-liōng mā pí Tē-kiû khah tuā, m̄-koh i ê kuí-tō sī tī i ê bú-tshinn ê ha̍h-tuà-khu lāi.
Sui-bóng kóng K2-18 pí lán Thài-iông khah âng, m̄-koh I-tī K2-18b thinn-tíng khuànn-khí-lâi sī kah lán tī Tē-kiû khuànn-tio̍h ê Thài-iông pînn kng.
2019 nî ê sî-tsūn, uì Hubble, Spitzer, kah Kepler Thài-khong Bōng-uán-kiànn ê kuan-tshik tsu-liāu, huat-hiān kóng K2-18b tāi-khì-tsân lāi-té ū tsuí.
Tse-sī lī-iōng K2-18b uì i ê bú-tshinn bīn-thâu-tsîng kiânn-kuè ê sî-tsūn, kiânn-tshinn tāi-khì lāi-té ê tsuí-tsing-khì sán-sing khip-siu-suànn, kā piau--tshut-lâi tsiah tshuē-tio̍h--ê.
Kàu tsit-má 2023 nî--ah, âng-guā-suànn ê Webb Thài-khong Bōng-uán-kiànn ê tsìn tsi̍t-pōo kuan-tshik, í-king tshuē-tio̍h kî-thann àm-sī ū sìnn-miā ê hun-tsú--ah, mā pau-kuat kah-uân.
Tsit-tiunn sióng-siōng tôo siōng tsiànn-pîng sī hē-guā-kiânn-tshinn K2-18b kah i ê uī-tshinn (tiong-ng hit lia̍p).
In tsò-hué se̍h tò-pîng ē-té hit lia̍p âng-é-tshinn.</p><h2 id=english-methane-discovered-on-distant-exoplanet>[English] Methane Discovered on Distant Exoplanet</h2><p>Where else might life exist?
One of humanity's <a href=https://apod.nasa.gov/debate/debate100th.html>great outstanding questions</a>, locating planets where extrasolar life might survive took a step forward in 2019 with the discovery of a significant amount of water vapor in the atmosphere of distant exoplanet <a href=https://en.wikipedia.org/wiki/K2-18b>K2-18b</a>.
The planet and its parent star, <a href=https://en.wikipedia.org/wiki/K2-18>K2-18</a>, lie about 124 light years away toward the constellation of the <a href=http://ae01.alicdn.com/kf/HTB1wvWmKxSYBuNjSspjq6x73VXay.jpg_q50.jpg>Lion</a> (<a href=https://en.wikipedia.org/wiki/Leo_(constellation)>Leo</a>).
The <a href=https://apod.nasa.gov/apod/ap190710.html>exoplanet</a> is significantly larger and more massive than our Earth, but orbits in the <a href=https://www.nasa.gov/ames/kepler/habitable-zones-of-different-stars>habitable zone</a> of its home star.
K2-18, although more red than our Sun, shines in <a href=https://www.spacetelescope.org/videos/heic1916a/>K2-18b</a>'s sky with a brightness similar to the <a href=https://apod.nasa.gov/apod/ap150512.html>Sun in Earth's sky</a>.
The 2019 <a href=https://nouvelles.umontreal.ca/en/article/2019/09/11/water-detected-on-an-exoplanet-located-in-its-star-s-habitable-zone/>discovery of atmospheric water</a> was made in data from three space telescopes: <a href=https://hubblesite.org/mission-and-telescope/the-telescope>Hubble</a>, <a href=https://www.nasa.gov/mission_pages/spitzer/main/index.html>Spitzer</a>, and <a href=https://www.nasa.gov/mission_pages/kepler/spacecraft/index.html>Kepler</a>, by noting the absorption of water-vapor colors when the <a href=http://www.planetary.org/explore/space-topics/exoplanets/transit-photometry.html>planet moved in front</a> of the star.
Now in 2023, <a href=https://arxiv.org/abs/2309.05566>further observations</a> by the <a href=https://www.nasa.gov/mission_pages/webb/main/index.html>Webb Space Telescope</a> in <a href=https://science.nasa.gov/ems/07_infraredwaves>infrared light</a> have uncovered evidence of other life-indicating molecules -- including <a href=https://science.nasa.gov/news-articles/methane-stinks-earth-mars-and-beyond>methane</a>.
The featured illustration imagines exoplanet <a href=https://www.nasa.gov/goddard/2023/webb-discovers-methane-carbon-dioxide-in-atmosphere-of-k2-18b>K2-18b</a> on the far right orbited by a moon (center), which together orbit a <a href=https://en.wikipedia.org/wiki/Red_dwarf>red dwarf star</a> depicted on the lower left.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>系外行星</td><td>hē-gōa-kiâⁿ-chhiⁿ</td><td>hē-guā-kiânn-tshinn</td><td>系外行星</td><td>exoplanet</td></tr><tr><td>甲烷</td><td>kah-oân</td><td>kah-uân</td><td>甲烷</td><td>methane</td></tr><tr><td>K2-18</td><td>K-two cha̍p-peh</td><td>K-two tsa̍p-peh</td><td>K2-18</td><td>K2-18</td></tr><tr><td>K2-18b</td><td>K-two cha̍p-peh b</td><td>K-two tsa̍p-peh b</td><td>K2-18b</td><td>K2-18b</td></tr><tr><td>水蒸氣</td><td>chúi-cheng-khì</td><td>tsuí-tsing-khì</td><td>水蒸氣</td><td>water vapor</td></tr><tr><td>獅仔座</td><td>Sai-á-chō</td><td>Sai-á-tsō</td><td>獅子座</td><td>Leo</td></tr><tr><td>合蹛區</td><td>ha̍h-tòa-khu</td><td>ha̍h-tuà-khu</td><td>適居帶</td><td>habitable zone</td></tr><tr><td>母星</td><td>bú-chhiⁿ</td><td>bú-tshinn</td><td>母星</td><td>parent star</td></tr><tr><td>紅矮星</td><td>âng-é-chhiⁿ</td><td>âng-é-tshinn</td><td>紅矮星</td><td>red dwarf star</td></tr><tr><td>大氣層</td><td>tāi-khì-chân</td><td>tāi-khì-tsân</td><td>大氣層</td><td>atmosphere</td></tr><tr><td>吸收線</td><td>khip-siu-sòaⁿ</td><td>khip-siu-suànn</td><td>吸收線</td><td>absorptiong</td></tr><tr><td>Hubble 太空望遠鏡</td><td>Hubble Thài-khong Bōng-oán-kiàⁿ</td><td>Hubble Thài-khong Bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>Spitzer 太空望遠鏡</td><td>Spitzer Thài-khong Bōng-oán-kiàⁿ</td><td>Spitzer Thài-khong Bōng-uán-kiànn</td><td>史匹哲太空望遠鏡</td><td>Spitzer Space Telescope</td></tr><tr><td>Kepler 太空望遠鏡</td><td>Kepler Thài-khong Bōng-oán-kiàⁿ</td><td>Kepler Thài-khong Bōng-uán-kiànn</td><td>克普勒太空望遠鏡</td><td>Kepler Space Telescope</td></tr><tr><td>Webb 太空望遠鏡</td><td>Webb Thài-khong Bōng-oán-kiàⁿ</td><td>Webb Thài-khong Bōng-uán-kiànn</td><td>韋伯太空望遠鏡</td><td>Webb Space Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230919/>昨昏 ê 圖：HH 211：當咧形成的恆星 ê 噴射流</a>
</span><span class=post_next><a href=https://apod.tw/daily/20230921/>明仔載 ê 圖：Kā Bennu 小行星 磕一下就走</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>