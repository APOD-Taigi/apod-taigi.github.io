<!doctype html><html lang=en><head><title>3 台 輔助望遠鏡 at | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="3 台 輔助望遠鏡 AT"><meta property="og:description" content="就算 in kah R2D2 機器人足成--ê，這 3 个並毋是你欲揣 ê 機器人。"><meta property="og:url" content="https://apod.tw/daily/20240504/"><meta property="og:image" content="https://apod.nasa.gov/apod/fap/image/2405/three_ats_beletsky.jpg"><link rel=canonical href=https://apod.tw/daily/20240504/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. May 2024</p><h1 class=post_title>3 台 輔助望遠鏡 AT</h1><div class=post_body><div class=post_inner><img src=https://apod.nasa.gov/apod/fap/image/2405/three_ats_beletsky.jpg alt=/home/runner/work/apod-taigi.github.io/apod-taigi.github.io/content/daily/2024/05/20240504.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240504.html>3 ATs</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/yuribeletsky/>Yuri Beletsky</a> (<a href=http://carnegiescience.edu/>Carnegie</a> <a href=http://www.lco.cl/>Las Campanas Observatory</a>, <a href=https://twanight.org/about/>TWAN</a>)</li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clwdlxg0s09wy01wgho3z9sh5 height=180 width=500 frameborder=0 scrolling=no></iframe></div><h2 id=漢羅-3-台-輔助望遠鏡-at>[漢羅] 3 台 輔助望遠鏡 AT</h2><p>就算 in kah <a href="http://www.youtube.com/watch?v=GxVHsWlE7hE">R2D2</a> 機器人足成--ê，這 3 台並毋是你欲揣 ê 機器人。
顛倒是，這个外殼內底裝 ê 是直徑 1.8 公尺大 ê <a href=http://www.eso.org/sci/facilities/paranal/telescopes/vlti/at/>輔助望遠鏡 AT</a> (ATs)，是 智利 <a href=https://earthobservatory.nasa.gov/images/144989/atacama-greening>Atacama 沙漠</a> 地區 Paranal 天文台 ê 望遠鏡。
AT 望遠鏡是設計欲來 <a href=http://www.eso.org/sci/facilities/paranal/telescopes/vlti/at/>做干涉儀用--ê</a>，這是一款 kah 8 公尺大 ê <a href=http://www.eso.org/sci/facilities/paranal/telescopes/vlti/index.html>VLA 望遠鏡</a> 配合 ê 懸解析度觀測技術。
遮攏總有 4 台 AT 當咧運作，逐台下底攏鬥一台車仔，通予望遠鏡會當 tī 鐵枝路頂懸 <a href=http://gerardstravelnotes.blogspot.com/2008/01/holy-moving-telescopes-batman.html>徙來徙去</a>，組合做無仝 ê 排列，鬥做一个較大單位 ê 望遠鏡。
為著欲當做干涉儀使用，逐台望遠鏡接收著 ê 光線會送去 tī 地下道 ê 反射鏡系統 ê 共同焦點。
這 3 台 AT 天頂有 大麥哲倫星雲 kah 小 <a href=https://apod.nasa.gov/apod/ap060809.html>麥哲倫星雲</a>，in 兩个攏是咱銀河系 ê 衛星星系，毋閣有較遠淡薄仔。
Tī 南半球好天暗暝 ê 天頂，咱會當看著地球大氣 ê 青色 <a href=https://apod.nasa.gov/apod/ap110817.html>氣輝</a>，綴地平線頂懸 微微仔咧發光。</p><h2 id=poj-3-tâi-hú-chō-bōng-oán-kiàⁿ-at>[POJ] 3 tâi Hú-chō͘ Bōng-oán-kiàⁿ AT</h2><p>Tō-sǹg in kah R2D2 ke-khì-lâng chiok sêng--ê, che 3 tâi pēng-m̄-sī lí beh chhōe ê ke-khì-lâng.
Tian-tò sī, chit-ê gōa-khak lāi-té chng ê sī ti̍t-kèng 1.8 kong-chhioh tōa ê Hú-chō͘ Bōng-oán-kiàⁿ AT, sī Tì-lī Atacama soa-bo̍k tē-khu Paranal thian-bûn-tâi ê bōng-oán-kiàⁿ.
AT Bōng-oán-kiàⁿ sī siat-kè beh lâi chò kan-sia̍p-gî iōng--ê, che-sī chi̍t-khoán kah 8 kong-chhioh tōa ê VLA Bōng-oán-kiàⁿ phòe-ha̍p ê koân kái-sek-tō͘ koan-chhek ki-su̍t.
Chia lóng-chóng ū 4 tâi AT tng-leh ūn-chok, ta̍k tâi ē-té lóng tàu chi̍t tâi chhia-á, thang hō͘ bōng-oán-kiàⁿ ē-tàng tī thih-ki-lō͘ téng-koân sóa-lâi-sóa-khì, cho͘-ha̍p chò bô-kâng ê pâi-lia̍t, tàu-chò chi̍t-ê khah tōa tan-ūi ê bōng-oán-kiàⁿ.
Ūi tio̍h beh tòng-chò kan-sia̍p-gî sú-iōng, ta̍k tâi bōng-oán-kiàⁿ chiap-siu tio̍h ê kng-sòaⁿ ē sàng-khì tī tē-hā-tō ê hoán-siā-kiàⁿ hē-thóng ê kiōng-tông chiau-tiám.
Che 3 tâi AT thiⁿ-téng ū Tōa Be̍h-tiat-lûn Seng-hûn kah Sió Be̍h-tiat-lûn Seng-hûn, in nn̄g-ê lóng sī lán Gîn-hô-hē ê ōe-chheⁿ seng-hē, m̄-koh ū khah hn̄g tām-po̍h-á.
Tī lâm-pòaⁿ-kiû hó-thiⁿ àm-mê ê thiⁿ-téng, lán ē-tàng khòaⁿ-tio̍h Tē-kiû tāi-khì ê chheⁿ-sek khì-hui, tòe tē-pêng-sòaⁿ téng-koân bî-bî-á leh hoat-kng.</p><h2 id=kip-3-tâi-hú-tsōo-bōng-uán-kiànn-at>[KIP] 3 tâi Hú-tsōo Bōng-uán-kiànn AT</h2><p>Tō-sǹg in kah R2D2 ke-khì-lâng tsiok sîng--ê, tse 3 tâi pīng-m̄-sī lí beh tshuē ê ke-khì-lâng.
Tian-tò sī, tsit-ê guā-khak lāi-té tsng ê sī ti̍t-kìng 1.8 kong-tshioh tuā ê Hú-tsōo Bōng-uán-kiànn AT, sī Tì-lī Atacama sua-bo̍k tē-khu Paranal thian-bûn-tâi ê bōng-uán-kiànn.
AT Bōng-uán-kiànn sī siat-kè beh lâi tsò kan-sia̍p-gî iōng--ê, tse-sī tsi̍t-khuán kah 8 kong-tshioh tuā ê VLA Bōng-uán-kiànn phuè-ha̍p ê kuân kái-sik-tōo kuan-tshik ki-su̍t.
Tsia lóng-tsóng ū 4 tâi AT tng-leh ūn-tsok, ta̍k tâi ē-té lóng tàu tsi̍t tâi tshia-á, thang hōo bōng-uán-kiànn ē-tàng tī thih-ki-lōo tíng-kuân suá-lâi-suá-khì, tsoo-ha̍p tsò bô-kâng ê pâi-lia̍t, tàu-tsò tsi̍t-ê khah tuā tan-uī ê bōng-uán-kiànn.
Uī tio̍h beh tòng-tsò kan-sia̍p-gî sú-iōng, ta̍k tâi bōng-uán-kiànn tsiap-siu tio̍h ê kng-suànn ē sàng-khì tī tē-hā-tō ê huán-siā-kiànn hē-thóng ê kiōng-tông tsiau-tiám.
Tse 3 tâi AT thinn-tíng ū Tuā Be̍h-tiat-lûn Sing-hûn kah Sió Be̍h-tiat-lûn Sing-hûn, in nn̄g-ê lóng sī lán Gîn-hô-hē ê uē-tshenn sing-hē, m̄-koh ū khah hn̄g tām-po̍h-á.
Tī lâm-puànn-kiû hó-thinn àm-mê ê thinn-tíng, lán ē-tàng khuànn-tio̍h Tē-kiû tāi-khì ê tshenn-sik khì-hui, tuè tē-pîng-suànn tíng-kuân bî-bî-á leh huat-kng.</p><h2 id=english-3-ats>[English] 3 ATs</h2><p>Despite their resemblance to <a href="http://www.youtube.com/watch?v=GxVHsWlE7hE">R2D2</a>, these three are not the droids you're looking for.
Instead, the enclosures house 1.8 meter <a href=http://www.eso.org/sci/facilities/paranal/telescopes/vlti/at/>Auxiliary Telescopes</a> (ATs) at Paranal Observatory in the <a href=https://earthobservatory.nasa.gov/images/144989/atacama-greening>Atacama Desert</a> region of Chile.
The ATs are designed to be used <a href=http://www.eso.org/sci/facilities/paranal/telescopes/vlti/at/>for interferometry</a>, a technique for achieving extremely high resolution observations, in concert with the observatory's 8 meter <a href=http://www.eso.org/sci/facilities/paranal/telescopes/vlti/index.html>Very Large Telescope units</a>.
A total of four ATs are operational, each fitted with a transporter <a href=http://gerardstravelnotes.blogspot.com/2008/01/holy-moving-telescopes-batman.html>that moves</a> the telescope along a track allowing different arrays with the large unit telescopes.
To work as an interferometer, the light from each telescope is brought to a common focal point by a system of mirrors in underground tunnels.
Above these three ATs, the Large and Small <a href=https://apod.nasa.gov/apod/ap060809.html>Magellanic Clouds</a> are the far, far away satellite galaxies of our own Milky Way.
In the clear and otherwise dark southern skies, planet Earth's greenish atmospheric <a href=https://apod.nasa.gov/apod/ap110817.html>airglow stretches</a> faintly along the horizon.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>R2D2 機器人</td><td>R2D2 ke-khì-lâng</td><td>R2D2 ke-khì-lâng</td><td>R2D2 機器人</td><td>R2D2 droids</td></tr><tr><td>輔助望遠鏡</td><td>Hú-chō͘ Bōng-oán-kiàⁿ</td><td>Hú-tsōo Bōng-uán-kiànn</td><td>輔助望遠鏡</td><td>Auxiliary Telescopes (AT)</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>干涉儀</td><td>kan-sia̍p-gî</td><td>kan-sia̍p-gî</td><td>干涉儀</td><td>interferometer</td></tr><tr><td>VLA 望遠鏡</td><td>VLA Bōng-oán-kiàⁿ</td><td>VLA Bōng-uán-kiànn</td><td>VLA 望遠鏡</td><td>Very Large Telescope</td></tr><tr><td>解析度</td><td>kái-sek-tō͘</td><td>kái-sik-tōo</td><td>解析度</td><td>resolution</td></tr><tr><td>焦點</td><td>chiau-tiám</td><td>tsiau-tiám</td><td>焦點</td><td>focal point</td></tr><tr><td>大麥哲倫星雲</td><td>Tōa Be̍h-tiat-lûn Seng-hûn</td><td>Tuā Be̍h-tiat-lûn Sing-hûn</td><td>大麥哲倫星雲</td><td>Large Magellanic Clouds</td></tr><tr><td>小麥哲倫星雲</td><td>Sió Be̍h-tiat-lûn Seng-hûn</td><td>Sió Be̍h-tiat-lûn Sing-hûn</td><td>小麥哲倫星雲</td><td>Small Magellanic Clouds</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>衛星星系</td><td>ōe-chheⁿ seng-hē</td><td>uē-tshenn sing-hē</td><td>衛星星系</td><td>satellite galaxies</td></tr><tr><td>大氣</td><td>tāi-khì</td><td>tāi-khì</td><td>大氣</td><td>atmosphere</td></tr><tr><td>氣輝</td><td>khì-hui</td><td>khì-hui</td><td>氣輝</td><td>airglow</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>Atacama 沙漠</td><td>Atacama soa-bo̍k</td><td>Atacama sua-bo̍k</td><td>阿塔卡馬沙漠</td><td>Atacama Desert</td></tr><tr><td>智利</td><td>Tì-lī</td><td>Tì-lī</td><td>智利</td><td>Chile</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240503/>昨昏 ê 圖：系外行星 WASP-43b ê 溫度</a>
</span><span class=post_next><a href=https://apod.tw/daily/20240505/>明仔載 ê 圖：烏洞破壞經過伊 ê 恆星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>