<!doctype html><html lang=en><head><title>肉眼可見 ê ztf 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="肉眼可見 ê ZTF 彗星"><meta property="og:description" content="彗星 C/2022E3 (ZTF) 這馬已經較光矣，免用望遠鏡就看會著矣！"><meta property="og:url" content="https://apod.tw/daily/20230121/"><meta property="og:image" content="https://apod.nasa.gov/apod/fap/image/2301/ZTF_salamanca1024.jpg"><link rel=canonical href=https://apod.tw/daily/20230121/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. January 2023</p><h1 class=post_title>肉眼可見 ê ZTF 彗星</h1><div class=post_body><div class=post_inner><img src=https://apod.nasa.gov/apod/fap/image/2301/ZTF_salamanca1024.jpg alt=/home/runner/work/apod-taigi.github.io/apod-taigi.github.io/content/daily/2023/01/20230121.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230121.html>Naked-eye Comet ZTF</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：Óscar Martín Mesonero (<a href=https://www.osae.info/>Organización Salmantina de la Astronáutica y el Espacio</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clecy77pv01w101yua3jy906r height=180 width=500 frameborder=0 scrolling=no></iframe></div><h2 id=漢羅-肉眼可見-ê-ztf-彗星>[漢羅] 肉眼可見 ê ZTF 彗星</h2><p>彗星 C/2022E3 (ZTF) 這馬已經愈來愈光矣，免用望遠鏡就看會著矣！
1 月 19 ê 時陣，咱就會使 tī 西班牙 Salamanca 附近 20 公里遠、無啥物光害 ê 田園天頂，<a href=https://earthsky.org/astronomy-essentials/new-comet-might-get-bright-enough-for-binoculars/>用目睭直接看著</a> 這粒彗星。
<a href=https://skyandtelescope.org/astronomy-news/spot-circumpolar-comet-ztf-c-2022-e3-in-binoculars/>當然望遠鏡影像</a> 會當看較詳細咧，包括彗星美麗 ê 青色彗鬚，較短 ê 塗粉尾溜、kah 較長 ê 離子尾溜。
<a href=https://apod.nasa.gov/apod/ap230109.html>較暗 ê 離子尾溜</a> 是受著 <a href="https://spaceweather.com/archive.php?view=1&amp;day=19&amp;month=01&amp;year=2023">最近太陽活動 ê 影響</a>。
這位 ùi <a href=https://solarsystem.nasa.gov/solar-system/oort-cloud/in-depth/>遙遠 Oort 雲</a> 來 ê 人客，會 tī 1 月 12 彼工踅過太陽。
伊這馬行到 <a href=https://theskylive.com/c2022e3-info#ephemeris>北天邊界</a> 牧夫座附近 ê 恆星遐。
紲落來 ZTF 彗星會 <a href=http://astro.vanbuitenen.nl/comet/2022E3>離開太陽</a>，毋過伊猶是足光--ê。
伊會 tī 2 月 2 號行到離咱上倚 ê 所在，時到伊 kah 咱地球離無 2.4 光分。</p><h2 id=poj-jiok-gán-khó-kiàn-ê-ztf-hūi-chheⁿ>[POJ] Jio̍k-gán khó-kiàn ê ZTF hūi-chheⁿ</h2><p>Hūi-chheⁿ C/2022E3 (ZTF) chit-má í-keng lú lâi lú kng ah, bián iōng bōng-oán-kiàⁿ to̍h khòaⁿ-ē-tio̍h ah!
1 goe̍h 19 ê sî-chūn, lán to̍h ē-sái tī Se-pan-gâ Salamanca hù-kīn 20 kong-lí hn̄g, bô sáⁿ-mih kng-hāi ê chhân-hn̂g thiⁿ-téng, iōng ba̍k-chiu ti̍t-chiap khòaⁿ-tio̍h chit lia̍p hūi-chheⁿ.
Tong-jiân bōng-oán-kiàⁿ iáⁿ-siōng ē-tàng khòaⁿ khah siông-sè leh, pau-koat hūi-chheⁿ bí-lē ê chheⁿ-sek hūi-chhiu, khah té ê thô͘-hún bóe-liu, kah khah tn̂g ê lī-chú bóe-liu.
Khah àm ê lī-chú bóe-liu sī siū-tio̍h chòe-kīn Thài-iông oa̍h-tāng ê eng-hiông.
Chit ūi ùi iâu-oán Oort hûn lâi ê lâng-kheh, ē tī 1 goe̍h 12 hit-kang se̍h kòe Thài-iông.
I chit-má kiâⁿ kàu pak-thian pian-kài Bo̍k-hu-chō hù-kīn ê hêng-chheⁿ hiah.
Sòa-lo̍h-lâi ZTF hūi-chheⁿ ē lī-khui Thài-iông, m̄-koh i iáu-sī chiok kng--ê.
I ē tī 2 goe̍h 2 hō kiâⁿ kàu lī lán siōng óa ê só͘-chāi, sî-kàu i kah lán Tē-kiû lī bô 2.4 kng-hun.</p><h2 id=kip-jiok-gán-khó-kiàn-ê-ztf-huī-tshenn>[KIP] Jio̍k-gán khó-kiàn ê ZTF huī-tshenn</h2><p>Huī-tshenn C/2022È (ZTF) tsit-má í-king lú lâi lú kng ah, bián iōng bōng-uán-kiànn to̍h khuànn-ē-tio̍h ah!
1 gue̍h 19 ê sî-tsūn, lán to̍h ē-sái tī Se-pan-gâ Salamanca hù-kīn 20 kong-lí hn̄g, bô sánn-mih kng-hāi ê tshân-hn̂g thinn-tíng, iōng ba̍k-tsiu ti̍t-tsiap khuànn-tio̍h tsit lia̍p huī-tshenn.
Tong-jiân bōng-uán-kiànn iánn-siōng ē-tàng khuànn khah siông-sè leh, pau-kuat huī-tshenn bí-lē ê tshenn-sik huī-tshiu, khah té ê thôo-hún bué-liu, kah khah tn̂g ê lī-tsú bué-liu.
Khah àm ê lī-tsú bué-liu sī siū-tio̍h tsuè-kīn Thài-iông ua̍h-tāng ê ing-hiông.
Tsit uī uì iâu-uán Oort hûn lâi ê lâng-kheh, ē tī 1 gue̍h 12 hit-kang se̍h kuè Thài-iông.
I tsit-má kiânn kàu pak-thian pian-kài Bo̍k-hu-tsō hù-kīn ê hîng-tshenn hiah.
Suà-lo̍h-lâi ZTF huī-tshenn ē lī-khui Thài-iông, m̄-koh i iáu-sī tsiok kng--ê.
I ē tī 2 gue̍h 2 hō kiânn kàu lī lán siōng uá ê sóo-tsāi, sî-kàu i kah lán Tē-kiû lī bô 2.4 kng-hun.</p><h2 id=english-naked-eye-comet-ztf>[English] Naked-eye Comet ZTF</h2><p>Comet C/2022E3 (ZTF) is no longer too dim to require a telescope for viewing.
By January 19, it <a href=https://earthsky.org/astronomy-essentials/new-comet-might-get-bright-enough-for-binoculars/>could just be seen</a> with the naked eye in this rural sky with little light pollution from a location about 20 kilometers from Salamanca, Spain.
<a href=https://skyandtelescope.org/astronomy-news/spot-circumpolar-comet-ztf-c-2022-e3-in-binoculars/>Still, telescopic images</a> are needed to show any hint of the comet's pretty green coma, stubby whitish dust tail, and long ion tail.
<a href=https://apod.nasa.gov/apod/ap230109.html>Its faint ion tail</a> has been buffeted by <a href="https://spaceweather.com/archive.php?view=1&amp;day=19&amp;month=01&amp;year=2023">recent solar activity</a>.
This visitor from the <a href=https://solarsystem.nasa.gov/solar-system/oort-cloud/in-depth/>distant Oort cloud</a> rounded the Sun on January 12.
and is now sweeping through stars near the <a href=https://theskylive.com/c2022e3-info#ephemeris>northern boundary</a> of the constellation Bootes.
<a href=http://astro.vanbuitenen.nl/comet/2022E3>Outward bound</a> but still growing brighter, Comet ZTF makes its closest approach on February 2, coming to within about 2.4 light-minutes of our fair planet.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>肉眼</td><td>jio̍k-gán</td><td>jio̍k-gán</td><td>肉眼</td><td>naked-eye</td></tr><tr><td>ZTF 彗星</td><td>ZTF hūi-chheⁿ</td><td>ZTF huī-tshenn</td><td>ZTF 彗星</td><td>Comet ZTF</td></tr><tr><td>Comet C/2022E3</td><td>Comet C jī-khòng-jī-jī E saⁿ</td><td>Comet C jī-khòng-jī-jī E sann</td><td>Comet C/2022E3</td><td>Comet C/2022E3 (ZTF)</td></tr><tr><td>光害</td><td>kng-hāi</td><td>kng-hāi</td><td>光害</td><td>light pollution</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>塗粉尾溜</td><td>thô͘-hún bóe-liu</td><td>thôo-hún bué-liu</td><td>灰塵尾</td><td>dust tail</td></tr><tr><td>離子尾溜</td><td>lī-chú bóe-liu</td><td>lī-tsú bué-liu</td><td>離子尾</td><td>ion tail</td></tr><tr><td>Oort 雲</td><td>Oort hûn</td><td>Oort hûn</td><td>歐特雲</td><td>Oort cloud</td></tr><tr><td>牧夫座</td><td>Bo̍k-hu-chō</td><td>Bo̍k-hu-tsō</td><td>牧夫座</td><td>the constellation Bootes</td></tr><tr><td>光分</td><td>kng-hun</td><td>kng-hun</td><td>光分</td><td>light-minutes</td></tr><tr><td>太陽活動</td><td>Thài-iông oa̍h-tāng</td><td>Thài-iông ua̍h-tāng</td><td>太陽活動</td><td>solar activity</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230120/>昨昏 ê 圖：星系相戰：M81 kah M82</a>
</span><span class=post_next><a href=https://apod.tw/daily/20230122/>明仔載 ê 圖：青色 ê 世界：挪威天頂 ê 極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>