<!doctype html><html lang=en><head><title>冰島枋塊分界線 天頂 ê 捲螺仔極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冰島枋塊分界線 天頂 ê 捲螺仔極光"><meta property="og:description" content="愛欣賞冰島 ê 美麗，毋過嘛驚有野獸出現。美麗--ê 是 天頂 ê 極光，伊是青色 ê 大型 捲螺仔形 極光。"><meta property="og:url" content="https://apod.tw/daily/20230730/"><meta property="og:image" content="https://apod.nasa.gov/apod/fap/image/2307/AuroraPingvllir_Casado_960.jpg"><link rel=canonical href=https://apod.tw/daily/20230730/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. July 2023</p><h1 class=post_title>冰島枋塊分界線 天頂 ê 捲螺仔極光</h1><div class=post_body><div class=post_inner><img src=https://apod.nasa.gov/apod/fap/image/2307/AuroraPingvllir_Casado_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230730.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230730.html>Spiral Aurora over Icelandic Divide</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.twanight.org/casado>Juan Carlos Casado</a> (<a href=https://www.flickr.com/photos/starryearth/albums/>Starry Earth</a>, <a href=https://www.twanight.org>TWAN</a>)</li><li>超空間：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clm50g0gs00qe01tcgu9l0w0d height=180 width=500 frameborder=0 scrolling=no></iframe></div><h2 id=漢羅-冰島枋塊分界線-天頂-ê-捲螺仔極光>[漢羅] 冰島枋塊分界線 天頂 ê 捲螺仔極光</h2><p>愛欣賞冰島 ê 美麗，毋過嘛驚有野獸出現。
美麗--ê 是 <a href=https://apod.nasa.gov/apod/ap120430.html>天頂 ê 極光</a>，伊是青色 ê 大型 <a href=https://originalbeauty.wordpress.com/2009/06/27/spirals-in-nature/>捲螺仔</a> 極光。
咱會當 tī 足媠 ê 雲中央看著伊，邊仔是 足光 ê 月娘，背景有足濟天星。
野獸 是紮電 ê 粒子波，是 <a href=https://apod.nasa.gov/apod/ap960527.html>極光</a> 製造出來--ê，這有一工有可能會破壞咱 ê 文明。
1859 年 ê 時陣，全球攏看會著 <a href=https://thumbs.dreamstime.com/b/cat-dog-looking-up-isolated-white-background-40403239.jpg>明顯</a> ê 極光。
受著 <a href=https://apod.nasa.gov/apod/ap031029.html>太陽爍光</a> 影響 ê <a href=https://solarscience.msfc.nasa.gov/CMEs.shtml>日冕物質噴出事件</a> (CME) 會產生 紮電粒子脈衝波，這 tùi 地球 <a href=https://science.nasa.gov/heliophysics/focus-areas/magnetosphere-ionosphere>磁層</a> ê 影響是足大--ê，會引發 <a href=https://en.wikipedia.org/wiki/Carrington_Event>Carrington 事件</a>。
這个 ùi 太陽來 ê 攻擊，會出足大力 來 壓縮 <a href=https://www.nasa.gov/mission_pages/sunearth/news/gallery/Earths-magneticfieldlines-dipole.html>地球 ê 磁場</a>，造成 <a href=https://en.wikipedia.org/wiki/Electrical_telegraph>電報</a> leh 用 ê 電線 產生 <a href=https://en.wikipedia.org/wiki/Faraday%27s_law_of_induction>高電流</a> kah <a href=https://youtu.be/U8skz484Ctk>火屎</a>，kā 足濟 <a href=https://en.wikipedia.org/wiki/Telegraphist#/media/File:COLLECTIE_TROPENMUSEUM_Telegrafist_die_telegrammen_ontvangt_op_Sabang_TMnr_10022280.jpg>電報員</a> 驚著。
今仔日若是 <a href=https://science.nasa.gov/science-news/science-at-nasa/2014/02may_superstorm/>Carrington 級--ê 事件</a> 影響著咱地球，按呢可能會發生 咱毋捌拄過 ê 超大規模 ê 全球電力網 kah 電子設備 ê <a href=https://www.smithsonianmag.com/science-nature/what-damage-could-be-caused-by-a-massive-solar-storm-25627394/>損害</a>。
這張極光圖是 2016 年 ê 時陣 tī <a href=https://en.wikipedia.org/wiki/Iceland>冰島</a> <a href=https://en.wikipedia.org/wiki/%C3%9Eingvallavatn>Thingvallavatn</a> 湖 翕--ê 天色。
Tī 遮，地球表面 <a href=https://youtu.be/Bhu2umi0QII>分做</a> 歐亞枋塊 kah 北美 <a href=https://www.worldatlas.com/aatlas/infopage/tectonic.gif>枋塊</a>，斷層有一部份就浸 tī 湖水內底。</p><h2 id=poj-peng-tó-pang-tè-hun-kái-sòaⁿ-thiⁿ-téng-ê-kńg-lê-á-kek-kng>[POJ] Peng-tó Pang-tè Hun-kái-sòaⁿ thiⁿ-téng ê Kńg-lê-á Ke̍k-kng</h2><p>Ài him-sióng Peng-tó ê bí-lē, m̄-koh mā kiaⁿ ū iá-siù chhut-hiān.
Bí-lē ê sī thiⁿ-téng ê ke̍k-kng, i sī chhiⁿ-sek ê tōa-hêng kńg-lê-á ke̍k-kng.
Lán ē-tàng tī chiok súi ê hûn tiong-ng khòaⁿ-tio̍h i, piⁿ-á sī chiok kng ê goe̍h-niû, pōe-kéng ū chiok chē thiⁿ-chhiⁿ.
Iá-siù sī chah-tiān ê lia̍p-chú-pho, sī ke̍k-kng chè-chō chhut-lâi--ê, che ū chi̍t-kang ū khó-lêng ē phò-hāi lán ê bûn-bêng.
1859 nî ê sî-chūn, choân-kiû lóng khòaⁿ-ē-tio̍h bêng-hián ê ke̍k-kng.
Siū-tio̍h Thài-iông sih-kng eng-hiông ê Ji̍t-bián Bu̍t-chit Phùn-chhut Sū-kiāⁿ (CME) ē sán-seng chah-tiān lia̍p-chú me̍h-chhiong-pho, che tùi Tē-kiû chû-chân ê éng-hióng sī chiok tōa--ê, ē ín-hoat Carrington sū-kiāⁿ.
Chit-ê ùi Thài-iông lâi ê kong-kek, ē chhut chok tōa-la̍t lâi ap-sok Tē-kiû ê chû-tiûⁿ, chō-sêng tiān-pò leh iōng ê tiān-sòaⁿ sán-seng ko tiān-liû kah hóe-sái, kā chiok chē tiān-pò-oân kiaⁿ--tio̍h.
Kin-á-ji̍t nā-sī Carrington kip--ê sū-kiāⁿ éng-hióng-tio̍h lán Tē-kiû, án-ne khó-lêng ē hoat-seng lán m̄-bat tú-kòe ê chhiau-tōa kui-bô͘ ê choân-kiû tiān-le̍k-bāng kah tiān-chú siat-pī ê sún-hāi.
Chit-tiuⁿ ke̍k-kng tô͘ sī 2016 nî ê sî-chūn tī Peng-tó Thingvallavatn ô͘ hip--ê thiⁿ-sek.
Tī chia, Tē-kiû piáu-bīn pun-chò Au-a-pang-tè kah Pak-bí-pang-tè, tn̄g-chân ū chi̍t-pō͘-hūn tō chìm tī ô͘-chúi lāi-té.</p><h2 id=kip-ping-tó-pang-tè-hun-kái-suànn-thinn-tíng-ê-kńg-lê-á-kik-kng>[KIP] Ping-tó Pang-tè Hun-kái-suànn thinn-tíng ê Kńg-lê-á Ki̍k-kng</h2><p>Ài him-sióng Ping-tó ê bí-lē, m̄-koh mā kiann ū iá-siù tshut-hiān.
Bí-lē ê sī thinn-tíng ê ki̍k-kng, i sī tshinn-sik ê tuā-hîng kńg-lê-á ki̍k-kng.
Lán ē-tàng tī tsiok suí ê hûn tiong-ng khuànn-tio̍h i, pinn-á sī tsiok kng ê gue̍h-niû, puē-kíng ū tsiok tsē thinn-tshinn.
Iá-siù sī tsah-tiān ê lia̍p-tsú-pho, sī ki̍k-kng tsè-tsō tshut-lâi--ê, tse ū tsi̍t-kang ū khó-lîng ē phò-hāi lán ê bûn-bîng.
1859 nî ê sî-tsūn, tsuân-kiû lóng khuànn-ē-tio̍h bîng-hián ê ki̍k-kng.
Siū-tio̍h Thài-iông sih-kng ing-hiông ê Ji̍t-bián Bu̍t-tsit Phùn-tshut Sū-kiānn (CME) ē sán-sing tsah-tiān lia̍p-tsú me̍h-tshiong-pho, tse tuì Tē-kiû tsû-tsân ê íng-hióng sī tsiok tuā--ê, ē ín-huat Carrington sū-kiānn.
Tsit-ê uì Thài-iông lâi ê kong-kik, ē tshut tsok tuā-la̍t lâi ap-sok Tē-kiû ê tsû-tiûnn, tsō-sîng tiān-pò leh iōng ê tiān-suànn sán-sing ko tiān-liû kah hué-sái, kā tsiok tsē tiān-pò-uân kiann--tio̍h.
Kin-á-ji̍t nā-sī Carrington kip--ê sū-kiānn íng-hióng-tio̍h lán Tē-kiû, án-ne khó-lîng ē huat-sing lán m̄-bat tú-kuè ê tshiau-tuā kui-bôo ê tsuân-kiû tiān-li̍k-bāng kah tiān-tsú siat-pī ê sún-hāi.
Tsit-tiunn ki̍k-kng tôo sī 2016 nî ê sî-tsūn tī Ping-tó Thingvallavatn ôo hip--ê thinn-sik.
Tī tsia, Tē-kiû piáu-bīn pun-tsò Au-a-pang-tè kah Pak-bí-pang-tè, tn̄g-tsân ū tsi̍t-pōo-hūn tō tsìm tī ôo-tsuí lāi-té.</p><h2 id=english-spiral-aurora-over-icelandic-divide>[English] Spiral Aurora over Icelandic Divide</h2><p>Admire the beauty but fear the beast.
The beauty is the <a href=https://apod.nasa.gov/apod/ap120430.html>aurora overhead</a>, here taking the form of a great green <a href=https://originalbeauty.wordpress.com/2009/06/27/spirals-in-nature/>spiral</a>, seen between picturesque clouds with the bright Moon to the side and stars in the background.
The beast is the wave of charged particles that creates the <a href=https://apod.nasa.gov/apod/ap960527.html>aurora</a> but might, one day, impair civilization.
In 1859, following <a href=https://thumbs.dreamstime.com/b/cat-dog-looking-up-isolated-white-background-40403239.jpg>notable</a> auroras seen all across the globe, a pulse of charged particles from a <a href=https://solarscience.msfc.nasa.gov/CMEs.shtml>coronal mass ejection</a> (CME) associated with a <a href=https://apod.nasa.gov/apod/ap031029.html>solar flare</a> impacted Earth's <a href=https://science.nasa.gov/heliophysics/focus-areas/magnetosphere-ionosphere>magnetosphere</a> so forcefully that it created the <a href=https://en.wikipedia.org/wiki/Carrington_Event>Carrington Event</a>.
This assault from the Sun compressed the <a href=https://www.nasa.gov/mission_pages/sunearth/news/gallery/Earths-magneticfieldlines-dipole.html>Earth's magnetic field</a> so violently that it created <a href=https://en.wikipedia.org/wiki/Faraday%27s_law_of_induction>high currents</a> and <a href=https://youtu.be/U8skz484Ctk>sparks</a> along <a href=https://en.wikipedia.org/wiki/Electrical_telegraph>telegraph</a> wires, shocking many <a href=https://en.wikipedia.org/wiki/Telegraphist#/media/File:COLLECTIE_TROPENMUSEUM_Telegrafist_die_telegrammen_ontvangt_op_Sabang_TMnr_10022280.jpg>telegraph operators</a>.
Were a <a href=https://science.nasa.gov/science-news/science-at-nasa/2014/02may_superstorm/>Carrington-class event</a> to impact the Earth today, speculation holds that <a href=https://www.smithsonianmag.com/science-nature/what-damage-could-be-caused-by-a-massive-solar-storm-25627394/>damage might occur</a> to global power grids and electronics on a scale never yet experienced.
The featured aurora was imaged in 2016 over <a href=https://en.wikipedia.org/wiki/%C3%9Eingvallavatn>Thingvallavatn</a> Lake in <a href=https://en.wikipedia.org/wiki/Iceland>Iceland</a>, a lake that partly fills a fault that <a href=https://youtu.be/Bhu2umi0QII>divides</a> Earth's large Eurasian and North American <a href=https://www.worldatlas.com/aatlas/infopage/tectonic.gif>tectonic plates</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>冰島枋塊分界線</td><td>Peng-tó Pang-tè Hun-kái-sòaⁿ</td><td>Ping-tó Pang-tè Hun-kái-suànn</td><td>冰島板塊分界線</td><td>Icelandic Divide</td></tr><tr><td>捲螺仔極光</td><td>kńg-lê-á ke̍k-kng</td><td>kńg-lê-á ki̍k-kng</td><td>螺旋極光</td><td>spiral aurora</td></tr><tr><td>磁層</td><td>chû-chân</td><td>tsû-tsân</td><td>磁層</td><td>magnetosphere</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>紮電粒子</td><td>chah-tiān lia̍p-chú</td><td>tsah-tiān lia̍p-tsú</td><td>帶電粒子</td><td>charged particle</td></tr><tr><td>脈衝波</td><td>me̍h-chhiong-pho</td><td>me̍h-tshiong-pho</td><td>脈衝波</td><td>pulse</td></tr><tr><td>粒子波</td><td>lia̍p-chú-pho</td><td>lia̍p-tsú-pho</td><td>粒子波</td><td>particle wave</td></tr><tr><td>日冕物質噴出事件</td><td>Ji̍t-bián Bu̍t-chit Phùn-chhut Sū-kiāⁿ</td><td>Ji̍t-bián Bu̍t-tsit Phùn-tshut Sū-kiānn</td><td>日冕物質拋射</td><td>coronal mass ejection (CME)</td></tr><tr><td>Carrington 事件</td><td>Carrington Sū-kiāⁿ</td><td>Carrington Sū-kiānn</td><td>卡靈頓事件</td><td>Carrington Event</td></tr><tr><td>太陽爍光</td><td>Thài-iông sih-kng</td><td>Thài-iông sih-kng</td><td>太陽閃焰</td><td>solar flare</td></tr><tr><td>電報</td><td>tiān-pò</td><td>tiān-pò</td><td>電報</td><td>telegraph</td></tr><tr><td>電報員</td><td>tiān-pò-oân</td><td>tiān-pò-uân</td><td>電報員</td><td>telegraph operators</td></tr><tr><td>火屎</td><td>hóe-sái</td><td>hué-sái</td><td>火花</td><td>sparks</td></tr><tr><td>電力網</td><td>tiān-le̍k-bāng</td><td>tiān-li̍k-bāng</td><td>電力網</td><td>power grids</td></tr><tr><td>歐亞枋塊</td><td>Āu-A pang-tè</td><td>Āu-A pang-tè</td><td>歐亞板塊</td><td>Eurasian tectonic plates</td></tr><tr><td>北美枋塊</td><td>Pak-bí pang-tè</td><td>Pak-bí pang-tè</td><td>北美板塊</td><td>North American tectonic plates</td></tr><tr><td>斷層</td><td>tn̄g-chân</td><td>tn̄g-tsân</td><td>斷層</td><td>fault</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230729/>昨昏 ê 圖：阿波羅 11 號：有去予日光照著</a>
</span><span class=post_next><a href=https://apod.tw/daily/20230731/>明仔載 ê 圖：火星 頂懸 ê 火衛一 Phobos</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>