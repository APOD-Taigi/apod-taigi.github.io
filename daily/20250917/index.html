<!doctype html><html lang=en><head><title>人馬座 ê 星雲 kah 星團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="人馬座 ê 星雲 kah 星團"><meta property="og:description" content="你敢有法度 tī 這張圖內底 揣著有名 ê 天體？"><meta property="og:url" content="https://apod.tw/daily/20250917/"><meta property="og:image" content="https://apod.nasa.gov/apod/image/2509/SagNebs_DeWinter_960.jpg"><link rel=canonical href=https://apod.tw/daily/20250917/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>17. September 2025</p><h1 class=post_title>人馬座 ê 星雲 kah 星團</h1><div class=post_body><div class=post_inner><img src=https://apod.nasa.gov/apod/image/2509/SagNebs_DeWinter_960.jpg alt=/home/runner/work/apod-taigi.github.io/apod-taigi.github.io/content/daily/2025/09/20250917.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250917.html>Nebulas and Clusters in Sagittarius</a></li><li>影像來源 kah 版權: <a href=https://www.instagram.com/dwj85>J. De Winter</a>,<a href=https://www.instagram.com/astro.berto54>C. Humbert</a>,<a href=https://www.instagram.com/charlesrbert>C. Robert</a>&<a href=https://app.astrobin.com/u/victorf#gallery>V. Sabet</a>; Text:<a href=https://www.ogetay.com/>Ogetay Kayali</a>(<a href=https://www.mtu.edu/physics/>MTU</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-人馬座-ê-星雲-kah-星團>[漢羅] 人馬座 ê 星雲 kah 星團</h2><p>你敢有法度 tī 這張圖內底 揣著有名 ê 天體？
18 世紀 ê 天文學家 Charles Messier 干焦記錄著其中兩个：
下跤較光 ê 內海仔星雲（M8），kah 正爿頂懸色水足豐富 ê 三裂星雲（M20）。
倒爿彼个，看起來親像貓仔 ê 跤爪，是 NGC 6559，伊比其他兩个星雲閣較暗。
閣較歹揣 ê 是倒爿彼寡較幼絲 ê 藍色雲絲，是 ùi 超新星殘骸（SNR G007.5-01.7）來--ê。
In ê 光是 ùi 較少 ê 酸素原子發出來--ê。
因為酸素原子較少，愛感光超過 17 點鐘，才有法度看著 ìn 發出 ê 藍光。
這幅恆星出世 kah 死亡 ê 景色，其實是兩个星團構成--ê：三裂星雲 頂懸 ê 開放星團 M21，kah 倒爿下跤 ê 球形星團 NGC 6544。</p><h2 id=poj-jîn-má-chō-ê-seng-hûn-kah-seng-thoân>[POJ] Jîn-má-chō ê Seng-hûn kah Seng-thoân</h2><p>Lí kám ū hoat-tō͘ tī chit-tiuⁿ tô͘ lāi-té chhōe-tio̍h ū-miâ ê thian-thé?
18 sè-kí ê thian-bûn-ha̍k-ka Charles Messier kan-na kì-lo̍k tio̍h kî-tiong nn̄g-ê:
Ē-kha khah kng ê Lāi-hái-á Seng-hûn (M8), kah chiàⁿ-pêng téng-kôaⁿ sek-chúi chiok hong-hù ê Sam-li̍h Seng-hûn (M20).
Tò-pêng hit-ê, khòaⁿ--khí-lâi chhin-chhiūⁿ niau-á ê kha-cháu, sī NGC 6559, i pí kî-tha nn̄g-ê seng-hûn koh khah àm.
Koh khah pháiⁿ chhōe ê sī tò-pêng hit-kóa khah iù-si ê nâ-sek hûn-si, sī ùi chhiau-sin-seng chân-hâi (SNR G007.5-01.7) lâi--ê.
In ê kng sī ùi khah chió ê sàng-sò͘ goân-chú hoat--chhut-lâi--ê.
In-ūi sàng-sò͘ goân-chú khah chió, ài kám-kng chhiau-kòe 17 tiám-cheng, chiah ū hoat-tō͘ khòaⁿ-tio̍h in hoat-chhut ê nâ-kng.
Chit-pak hêng-chhiⁿ chhut-sì kah sí-bông ê kíng-sek, kî-si̍t sī nn̄g-ê seng-thoân kò͘-sêng--ê:
Sam-li̍h Seng-hûn téng-kôaⁿ ê khai-hòng seng-thoân (M21), kah tò-pêng ē-kha ê kiû-hêng seng-thoân (NGC 6544).</p><h2 id=kip-jîn-má-tsō-ê-sing-hûn-kah-sing-thuân>[KIP] Jîn-má-tsō ê Sing-hûn kah Sing-thuân</h2><p>Lí kám ū huat-tōo tī tsit-tiunn tôo lāi-té tshuē-tio̍h ū-miâ ê thian-thé?
18 sè-kí ê thian-bûn-ha̍k-ka Charles Messier kan-na kì-lo̍k tio̍h kî-tiong nn̄g-ê:
Ē-kha khah kng ê Lāi-hái-á Sing-hûn (M8), kah tsiànn-pîng tíng-kuânn sik-tsuí tsiok hong-hù ê Sam-li̍h Sing-hûn (M20).
Tò-pîng hit-ê, khuànn--khí-lâi tshin-tshiūnn niau-á ê kha-tsáu, sī NGC 6559, i pí kî-tha nn̄g-ê sing-hûn koh khah àm.
Koh khah pháinn tshuē ê sī tò-pîng hit-kuá khah iù-si ê nâ-sik hûn-si, sī uì tshiau-sin-sing tsân-hâi (SNR G007.5-01.7) lâi--ê.
In ê kng sī uì khah tsió ê sàng-sòo guân-tsú huat--tshut-lâi--ê.
In-uī sàng-sòo guân-tsú khah tsió, ài kám-kng tshiau-kuè 17 tiám-tsing, tsiah ū huat-tōo khuànn-tio̍h in huat-tshut ê nâ-kng.
Tsit-pak hîng-tshinn tshut-sì kah sí-bông ê kíng-sik, kî-si̍t sī nn̄g-ê sing-thuân kòo-sîng--ê:
Sam-li̍h Sing-hûn tíng-kuânn ê khai-hòng sing-thuân (M21), kah tò-pîng ē-kha ê kiû-hîng sing-thuân (NGC 6544).</p><h2 id=english-nebulas-and-clusters-in-sagittarius>[English] Nebulas and Clusters in Sagittarius</h2><p>Can you spot famous celestial objects in this image?
18th-century astronomer <a href=https://science.nasa.gov/people/explore-the-night-sky-hubbleatms-messier-catalog-bio/>Charles Messier</a> cataloged only two of them: the bright <a href=https://apod.nasa.gov/apod/ap250625.html>Lagoon Nebula</a> (M8) at the bottom, and the colorful <a href=https://apod.nasa.gov/apod/ap240704.html>Trifid Nebula</a> (M20) at the upper right.
The one on the left that resembles a <a href="https://people.com/thmb/-ZwPce1JwYWjaTIEYYXePkDAFWo=/4000x0/filters:no_upscale():max_bytes(150000):strip_icc():focal(144x0:146x2)/000829300-1-166c18e3f54846d287baa774ae29b18e.jpg">cat's paw</a> is <a href=https://apod.nasa.gov/apod/ap230710.html>NGC 6559</a>, and it is much fainter than the other two.
Even harder to spot are the thin blue filaments on the left, from <a href=https://science.gsfc.nasa.gov/662/research/snrs.html>supernova remnant</a> (SNR G007.5-01.7).
Their glow comes from small amounts of <a href=https://en.wikipedia.org/wiki/Doubly_ionized_oxygen>glowing oxygen atoms</a> that are so faint that it took over <a href=https://app.astrobin.com/i/jliezm>17 hours of exposure</a> with just one blue color to bring up.
Framing this scene of stellar birth and death are two star clusters: the <a href=https://en.wikipedia.org/wiki/Open_cluster>open cluster</a> <a href=https://en.wikipedia.org/wiki/Messier_21>M21</a> just above Trifid, and the <a href=https://en.wikipedia.org/wiki/Globular_cluster>globular cluster</a> <a href=https://esahubble.org/images/potw2325a/>NGC 6544</a> at lower left.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>三裂星雲</td><td>Saⁿ-li̍h Seng-hûn</td><td>Sann-li̍h Sing-hûn</td><td>三裂星雲</td><td>Trifid Nebula</td></tr><tr><td>超新星殘骸</td><td>Chhiau-sin-seng Chân-hâi</td><td>tshiau-sin-sing tsân-hâi</td><td>超新星殘骸</td><td>Supernova Remnant</td></tr><tr><td>人馬座</td><td>Jîn-má-chō</td><td>Jîn-má-tsō</td><td>人馬座</td><td>Sagittarius</td></tr><tr><td>球形星團</td><td>Kiû-hêng Seng-thoân</td><td>Kiû-hîng Sing-thuân</td><td>球狀星團</td><td>Globular Cluster</td></tr><tr><td>開放星團</td><td>Khai-hòng Seng-thoân</td><td>Khai-hòng Sing-thuân</td><td>開放星團</td><td>Open Cluster</td></tr><tr><td>內海仔星雲</td><td>Lāi-hái-á Seng-hûn</td><td>Lāi-hái-á Sing-hûn</td><td>潟湖星雲</td><td>Lagoon Nebula</td></tr><tr><td>貓掌星雲</td><td>Niau-chiúⁿ Seng-hûn</td><td>Niau-tsiúnn Sing-hûn</td><td>貓掌星雲</td><td>Cat's Paw Nebula</td></tr><tr><td>感光</td><td>kám-kng</td><td>kám-kng</td><td>曝光</td><td>Exposure</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>Oxygen</td></tr><tr><td>原子</td><td>goân-chú</td><td>guân-tsú</td><td>原子</td><td>Atom</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>Filament</td></tr><tr><td>M8</td><td>M poeh</td><td>M pueh</td><td>M8</td><td>M8</td></tr><tr><td>M21</td><td>M jī-cha̍p-it</td><td>M jī-tsa̍p-it</td><td>M21</td><td>M21</td></tr><tr><td>M20</td><td>M jī-cha̍p</td><td>M jī-tsa̍p</td><td>M20</td><td>M20</td></tr><tr><td>NGC 6559</td><td>M lio̍k-ngó͘-ngó͘-kiú</td><td>M lio̍k-ngóo-ngóo-kiú</td><td>NGC 6559</td><td>NGC 6559</td></tr><tr><td>NGC 6544</td><td>M lio̍k-ngó͘-sù-sù</td><td>M lio̍k-ngóo-sù-sù</td><td>NGC 6544</td><td>NGC 6544</td></tr><tr><td>SNR G007.5-01.7</td><td>SNR G khòng-khòng-chhit tiám gō͘ hū khòng-it tiám chhit</td><td>SNR G khòng-khòng-tshit tiám gōo hū khòng-it tiám tshit</td><td>SNR G007.5-01.7</td><td>SNR G007.5-01.7</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250914/>昨昏 ê 圖：太陽系內底 ê 行星：趨角 kah 自轉</a>
</span><span class=post_next><a href=https://apod.tw/daily/20250919/>明仔載 ê 圖：NGC 6914 星雲複合體</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>