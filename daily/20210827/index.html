<!doctype html><html lang=en><head><title>象管星雲 kah 宇宙車隊 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="象管星雲 kah 宇宙車隊"><meta property="og:description" content="象管星雲 to̍h tī 懸閣遠 ê 仙王座 遐，彎彎曲曲迵過發射星雲 kah 少年星團 複合體 IC 1396。"><meta property="og:url" content="https://apod.tw/daily/20210827/"><meta property="og:image" content="https://apod.nasa.gov/apod/fap/image/2108/ElephantTrunkCaravan1024.jpg"><link rel=canonical href=https://apod.tw/daily/20210827/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. August 2021</p><h1 class=post_title>象管星雲 kah 宇宙車隊</h1><div class=post_body><div class=post_inner><img src=https://apod.nasa.gov/apod/fap/image/2108/ElephantTrunkCaravan1024.jpg alt=/home/runner/work/apod-taigi.github.io/apod-taigi.github.io/content/daily/2021/08/20210827.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210827.html>Elephant's Trunk and Caravan</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://artis-mastering.at/kontakt>Robert Eder</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckttqgy2o44210b25ps2ob9fw height=180 width=500 frameborder=0 scrolling=no></iframe></div><h2 id=漢羅-象管星雲-kah-宇宙車隊>[漢羅] 象管星雲 kah 宇宙車隊</h2><p>這幅圖 to̍h 親像是英國童話「<a href=http://www.boop.org/jan/justso/elephant.htm>To̍h 是按呢 ê 故事</a>」內底一篇「象仔囝」故事 ê 銀河版插圖。
象管星雲 to̍h tī 懸閣遠 ê <a href=http://www.hawastsoc.org/deepsky/cep/>仙王座</a> 遐，彎彎曲曲迵過發射星雲 kah 少年星團 <a href=https://apod.nasa.gov/apod/ap050908.html>複合體 IC 1396</a>。
倒爿 ê 宇宙象管超過 20 光年長，嘛叫做 vdB 142。
這幅詳細 ê 望遠鏡特寫經過數位處理了後，已經 kā <a href=https://www.astrobin.com/4d0x0n/>看會著 ê 恆星</a> 徙走矣。
按呢 to̍h 會當看著去予風掃--出來 ê、足光 ê 山龍，kā 低溫 ê <a href=http://www-ssg.sr.unh.edu/ism/what1.html>星際</a> 塗粉 kah 氣體 ê 閬空照--出來。
這个烏暗、<a href=https://apod.nasa.gov/apod/ap070218.html>虯做伙 ê 雲</a> 內底有做新恆星 ê 原始材料，嘛會當 kā <a href=http://www.spitzer.caltech.edu/images/1058-ssc2003-06b-Dark-Globule-in-IC-1396>原恆星藏 tī 內底</a>。
這个較暗 ê IC 1396 星團複合體，差不多有 3000 光年遠。
伊 tī 天頂是足大一區 ê，有 5 度遐爾闊。
毋閣 <a href=https://www.astrobin.com/6fy8mc/>這幅無恆星 ê 影像</a> 干焦 1 度闊爾爾，這个角寸尺差不多是兩粒月娘遐爾闊。
<a href=http://www.boop.org/jan/justso/>是講</a> tī 彎彎曲曲 ê 象管星雲倒爿下跤 ê 烏暗形體，有一寡人 kā 號做 宇宙車隊。</p><h2 id=poj-chhiūⁿ-kńg-seng-hûn-kah-caravan>[POJ] Chhiūⁿ-kńg seng-hûn kah Caravan</h2><p>Chit-pak-tô͘ to̍h chhiⁿ-chhiūⁿ sī Eng-kok-tông-ōe "To̍h sī án-ne ê kò͘-sū" lāi-té chi̍t-phiⁿ "Chhiūⁿ-á-kiáⁿ" kò͘-sū ê gîn-hô pán chhah-tô͘.
Chhiūⁿ-kńg seng-hûn to̍h tī koân koh hn̄g ê Sian-ông-chō hiah, oan-oan-khiau-khiau thàng-kòe hoat-siā-seng-hûn kah siàu-liân seng-thoân ho̍k-ha̍p-thé IC it-sam-kiú-lio̍k.
Tò-pêng ê ú-tiū chhiūⁿ-kńg chhiau-kòe jī-cha̍p kng-nî tn̂g, mā kiò-chò vdB it-sù-jī.
Chit-pak siông-sè ê bōng-oán-kiàⁿ te̍k-siá kéng-kòe só͘-ūi-chhú-lí liáu-āu, í-keng kā khòaⁿ-ē-tio̍h ê hêng-chhiⁿ sóa-cháu ah.
Án-ne to̍h ē-tàng khòaⁿ-tio̍h khì hō͘ hong sàu--chhut-lâi ê, chiok-kng ê soaⁿ-lêng, kā kē-un ê seng-chè-thô͘-hún kah khì-thé ê làng-khong chiò--chhut-lâi.
Chit-ê o͘-àm, khiû chòe-hóe ê hûn lāi-té ū chò sin hêng-chhiⁿ ê goân-sú châi-liāu, mā ē-tàng kā goân-hêng-chhiⁿ chhàng tī lāi-té.
Chit-ê khah-àm ê IC it-sam-kiú-lio̍k seng-thoân ho̍k-ha̍p-thé, chha-put-to ū saⁿ-chheng kng-nî hn̄g.
I tī thiⁿ-téng sī chiok-tōa chi̍t-khu ê, ū gō͘-tō͘ hiah-nī khoah.
M̄-koh chit-pak bô hêng-chhiⁿ ê iáⁿ-siōng kan-na chi̍t tō͘ khoah niā-niā, chit-ê kak-chhùn-chhioh chha-put-to sī nn̄g-lia̍p goe̍h-niû hiah-nī khoah.
Sī-kóng tī oan-oan-khiau-khiau ê Chhiūⁿ-kńg seng-hûn tò-pêng ē-kha ê o͘-àm hêng-thé, ū chi̍t-kóa-lâng kā hō-chò Ú-tiū-chhia-tūi.</p><h2 id=kip-tshiūnn-kńg-sing-hûn-kah-caravan>[KIP] Tshiūnn-kńg sing-hûn kah Caravan</h2><p>Tsit-pak-tôo to̍h tshinn-tshiūnn sī Ing-kok-tông-uē "To̍h sī án-ne ê kòo-sū" lāi-té tsi̍t-phinn "Tshiūnn-á-kiánn" kòo-sū ê gîn-hô pán tshah-tôo.
Tshiūnn-kńg sing-hûn to̍h tī kuân koh hn̄g ê Sian-ông-tsō hiah, uan-uan-khiau-khiau thàng-kuè huat-siā-sing-hûn kah siàu-liân sing-thuân ho̍k-ha̍p-thé IC it-sam-kiú-lio̍k.
Tò-pîng ê ú-tiū tshiūnn-kńg tshiau-kuè jī-tsa̍p kng-nî tn̂g, mā kiò-tsò vdB it-sù-jī.
Tsit-pak siông-sè ê bōng-uán-kiànn ti̍k-siá kíng-kuè sóo-uī-tshú-lí liáu-āu, í-king kā khuànn-ē-tio̍h ê hîng-tshinn suá-tsáu ah.
Án-ne to̍h ē-tàng khuànn-tio̍h khì hōo hong sàu--tshut-lâi ê, tsiok-kng ê suann-lîng, kā kē-un ê sing-tsè-thôo-hún kah khì-thé ê làng-khong tsiò--tshut-lâi.
Tsit-ê oo-àm, khiû tsuè-hué ê hûn lāi-té ū tsò sin hîng-tshinn ê guân-sú tsâi-liāu, mā ē-tàng kā guân-hîng-tshinn tshàng tī lāi-té.
Tsit-ê khah-àm ê IC it-sam-kiú-lio̍k sing-thuân ho̍k-ha̍p-thé, tsha-put-to ū sann-tshing kng-nî hn̄g.
I tī thinn-tíng sī tsiok-tuā tsi̍t-khu ê, ū gōo-tōo hiah-nī khuah.
M̄-koh tsit-pak bô hîng-tshinn ê iánn-siōng kan-na tsi̍t tōo khuah niā-niā, tsit-ê kak-tshùn-tshioh tsha-put-to sī nn̄g-lia̍p gue̍h-niû hiah-nī khuah.
Sī-kóng tī uan-uan-khiau-khiau ê Tshiūnn-kńg sing-hûn tò-pîng ē-kha ê oo-àm hîng-thé, ū tsi̍t-kuá-lâng kā hō-tsò Ú-tiū-tshia-tuī.</p><h2 id=english-elephants-trunk-and-caravan>[English] Elephant's Trunk and Caravan</h2><p>Like an illustration in a galactic <a href=http://www.boop.org/jan/justso/elephant.htm>Just So Story</a>, the Elephant's Trunk Nebula winds through the emission nebula and young star cluster <a href=https://apod.nasa.gov/apod/ap050908.html>complex IC 1396</a>, in the high and far off constellation <a href=http://www.hawastsoc.org/deepsky/cep/>of Cepheus</a>.
Also known as vdB 142, seen on the left the cosmic elephant's trunk is over 20 light-years long.
Removed by digital processing, no <a href=https://www.astrobin.com/4d0x0n/>visible stars</a> are in this detailed telescopic close-up view highlighting the bright swept-back ridges that outline pockets of cool <a href=http://www-ssg.sr.unh.edu/ism/what1.html>interstellar</a> dust and gas.
But the dark, <a href=https://apod.nasa.gov/apod/ap070218.html>tendril-shaped clouds</a> contain the raw material for star formation and hide <a href=http://www.spitzer.caltech.edu/images/1058-ssc2003-06b-Dark-Globule-in-IC-1396>protostars within</a>.
Nearly 3,000 <a href=http://heasarc.gsfc.nasa.gov/docs/cosmic/>light-years distant</a>, the relatively faint IC 1396 complex covers a large region on the sky, spanning over 5 degrees.
<a href=https://www.astrobin.com/6fy8mc/>This starless rendition</a> spans a 1 degree wide field of view though, about the angular size of 2 Full Moons.
<a href=http://www.boop.org/jan/justso/>Of course</a> the dark shapes below and right of the winding Elephant's Trunk are known to some as The Caravan.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>象管星雲</td><td>Chhiūⁿ-kńg seng-hûn</td><td>Tshiūnn-kńg sing-hûn</td><td>象鼻星雲</td><td>Elephant's Trunk Nebula</td></tr><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>To̍h 是按呢 ê 故事</td><td>To̍h sī án-ne ê kò͘-sū</td><td>To̍h sī án-ne ê kòo-sū</td><td>就是這樣的故事</td><td>Just So Story</td></tr><tr><td>星團複合體</td><td>seng-thoân ho̍k-ha̍p-thé</td><td>sing-thuân ho̍k-ha̍p-thé</td><td>星團複合體</td><td>star cluster complex</td></tr><tr><td>原恆星</td><td>goân-hêng-chhiⁿ</td><td>guân-hîng-tshinn</td><td>原恆星</td><td>protostars</td></tr><tr><td>角寸尺</td><td>kak-chhùn-chhioh</td><td>kak-tshùn-tshioh</td><td>角尺寸</td><td>angular size</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebula</td></tr><tr><td>宇宙車隊</td><td>Ú-tiū-chhia-tūi</td><td>Ú-tiū-tshia-tuī</td><td>宇宙車隊</td><td>The Caravan</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210826/>昨昏 ê 圖：藍色時間 ê 月圓</a>
</span><span class=post_next><a href=https://apod.tw/daily/20210828/>明仔載 ê 圖：火星岩石 Rochette</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>