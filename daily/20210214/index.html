<!doctype html><html lang=en><head><title>有長花柄 ê 玫瑰星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="有長花柄 ê 玫瑰星雲"><meta property="og:description" content="玫瑰星雲 若是號做別个名，敢閣會遮爾甜？"><meta property="og:url" content="https://apod.tw/daily/20210214/"><meta property="og:image" content="https://apod.nasa.gov/apod/image/2102/rosette_BlockPuckett_960.jpg"><link rel=canonical href=https://apod.tw/daily/20210214/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. February 2021</p><h1 class=post_title>有長花柄 ê 玫瑰星雲</h1><div class=post_body><div class=post_inner><img src=https://apod.nasa.gov/apod/image/2102/rosette_BlockPuckett_960.jpg alt=/home/runner/work/apod-taigi.github.io/apod-taigi.github.io/content/daily/2021/02/20210214.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210214.html>Long Stem Rosette Nebula</a></li><li>影像來源 kah 版權：<a href=https://www.adamblockphotos.com/>Adam Block</a> & <a href=http://www.cometwatch.com/>Tim Puckett</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li><li>Ti 宇宙內底走跳：<a href=http://apod.nasa.gov/apod/random_apod.html>APOD 亂數產生器</a></li></ul><div class=podcast><iframe src=https://open.firstory.me/embed/story/ckm98txrmy65k0915b5uuqoed height=180 width=500 frameborder=0 scrolling=no></iframe></div><h2 id=漢羅-有長花柄-ê-玫瑰星雲>[漢羅] 有長花柄 ê 玫瑰星雲</h2><p><a href=https://en.wikipedia.org/wiki/Rosette_Nebula>玫瑰星雲</a> 若是 <a href=https://www.bartleby.com/100/138.28.22.html>號做</a> 別个名，敢閣會遮爾甜？Tī 這个真普通 ê <a href=https://en.wikipedia.org/wiki/New_General_Catalogue>新通用目錄 (New General Catalog)</a> 內底，to̍h kā 叫做 <a href="http://www.google.com/images?hl=en&amp;biw=1024&amp;bih=974&amp;gbv=2&amp;tbs=isch%3A1&amp;sa=1&amp;q=%2Bsite%3Aapod.nasa.gov+Rosette&amp;aq=f&amp;aqi=&amp;aql=&amp;oq=">NGC 2237</a>。毋閣猶是無法度掩崁 <a href=http://www.caelumobservatory.com/gallery/rosetteabtp.shtml>這个</a> <a href=https://apod.nasa.gov/apod/emission_nebulae.html>發射星雲</a> ê 華麗面容。伊 to̍h tī 這張影像 ê 頂面，tī 發光 ê 水素氣體形成 ê <a href=https://www.rd.com/article/roses-popular-valentines-day/>長花柄</a> ê 頂懸。Tī 這个星雲內底有一个 <a href=https://apod.nasa.gov/apod/open_clusters.html>開放星團</a> <a href=https://apod.nasa.gov/apod/ap000822.html>NGC 2244</a>，內底有光 koh 少年 ê 恆星。遮 ê 恆星是 <a href=https://ui.adsabs.harvard.edu/abs/1993ApJ...414..664K/abstract>400 萬年前</a> tī 星雲內底形成 ê。In ê <a href=https://apod.nasa.gov/apod/ap000318.html>恆星風</a> kā 星雲中央歕出一个閬空，去予 <a href=https://apod.nasa.gov/apod/ap030706.html>塗粉</a> kah 氣體包 tī 內底。星團內底高溫 ê 恆星發出 ê <a href=https://science.nasa.gov/ems/10_ultravioletwaves>紫外光</a>，予邊仔 ê 星雲 <a href="http://www.youtube.com/watch?v=0brmw8sP-Js">發光</a>。這个 <a href=https://apod.nasa.gov/apod/ap000111.html>玫瑰星雲</a> 差不多有 100 <a href=https://www.grc.nasa.gov/www/k-12/Numbers/Math/Mathematical_Thinking/how_long_is_a_light_year.htm>光年</a> 闊，tī <a href=https://ui.adsabs.harvard.edu/abs/2000A%26A...358..553H/abstract>差不多 5000 光年遠</a> ê 所在。你會當用小望遠鏡 tùi 麒麟 <a href=http://www.astro.wisc.edu/~dolan/constellations/extra/constellations.html>星座</a>（<a href=http://chandra.harvard.edu/photo/constellations/monoceros.html>麒麟座</a>）ê 方向去看 to̍h 看會著。</p><h2 id=poj-tng-hoe-pèⁿ-ê-mûi-kùi-seng-hûn>[POJ] Tn̂g-hoe-pèⁿ ê Mûi-kùi-seng-hûn</h2><p>Mûi-kùi-seng-hûn nā-sī hō chò pa̍t-ê-miâ, kám koh-ē chiah-nī tiⁿ? Tī chit-ê chin phó͘-thong ê Sin-thong-iōng-bo̍k-lo̍k (New General Catalog) lāi-té, to̍h kā kiò-chò NGC jī-jī-sam-chhit. M̄-koh iáu-sī bô-hoat-tō͘ am-khàm chit-ê hoat-siā-seng-hûn ê hôa-lē bīn-iông. I to̍h tī chit-tiuⁿ iáⁿ-siōng ê téng-bīn, tī hoat-kng ê chúi-sò͘-khì-thé hêng-sêng ê tn̂g hoe-pèⁿ ê téng-koân. Tī chit-ê seng-hûn lāi-té ū chi̍t-ê Khai-hòng-seng-thoân NGC jī-jī-sù-sù, lāi-té ū kng koh siàu-liân ê hêng-chhiⁿ. Chia--ê hêng-chhiⁿ sī sì-pah bān nî chêng tī seng-hûn lāi-té hêng-sêng--ê. In ê hêng-chhiⁿ-hong kā seng-hûn tiong-ng pûn-chhut chi̍t-ê làng-khang, khì hō͘ thô͘-hún kah khì-thé pau-tī lāi-té. Seng-thoân lāi-té ko-un ê hêng-chhiⁿ hoat--chhut-ê chi-gōa-kng, hō͘ piⁿ-á ê seng-hûn hoat-kng. Chit-ê Mûi-kùi-seng-hûn chha-put-to ū chi̍t-pah kng-nî khoah, tī chha-put-to gō͘-chheng kng-nî hn̄g ê só͘-chāi. Lí ē-tàng iōng sió bōng-oán-kiàⁿ tùi Kî-lîn-seng-chō (Kî-lîn-chō) ê hong-hiòng khì-khòaⁿ to̍h khòaⁿ-ē-tio̍h.</p><h2 id=kip-tng-hue-pènn-ê-muî-kuì-sing-hûn>[KIP] Tn̂g-hue-pènn ê Muî-kuì-sing-hûn</h2><p>Muî-kuì-sing-hûn nā-sī hō tsò pa̍t-ê-miâ, kám koh-ē tsiah-nī tinn? Tī tsit-ê tsin phóo-thong ê Sin-thong-iōng-bo̍k-lo̍k (New General Catalog) lāi-té, to̍h kā kiò-tsò NGC jī-jī-sam-tshit. M̄-koh iáu-sī bô-huat-tōo am-khàm tsit-ê huat-siā-sing-hûn ê huâ-lē bīn-iông. I to̍h tī tsit-tiunn iánn-siōng ê tíng-bīn, tī huat-kng ê tsuí-sòo khì-thé hîng-sîng ê tn̂g hue-pènn ê tíng-kuân. Tī tsit-ê sing-hûn lāi-té ū tsi̍t-ê Khai-hòng-sing-thuân NGC jī-jī-sù-sù, lāi-té ū kng koh siàu-liân ê hîng-tshinn. Tsia--ê hîng-tshinn sī sì-pah bān nî tsîng tī sing-hûn lāi-té hîng-sîng--ê. In ê hîng-tshinn-hong kā sing-hûn tiong-ng pûn-tshut tsi̍t-ê làng-khang, khì hōo thôo-hún kah khì-thé pau-tī lāi-té. Sing-thuân lāi-té ko-un ê hîng-tshinn huat--tshut-ê tsi-guā-kng, hōo pinn-á ê sing-hûn huat-kng. Tsit-ê Muî-kuì-sing-hûn tsha-put-to ū tsi̍t-pah kng-nî khuah, tī tsha-put-to gōo-tshing kng-nî hn̄g ê sóo-tsāi. Lí ē-tàng iōng sió bōng-uán-kiànn tuì Kî-lîn-sing-tsō (Kî-lîn-tsō) ê hong-hiòng khì-khuànn to̍h khuànn-ē-tio̍h.</p><h2 id=englishlong-stem-rosette-nebula>[English] Long Stem Rosette Nebula </h2><p>Would the <a href=https://en.wikipedia.org/wiki/Rosette_Nebula>Rosette Nebula</a> by any other <a href=https://www.bartleby.com/100/138.28.22.html>name</a> <em>look</em> as sweet?The bland <a href=https://en.wikipedia.org/wiki/New_General_Catalogue>New General Catalog</a> designation of <a href="http://www.google.com/images?hl=en&amp;biw=1024&amp;bih=974&amp;gbv=2&amp;tbs=isch%3A1&amp;sa=1&amp;q=%2Bsite%3Aapod.nasa.gov+Rosette&amp;aq=f&amp;aqi=&amp;aql=&amp;oq=">NGC 2237</a> doesn't appear to diminish the appearance of <a href=http://www.caelumobservatory.com/gallery/rosetteabtp.shtml>this</a> flowery <a href=https://apod.nasa.gov/apod/emission_nebulae.html>emission nebula</a> , at the top of the image, atop a <a href=https://www.rd.com/article/roses-popular-valentines-day/>long stem</a> of glowing hydrogen gas.Inside the nebula lies an <a href=https://apod.nasa.gov/apod/open_clusters.html>open cluster</a> of bright young stars designated <a href=https://apod.nasa.gov/apod/ap000822.html>NGC 2244</a> .These stars <a href=https://ui.adsabs.harvard.edu/abs/1993ApJ...414..664K/abstract>formed about four million years ago</a> from the nebularmaterial and their <a href=https://apod.nasa.gov/apod/ap000318.html>stellar winds</a> are clearing a hole in the nebula's center,insulated by a layer of <a href=https://apod.nasa.gov/apod/ap030706.html>dust</a> and hot gas. <a href=https://science.nasa.gov/ems/10_ultravioletwaves>Ultraviolet light</a> from thehot cluster stars causes the surrounding nebula to <a href="http://www.youtube.com/watch?v=0brmw8sP-Js">glow</a> .The <a href=https://apod.nasa.gov/apod/ap000111.html>Rosette Nebula</a> spans about 100 <a href=https://www.grc.nasa.gov/www/k-12/Numbers/Math/Mathematical_Thinking/how_long_is_a_light_year.htm>light-years</a> across, lies <a href=https://ui.adsabs.harvard.edu/abs/2000A%26A...358..553H/abstract>about 5000 light-years away</a> ,and can be seen with a small telescope towards the <a href=http://www.astro.wisc.edu/~dolan/constellations/extra/constellations.html>constellation</a> ofthe Unicorn ( <a href=http://chandra.harvard.edu/photo/constellations/monoceros.html>Monoceros</a> ).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>玫瑰星雲</td><td>Mûi-kùi-seng-hûn</td><td>Mûi-kùi-sing-hûn</td><td>玫瑰星雲</td><td>Rosette Nebula</td></tr><tr><td>新通用目錄</td><td>Sin-thong-iōng-bo̍k-lo̍k</td><td>Sin-thong-iōng-bo̍k-lo̍k</td><td>新通用目錄</td><td>New General Catalog (NGC)</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebular</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open cluster</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>紫外光</td><td>chi-gōa-kng</td><td>tsi-guā-kng</td><td>紫外光</td><td>Ultraviolet light</td></tr><tr><td>麒麟星座</td><td>Kî-lîn ê seng-chō</td><td>Kî-lîn ê sing-tsō</td><td>麒麟星座</td><td>constellation of the Unicorn</td></tr><tr><td>麒麟座</td><td>Kî-lîn-chō</td><td>Kî-lîn-tsō</td><td>麒麟座</td><td>Monoceros</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210213/>昨昏 ê 圖：立體 ê 愛神星</a>
</span><span class=post_next><a href=https://apod.tw/daily/20210215/>明仔載 ê 圖：登陸火星：驚惶七分鐘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>