<!doctype html><html lang=en><head><title>土星 ê 衛星 iapetus：3 d ê 彩繪衛星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="土星 ê 衛星 Iapetus：3D ê 彩繪衛星"><meta property="og:description" content="土星 ê 衛星 Iapetus 是發生啥物代誌？這个奇怪 ê 世界有足濟部份是較暗 ê 咖啡色，其他部份是較光 ê 白色。"><meta property="og:url" content="https://apod.tw/daily/20210713/"><meta property="og:image" content="%!s(<nil>)"><link rel=canonical href=https://apod.tw/daily/20210713/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. July 2021</p><h1 class=post_title>土星 ê 衛星 Iapetus：3D ê 彩繪衛星</h1><div class=post_body><div class=post_inner><div class=iframe style=padding-bottom:400px!important><iframe src=https://solarsystem.nasa.gov/gltf_embed/2381></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210713.html>Saturn's Iapetus: Painted Moon in 3D</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.jpl.nasa.gov/>JPL</a>, <a href=http://www.spacescience.org/>SSI</a>, <a href=http://ciclops.org/>Cassini Imaging Team</a>; <em>3D Rendering:</em> NASA's VTAD</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckrxmweo77hjz0890sybtkkrf height=180 width=500 frameborder=0 scrolling=no></iframe></div><h2 id=漢羅-土星-ê-衛星-iapetus3d-ê-彩繪衛星>[漢羅] 土星 ê 衛星 Iapetus：3D ê 彩繪衛星</h2><p>土星 ê 衛星 Iapetus 是發生啥物代誌？
這个 <a href=https://en.wikipedia.org/wiki/Iapetus_%28moon%29>奇怪 ê 世界</a> 有足濟部份是較暗 ê 咖啡色，其他部份是較光 ê 白色。
較暗物質 ê 組成成份猶毋知，毋閣 <a href=https://science.nasa.gov/ems/07_infraredwaves>紅外線</a> <a href=https://science.nasa.gov/ems/01_intro>光譜</a> 表示伊有可能有 <a href=https://periodic.lanl.gov/6.shtml>碳</a> ê 成份 tī--lih。
<a href=https://trek.nasa.gov/iapetus/>Iapetus</a> 閣有一个特別 ê <a href=https://apod.nasa.gov/apod/ap050201.html>赤道脊</a>，予伊看起來敢若是一粒 <a href="http://www.whfoods.com/genpage.php?tname=foodspice&amp;dbid=99">核桃</a>。
為著欲了解這粒彩繪衛星，<a href=https://www.nasa.gov/about/index.html>NASA</a> tī 2007 年直接送 <a href=https://en.wikipedia.org/wiki/Cassini_spacecraft>Cassini 機器人太空船</a> 到踅土星 ê 軌道去，予伊會當衝到離 Iapetus <a href=https://apod.nasa.gov/apod/ap070919.html>2000 公里</a> 近 ê 所在來 kā 看。
這張是 Iapetus ê <a href=https://solarsystem.nasa.gov/resources/2381/iapetus-3d-model/>3D 影像</a>。
Tī 南部有一个巨型 ê 隕石坑，差不多有 450 公里闊，敢若是疊 tī 另外一个差不多平大 ê、<a href=https://apod.nasa.gov/apod/ap060530.html>較老 ê 隕石坑</a> 面頂。
<a href=https://apod.nasa.gov/apod/ap070914.html>較暗 ê 物質</a> 看起來有足濟攏崁 tī <a href=https://apod.nasa.gov/apod/ap060103.html>Iapetus</a> ê 上東爿，予隕石坑 kah 高地看起來攏差不多平暗。
<a href=http://micro.magnet.fsu.edu/primer/java/scienceopticsu/powersof10/>認真檢查</a> 了後，發現這个較暗 ê 表面物質通常是 tùi 著衛星赤道，而且伊比一公尺較薄。
目前 <a href=https://ui.adsabs.harvard.edu/abs/2005DPS....37.3908S/abstract>主流 ê 假說</a> 是講，這个較暗 ê 物質，大部份是垃圾冰溫度變懸 <a href=http://en.wikipedia.org/wiki/Sublimation_(chemistry)>昇華</a> 了後，賰 ê 物質。
這个 <a href="http://www.youtube.com/watch?v=DYvITG_TDfE">較暗 ê 表面物質</a>，上開始可能是 ùi <a href=https://apod.nasa.gov/apod/ap180514.html>其他衛星</a> 落過來產生 ê 流星殘骸，累積、崁 tī 這粒衛星表面 ê 結果。</p><h2 id=poj-thó-chhiⁿ-ê-ūi-chhiⁿ-iapetus-saⁿ-d-ê-chhái-hōe-ūi-chhiⁿ>[POJ] Thó͘-chhiⁿ ê ūi-chhiⁿ Iapetus: Saⁿ-D ê chhái-hōe ūi-chhiⁿ</h2><p>Thó͘-chhiⁿ ê ūi-chhiⁿ Iapetus sī hoat-seng siáⁿ-mih tāi-chì?
Chit-ê kî-koài ê sè-kài ū chiok-chōe pō͘-hūn sī khah-àm ê ka-pi-sek, kî-tha pō͘-hūn sī khah-kng ê pe̍h-sek.
Khah-àm bu̍t-chit ê cho͘-sêng sêng-hūn iáu m̄-chai, m̄-koh âng-gōa-sòaⁿ kng-phó͘ piáu-sī i ū khó-lêng ū thòaⁿ ê sêng-hūn tī--lih.
Iapetus koh-ū chi̍t-ê te̍k-pia̍t ê chhek-tō-chit, hō͘ i khòaⁿ--khí-lâi ká-ná sī chi̍t-lia̍p hu̍t-thô͘.
Ūi-tio̍h beh liáu-kái chit-lia̍p chhái-hōe ūi-chhiⁿ, NASA tī jī-khòng-khòng-chhit nî ti̍t-chiap sàng Cassini ke-khì-lâng thài-khong-chûn kàu se̍h Thó͘-chhiⁿ ê kúi-tō khì, hō͘ i ē-tàng chhiong-kàu lî Iapetus nn̄g-chheng kong-lí koân kīn ê só͘-chāi lâi kā khòaⁿ.
Chit-tiuⁿ sī Iapetus ê saⁿ-D iáⁿ-siōng.
Tī lâm-pō͘ ū chi̍t-ê kū-hêng ê ún-se̍k-kheⁿ, chha-put-to ū sì-pah-gō͘-cha̍p kong-lí khoah, ká-ná sī tha̍h tī lēng-gōa chi̍t-ê chha-put-to pêⁿ-tōa ê, khah-lāu ê ún-se̍k-kheⁿ bīn-téng.
Khah-àm ê bu̍t-chit khòaⁿ--khí-lâi ū chiok-chōe lóng khàm tī Iapetus ê siōng tang-pêng, hō͘ ún-se̍k-kheⁿ kah ko-tē khòaⁿ--khí-lâi lóng chha-put-to pêⁿ-àm.
Jīn-chin kiám-cha liáu-āu, hoat-hiān chit-ê khah-àm ê piáu-bīn bu̍t-chit thong-siông sī tùi tio̍h ūi-chhiⁿ chhek-tō, jî-chhiáⁿ i pí chi̍t kong-chhioh khah-po̍h.
Bo̍k-chêng chú-liû ê ká-soat sī-kóng, chit-ê khah-àm ê bu̍t-chit, tōa-pō͘-hūn sī lah-sap-peng un-tō͘ piàn-koân seng-hôa liáu-āu, chhun ê bu̍t-chit.
Chit-ê khah-àm ê piáu-bīn bu̍t-chit, siōng khai-sí khó-lêng sī ùi kî-tha ūi-chhiⁿ la̍k-kòe-lâi sán-seng ê liû-chhiⁿ chân-hâi, lúi-chek, khàm tī chit-lia̍p ūi-chhiⁿ piáu-bīn ê kiat-kó.</p><h2 id=kip-thóo-tshinn-ê-uī-tshinn-iapetus-sann-d-ê-tshái-huē-uī-tshinn>[KIP] Thóo-tshinn ê uī-tshinn Iapetus: Sann-D ê tshái-huē uī-tshinn</h2><p>Thóo-tshinn ê uī-tshinn Iapetus sī huat-sing siánn-mih tāi-tsì?
Tsit-ê kî-kuài ê sè-kài ū tsiok-tsuē pōo-hūn sī khah-àm ê ka-pi-sik, kî-tha pōo-hūn sī khah-kng ê pe̍h-sik.
Khah-àm bu̍t-tsit ê tsoo-sîng sîng-hūn iáu m̄-tsai, m̄-koh âng-guā-suànn kng-phóo piáu-sī i ū khó-lîng ū thuànn ê sîng-hūn tī--lih.
Iapetus koh-ū tsi̍t-ê ti̍k-pia̍t ê tshik-tō-tsit, hōo i khuànn-khí-lâi ká-ná sī tsi̍t-lia̍p hu̍t-thôo.
Uī-tio̍h beh liáu-kái tsit-lia̍p tshái-huē uī-tshinn, NASA tī jī-khòng-khòng-tshit nî ti̍t-tsiap sàng Cassini ke-khì-lâng thài-khong-tsûn kàu se̍h Thóo-tshinn ê kuí-tō khì, hōo i ē-tàng tshiong-kàu lî Iapetus nn̄g-tshing kong-lí kuân kīn ê sóo-tsāi lâi kā khuànn.
Tsit-tiunn sī Iapetus ê sann-D iánn-siōng.
Tī lâm-pōo ū tsi̍t-ê kū-hîng ê ún-si̍k-khenn, tsha-put-to ū sì-pah-gōo-tsa̍p kong-lí khuah, ká-ná sī tha̍h tī līng-guā tsi̍t-ê tsha-put-to pênn-tuā ê, khah-lāu ê ún-si̍k-khenn bīn-tíng.
Khah-àm ê bu̍t-tsit khuànn-khí-lâi ū tsiok-tsuē lóng khàm tī Iapetus ê siōng tang-pîng, hōo ún-si̍k-khenn kah ko-tē khuànn-khí-lâi lóng tsha-put-to pênn-àm.
Jīn-tsin kiám-tsa liáu-āu, huat-hiān tsit-ê khah-àm ê piáu-bīn bu̍t-tsit thong-siông sī tuì tio̍h uī-tshinn tshik-tō, jî-tshiánn i pí tsi̍t kong-tshioh khah-po̍h.
Bo̍k-tsîng tsú-liû ê ká-suat sī-kóng, tsit-ê khah-àm ê bu̍t-tsit, tuā-pōo-hūn sī lah-sap-ping un-tōo piàn-kuân sing-huâ liáu-āu, tshun ê bu̍t-tsit.
Tsit-ê khah-àm ê piáu-bīn bu̍t-tsit, siōng khai-sí khó-lîng sī uì kî-tha uī-tshinn la̍k-kuè-lâi sán-sing ê liû-tshinn tsân-hâi, luí-tsik, khàm tī tsit-lia̍p uī-tshinn piáu-bīn ê kiat-kó.</p><h2 id=english-saturns-iapetus-painted-moon-in-3d>[English] Saturn's Iapetus: Painted Moon in 3D</h2><p>What has happened to Saturn's moon Iapetus?
Vast sections of <a href=https://en.wikipedia.org/wiki/Iapetus_%28moon%29>this strange world</a> are dark brown, while others are as bright white.
The composition of the dark material is unknown, but <a href=https://science.nasa.gov/ems/07_infraredwaves>infrared</a> <a href=https://science.nasa.gov/ems/01_intro>spectra</a> indicate that it possibly contains some dark form of <a href=https://periodic.lanl.gov/6.shtml>carbon</a>.
<a href=https://trek.nasa.gov/iapetus/>Iapetus</a> also has an unusual <a href=https://apod.nasa.gov/apod/ap050201.html>equatorial ridge</a> that makes it appear like a <a href="http://www.whfoods.com/genpage.php?tname=foodspice&amp;dbid=99">walnut</a>.
To help better understand this seemingly painted moon, <a href=https://www.nasa.gov/about/index.html>NASA</a> directed the <a href=https://en.wikipedia.org/wiki/Cassini_spacecraft>robotic Cassini spacecraft</a> orbiting Saturn to swoop <a href=https://apod.nasa.gov/apod/ap070919.html>within 2,000 kilometers</a> in 2007.
Iapetus is <a href=https://solarsystem.nasa.gov/resources/2381/iapetus-3d-model/>pictured here in 3D</a>.
A huge impact crater seen in the south spans a tremendous 450 kilometers and appears superposed on an <a href=https://apod.nasa.gov/apod/ap060530.html>older crater</a> of similar size.
The <a href=https://apod.nasa.gov/apod/ap070914.html>dark material</a> is seen increasingly coating the easternmost part of <a href=https://apod.nasa.gov/apod/ap060103.html>Iapetus</a>, darkening craters and highlands alike.
<a href=http://micro.magnet.fsu.edu/primer/java/scienceopticsu/powersof10/>Close inspection</a> indicates that the dark coating typically faces the moon's equator and is less than a meter thick.
A <a href=https://ui.adsabs.harvard.edu/abs/2005DPS....37.3908S/abstract>leading hypothesis</a> is that the dark material is mostly dirt leftover when relatively warm but dirty ice <a href=http://en.wikipedia.org/wiki/Sublimation_(chemistry)>sublimates</a>.
An initial coating of <a href="http://www.youtube.com/watch?v=DYvITG_TDfE">dark material</a> may have been effectively painted on by the accretion of meteor-liberated debris from <a href=https://apod.nasa.gov/apod/ap180514.html>other moon</a>s.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>光譜</td><td>kng-phó͘</td><td>kng-phóo</td><td>光譜</td><td>spectrum</td></tr><tr><td>碳</td><td>thòaⁿ</td><td>thuànn</td><td>碳</td><td>carbon</td></tr><tr><td>赤道脊</td><td>chhek-tō-chit</td><td>tshik-tō-tsit</td><td>赤道脊</td><td>equatorial ridge</td></tr><tr><td>核桃</td><td>hu̍t-thô͘</td><td>hu̍t-thôo</td><td>核桃</td><td>walnut</td></tr><tr><td>流星</td><td>liû-chhiⁿ</td><td>liû-tshinn</td><td>流星</td><td>meteor</td></tr><tr><td>昇華</td><td>seng-hôa</td><td>sing-huâ</td><td>昇華</td><td>sublimate</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210712/>昨昏 ê 圖：M27：啞鐘星雲</a>
</span><span class=post_next><a href=https://apod.tw/daily/20210714/>明仔載 ê 圖：GW200115：烏洞 kah 中子星合併 ê 模擬動畫</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>