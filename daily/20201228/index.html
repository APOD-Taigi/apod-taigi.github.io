<!doctype html><html lang=en><head><title>M16：鴟鴞星雲 ê 內部 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="M16：鴟鴞星雲 ê 內部"><meta property="og:description" content="遠遠仔看，這規个形體看起來就親像是一隻鴟鴞。"><meta property="og:url" content="https://apod.tw/daily/20201228/"><meta property="og:image" content="https://apod.nasa.gov/apod/image/2012/EagleNebula_Paladini_960.jpg"><link rel=canonical href=https://apod.tw/daily/20201228/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. December 2020</p><h1 class=post_title>M16：鴟鴞星雲 ê 內部</h1><div class=post_body><div class=post_inner><img src=https://apod.nasa.gov/apod/image/2012/EagleNebula_Paladini_960.jpg alt=/home/runner/work/apod-taigi.github.io/apod-taigi.github.io/content/daily/2020/12/20201228.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap201228.html>M16: Inside the Eagle Nebula</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li><li>影像來源佮版權：<a href=https://www.instagram.com/nicolas_paladini/>Nicolas Paladini</a></li><li>寫真館：<a href="https://www.facebook.com/media/set?vanity=APOD.Sky&amp;set=a.3216915061746024">Notable images of the recent Total Solar Eclipse submitted to APOD</a></li></ul><div class=podcast><iframe src=https://open.firstory.me/embed/story/cko05cymn7gv50877xg7cnb5a height=180 width=500 frameborder=0 scrolling=no></iframe></div><h2 id=漢羅-m16鴟鴞星雲-ê-內部>[漢羅] M16：鴟鴞星雲 ê 內部</h2><p>遠遠仔看，這規个形體看起來 to̍h 親像是一隻 <a href=https://www.pbs.org/wnet/nature/eagles-introduction/3089/>鴟鴞</a>。
毋閣倚近 kā 看，這个 <a href=https://en.wikipedia.org/wiki/Eagle_Nebula>鴟鴞星雲</a> 有一搭 [較光 ê 所在][bright region]，會使講是這區大 <a href=https://apod.nasa.gov/apod/ap030706.html>塗粉</a> 烏殼中央 ê 窗仔門。
Ùi 這个窗仔門看去，煞看著一个光映映 ê <a href="https://www.youtube.com/watch?v=rvXIgpIuuxw">工場</a>，當咧製造規陣 <a href=https://apod.nasa.gov/apod/open_clusters.html>開放星團</a>。
Tī 這个閬空，新 ê 恆星產生 ê 時陣，猶閣賰一寡 <a href=https://apod.nasa.gov/apod/ap201206.html>柱仔雲</a> kah <a href=https://apod.nasa.gov/apod/ap081228.html>圓仔雲</a>，in ê 成份 是暗塗粉 kah 冷 <a href=https://apod.nasa.gov/apod/ap201122.html>分子氣體</a>。
Tī 遮，已經看會著一寡少年 <a href=https://apod.nasa.gov/apod/ap200909.html>閣光 ê 藍光星</a> 矣！
In ê 光 kah 恆星風 kā <a href=https://apod.nasa.gov/apod/ap181202.html>賰 ê 雲絲</a> kah 用氣體 kah 塗粉造 ê 雲牆，那燒那吹出去。
這个鴟鴞 <a href=https://apod.nasa.gov/apod/emission_nebulae.html>發射星雲</a> 予標做 M16，離咱有 6500 <a href=https://starchild.gsfc.nasa.gov/docs/StarChild/questions/question19.html>光年</a> 遠，大細有 20 光年闊，用 <a href=http://www.birdwatching.com/optics/binoculars1.html>雙筒望遠鏡</a> uì <a href=https://chandra.harvard.edu/photo/constellations/serpens.html>巨蛇</a> <a href=https://spaceplace.nasa.gov/search/constellations/>座</a> ê 方向去看 to̍h 看會著矣。
<a href=https://www.instagram.com/p/CHQf9uxJ3GW/>這幅圖</a> 是累積 12 點鐘久 ê 感光，koh 敆三種特別 ê 發射線：<a href=https://en.wikipedia.org/wiki/Sulfur>硫磺</a>（紅色）、<a href=http://www.rsc.org/periodic-table/element/1/hydrogen>水素</a>（黃色）、<a href="https://www.youtube.com/watch?v=uPK_rSf1WUc">酸素</a>（藍色）ê 影像合成 ê。</p><h2 id=poj-m-chap-lak-bah-hioh-seng-hûn-ê-lōe-pō>[POJ] M cha̍p-la̍k: Ba̍h-hio̍h seng-hûn ê lōe-pō͘</h2><p>Hn̄g-hn̄g-á khòaⁿ, chi̍t kui-ê hêng-thé khòaⁿ--khí-lâi to̍h chhin-chhiūⁿ sī chi̍t-chia̍h ba̍h-hio̍h.
M̄-koh óa-kīn kā khòaⁿ, chit-ê ba̍h-hio̍h seng-hûn ū chi̍t-tah khah kng ê só͘-chāi, ē-sái kóng sī chit-khu tōa-thô͘-hún-ō͘-khak tiong-ng ê thang-á-mn̂g.
Ùi chi̍t-ê thang-á-mn̂g khòaⁿ--khì, soah khòaⁿ tio̍h chi̍t-ê kng-iàⁿ-iàⁿ ê kang-tiûⁿ, tn̂g-leh chè-chō kui-tīn khai-hòng-seng-thoân.
Tī chit-ê làng-khang, sin-ê hêng-chhiⁿ sán-seng ê sî-chūn, iáu-koh chhun chi̍t-kóa thiāu-á-hûn kah îⁿ-á-hûn, in ê seng-hûn sī àm-thô͘-hún kah léng-hūn-chú khì-thé.
Tī chia, í-keng khòaⁿ-ē-tio̍h chi̍t-kóa siàu-liân koh kng ê nâ-kng-chhiⁿ ah!
In ê kng kah hêng-chhiⁿ-hong kā chhun ê hûn-si kah iōng khì-thé kah thô͘-hún chō ê hûn-chhiûⁿ, ná-sio-ná-chhoe--chhut-khì.
Chi̍t-ê Ba̍h-hio̍h hoat-siā seng-hûn hō͘ piau chò E̍h-muh-cha̍p-la̍k, lî lán ū la̍k-chheng-gō͘-pah kng-nî hn̄g, tōa-sè ū jī-cha̍p kng-nî khoah, iōng siang-tâng bōng-oán-kiàⁿ uì Kū-siâ-chō ê hong-hiòng khì-khòaⁿ to̍h khòaⁿ-ē-tio̍h ah.
Chi̍t-pak-tô͘ sī lúi-chek cha̍p-jī tiám-cheng kú ê kám-kng, koh kap saⁿ-chióng te̍k-pia̍t ê hoat-siā-sòaⁿ: liû-hông (âng-sek), chúi-sò͘ (n̂g-sek), sng-sò͘ (nâ-sek) ê iáⁿ-siōng ha̍p-sêng ê.</p><h2 id=kip-m-tsap-lak-bah-hioh-sing-hûn-ê-luē-pōo>[KIP] M tsa̍p-la̍k: Ba̍h-hio̍h sing-hûn ê luē-pōo</h2><p>Hn̄g-hn̄g-á khuànn, tsi̍t kui-ê hîng-thé khuànn--khí-lâi to̍h tshin-tshiūnn sī tsi̍t-tsia̍h ba̍h-hio̍h.
M̄-koh uá-kīn kā khuànn, tsit-ê ba̍h-hio̍h sing-hûn ū tsi̍t-tah khah kng ê sóo-tsāi, ē-sái kóng sī tsit-khu tuā-thôo-hún-ōo-khak tiong-ng ê thang-á-mn̂g.
Uì tsi̍t-ê thang-á-mn̂g khuànn--khì, suah khuànn tio̍h tsi̍t-ê kng-iànn-iànn ê kang-tiûnn, tn̂g-leh tsè-tsō kui-tīn khai-hòng-sing-thuân.
Tī tsit-ê làng-khang, sin-ê hîng-tshinn sán-sing ê sî-tsūn, iáu-koh tshun tsi̍t-kuá thiāu-á-hûn kah înn-á-hûn, in ê sing-hûn sī àm-thôo-hún kah líng-hūn-tsú khì-thé.
Tī tsia, í-king khuànn-ē-tio̍h tsi̍t-kuá siàu-liân koh kng ê nâ-kng-tshinn ah!
In ê kng kah hîng-tshinn-hong kā tshun ê hûn-si kah iōng khì-thé kah thôo-hún tsō ê hûn-tshiûnn, ná-sio-ná-tshue--tshut-khì.
Tsi̍t-ê Ba̍h-hio̍h huat-siā sing-hûn hōo piau tsò E̍h-muh-tsa̍p-la̍k, lî lán ū la̍k-tshing-gōo-pah kng-nî hn̄g, tuā-sè ū jī-tsa̍p kng-nî khuah, iōng siang-tâng bōng-uán-kiànn uì Kū-siâ-tsō ê hong-hiòng khì-khuànn to̍h khuànn-ē-tio̍h ah.
Tsi̍t-pak-tôo sī luí-tsik tsa̍p-jī tiám-tsing kú ê kám-kng, koh kap sann-tsióng ti̍k-pia̍t ê huat-siā-suànn: liû-hông (âng-sik), tsuí-sòo (n̂g-sik), sng-sòo (nâ-sik) ê iánn-siōng ha̍p-sîng ê.</p><h2 id=englishm16-inside-the-eagle-nebula>[English] M16: Inside the Eagle Nebula</h2><p>From afar, the whole thing looks like an <a href=https://www.pbs.org/wnet/nature/eagles-introduction/3089/>Eagle</a>. A closer look at the <a href=https://en.wikipedia.org/wiki/Eagle_Nebula>Eagle Nebula</a> ,however, shows the [bright region][bright region] is actually a window into the center of a larger dark shell of <a href=https://apod.nasa.gov/apod/ap030706.html>dust</a>. Through this window, a brightly-lit <a href="https://www.youtube.com/watch?v=rvXIgpIuuxw">workshop appears</a> where a whole <a href=https://apod.nasa.gov/apod/open_clusters.html>open cluster</a> of stars is being formed. In this cavity <a href=https://apod.nasa.gov/apod/ap201206.html>tall pillars</a> and <a href=https://apod.nasa.gov/apod/ap081228.html>round globules</a> of dark dust and cold <a href=https://apod.nasa.gov/apod/ap201122.html>molecular gas</a> remain where stars are still forming. Already visible are several young <a href=https://apod.nasa.gov/apod/ap200909.html>bright blue stars</a> whose light and winds are burning away and pushing back the <a href=https://apod.nasa.gov/apod/ap181202.html>remaining filaments</a> and walls of gas and dust. The Eagle <a href=https://apod.nasa.gov/apod/emission_nebulae.html>emission nebula</a>, tagged M16, lies about 6500 <a href=https://starchild.gsfc.nasa.gov/docs/StarChild/questions/question19.html>light years</a> away, spans about 20 light-years,and is visible with <a href=http://www.birdwatching.com/optics/binoculars1.html>binoculars</a> towardthe <a href=https://spaceplace.nasa.gov/search/constellations/>constellation</a> of the Serpent (<a href=https://chandra.harvard.edu/photo/constellations/serpens.html>Serpens</a>). <a href=https://www.instagram.com/p/CHQf9uxJ3GW/>This picture</a> involved over 12 hours of imaging and combines three specific emitted colors emitted by <a href=https://en.wikipedia.org/wiki/Sulfur>sulfur</a> (colored as red), <a href=http://www.rsc.org/periodic-table/element/1/hydrogen>hydrogen</a> (yellow), and <a href="https://www.youtube.com/watch?v=uPK_rSf1WUc">oxygen</a> (blue).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>鴟鴞星雲</td><td>Ba̍h-hio̍h seng-hûn</td><td>Ba̍h-hio̍h sing-hûn</td><td>老鷹星雲</td><td>Eagle Nebula</td></tr><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open cluster</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>塗粉</td><td>thô͘-hún</td><td>thôo-hún</td><td>灰塵</td><td>dust</td></tr><tr><td>光映映</td><td>kng-iàⁿ-iàⁿ</td><td>kng-iànn-iànn</td><td>光采奪目燈火通明</td><td>brightly-lit</td></tr><tr><td>閬空</td><td>làng-khang</td><td>làng-khang</td><td>空腔</td><td>cavity</td></tr><tr><td>雙筒望遠鏡</td><td>siang-tâng bōng-oán-kiàⁿ</td><td>siang-tâng bōng-uán-kiànn</td><td>雙筒望遠鏡</td><td>binoculars</td></tr><tr><td>感光</td><td>kám-kng</td><td>kám-kng</td><td>曝光</td><td>exposure</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>H</td></tr><tr><td>酸素</td><td>sng-sò͘</td><td>sng-sòo</td><td>氧</td><td>O</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><div></div><span class=post_next><a href=https://apod.tw/daily/20201229/>明仔載 ê 圖：地球佇日全食 ê 模樣</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>