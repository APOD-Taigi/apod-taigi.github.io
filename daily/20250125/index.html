<!doctype html><html lang=en><head><title>英仙座分子雲 ê 星塗 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="英仙座分子雲 ê 星塗"><meta property="og:description" content="這个星粉雲 to̍h 浮 tī 深空內底，tī 英仙座分子雲 方向 850 光年遠 ê 所在。"><meta property="og:url" content="https://apod.tw/daily/20250125/"><meta property="og:image" content="https://apod.nasa.gov/apod/image/2501/ngc1333_jeff_version_4_1024.jpg"><link rel=canonical href=https://apod.tw/daily/20250125/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. January 2025</p><h1 class=post_title>英仙座分子雲 ê 星塗</h1><div class=post_body><div class=post_inner><img src=https://apod.nasa.gov/apod/image/2501/ngc1333_jeff_version_4_1024.jpg alt=/home/runner/work/apod-taigi.github.io/apod-taigi.github.io/content/daily/2025/01/20250125.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250125.html>Stardust in the Perseus Molecular Cloud</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/Space_Man_Spiff/collections/>Jeff Schilling</a></li><li>天文相簿：<a href="https://www.facebook.com/media/set/?set=a.600449002683681&amp;type=3">Comet ATLAS (G3)</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-英仙座分子雲-ê-星塗>[漢羅] 英仙座分子雲 ê 星塗</h2><p>這个星粉雲 to̍h 浮 tī 深空內底，tī <a href=https://en.wikipedia.org/wiki/Perseus_molecular_cloud#/media/File:PerseusCloudMap.png>英仙座分子雲</a> 方向 850 光年遠 ê 所在。
Tī 這幅差不多有 4 度闊 ê 望遠鏡視野內底，看會著有足明顯反射光 ê 星雲。
這个光是 ùi 藏 tī 雲內底 ê 少年恆星發出來 ê。
中央 ê 特徵藍色 <a href=http://astronomy.swin.edu.au/cms/astro/cosmos/R/Reflection+Nebula>反射星雲</a> 是 NGC 1333。
恆星是 ùi 分子雲內底 <a href=https://arxiv.org/abs/astro-ph/0602089>形成--ê</a>。
In 大部份攏 tī 可見光波段去予掖甲四界攏是 ê 塗粉閘去，毋閣咱猶是看會著 HH 天體發出 ê 紅色發射線。
伊是 ùi 最近形成 ê 恆星產生 ê 噴流 kah 去予衝擊波激發 ê 發光氣體。
這个混沌 ê 環境可能 kah 咱 ê 太陽 tī 45 億年前形成 ê 時陣相仝。
若是按照咱估計 ê 英仙座分子雲 ê 距離來 kā 算，這个宇宙景色差不多有 80 光年遐爾闊。</p><h2 id=poj-eng-sian-chō-hun-chú-hûn-ê-seng-thô>[POJ] Eng-sian-chō hun-chú-hûn ê Seng-thô͘</h2><p>Chit-ê seng-hún-hûn to̍h phû tī chhim-khong lāi-té, tī Eng-sian-chō hun-chú-hûn hong-hiòng 850 kng-nî hn̄g ê só͘-chāi.
Tī chit-pak chha-put-to ū 4 tō͘ khoah ê bōng-oán-kiàⁿ sī-iá lāi-té, khòaⁿ-ē-tio̍h ū chiok bêng-hián hoat-siā-kng ê seng-hûn. Chit-ê kng sī ùi chhàng tī hûn lāi-té ê siàu-liân hêng-chhiⁿ hoat--chhut-lâi ê.
Tī tiong-ng ū te̍k-teng nâ-sek hoán-siā-seng-hûn NGC 1333.
Hêng-chhiⁿ sī ùi hun-chú-hûn lāi-té hêng-sêng--ê.
In tōa-pō͘-hūn lóng tī khó-kiàn-kng pho-tōaⁿ khì hō͘ iā-kah sì-kè lóng-sī ê thô͘-hún cha̍h--khì, m̄-koh lán iáu-sī khòaⁿ-ē-tio̍h HH thian-thé hoat-chhut ê âng-sek hoat-siā-sòaⁿ.
I sī ùi chòe-kīn hêng-sêng ê hêng-chhiⁿ sán-seng ê phùn-lâu kah khì hō͘ chhiong-kek-phō kek-hoat ê hoat-kng khì-thé.
Chit-ê hūn-tūn ê khoân-kéng khó-lêng kah lán--ê Thài-iông tī 45 ek-nî chêng hêng-sêng ê sî-chūn sio-kāng.
Nā-sī àn-chiàu lán kò͘-ke ê Eng-sian-chō hun-chú-hûn ê kū-lî lâi kā sǹg, chit-ê ú-tiū kéng-sek chha-put-to ū 80 kng-nî hiah-nī khoah.</p><h2 id=kip-ing-sian-tsō-hun-tsú-hûn-ê-sing-thôo>[KIP] Ing-sian-tsō hun-tsú-hûn ê Sing-thôo</h2><p>Tsit-ê sing-hún-hûn to̍h phû tī tshim-khong lāi-té, tī Ing-sian-tsō hun-tsú-hûn hong-hiòng 850 kng-nî hn̄g ê sóo-tsāi.
Tī tsit-pak tsha-put-to ū 4 tōo khuah ê bōng-uán-kiànn sī-iá lāi-té, khuànn-ē-tio̍h ū tsiok bîng-hián huat-siā-kng ê sing-hûn. Tsit-ê kng sī uì tshàng tī hûn lāi-té ê siàu-liân hîng-tshinn huat--tshut-lâi ê.
Tī tiong-ng ū ti̍k-ting nâ-sik huán-siā-sing-hûn NGC 1333.
Hîng-tshinn sī uì hun-tsú-hûn lāi-té hîng-sîng--ê.
In tuā-pōo-hūn lóng tī khó-kiàn-kng pho-tuānn khì hōo iā-kah sì-kè lóng-sī ê thôo-hún tsa̍h--khì, m̄-koh lán iáu-sī khuànn-ē-tio̍h HH thian-thé huat-tshut ê âng-sik huat-siā-suànn.
I sī uì tsuè-kīn hîng-sîng ê hîng-tshinn sán-sing ê phùn-lâu kah khì hōo tshiong-kik-phō kik-huat ê huat-kng khì-thé.
Tsit-ê hūn-tūn ê khuân-kíng khó-lîng kah lán--ê Thài-iông tī 45 ik-nî tsîng hîng-sîng ê sî-tsūn sio-kāng.
Nā-sī àn-tsiàu lán kòo-ke ê Ing-sian-tsō hun-tsú-hûn ê kū-lî lâi kā sǹg, tsit-ê ú-tiū kíng-sik tsha-put-to ū 80 kng-nî hiah-nī khuah.</p><h2 id=english-stardust-in-the-perseus-molecular-cloud>[English] Stardust in the Perseus Molecular Cloud</h2><p>Clouds of stardust drift through <a href="https://www.astrobin.com/3vfeut/?nc=collection&amp;nce=37170">this deep skyscape</a>, across the <a href=https://en.wikipedia.org/wiki/Perseus_molecular_cloud#/media/File:PerseusCloudMap.png>Perseus molecular cloud</a> some 850 light-years away.
Dusty nebulae reflecting light from embedded young stars stand out in the nearly 4 degree wide field of view.
With a characteristic bluish color <a href=http://astronomy.swin.edu.au/cms/astro/cosmos/R/Reflection+Nebula>reflection nebula</a> NGC 1333 is prominent near center.
Hints of contrasting red emission from Herbig-Haro objects, the jets and shocked glowing gas emanating from recently formed stars, are scattered across <a href=http://www.spitzer.caltech.edu/images/1523-ssc2005-24a1-NGC-1333-in-the-Infrared>the dusty expanse</a>.
While many <a href=https://arxiv.org/abs/astro-ph/0602089>stars are forming</a> in the molecular cloud, most are obscured at visible wavelengths by the pervasive dust.
The chaotic environment surrounding <a href=https://apod.nasa.gov/apod/ap240912.html>NGC 1333</a> may be similar to one in which our own Sun formed over 4.5 billion years ago.
At the estimated distance of the Perseus molecular cloud, this cosmic scene would span about 80 light-years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseus</td></tr><tr><td>分子雲</td><td>hun-chú-hûn</td><td>hun-tsú-hûn</td><td>分子雲</td><td>molecular cloud</td></tr><tr><td>星塗</td><td>seng-thô͘</td><td>sing-thôo</td><td>星塵</td><td>stardust</td></tr><tr><td>視野</td><td>sī-iá</td><td>sī-iá</td><td>視野、視場</td><td>field of view</td></tr><tr><td>特徵發射線</td><td>te̍k-teng hoán-siā-sòaⁿ</td><td>ti̍k-ting huán-siā-suànn</td><td>特徵發射線</td><td>characteristic emission line</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebula</td></tr><tr><td>HH 天體</td><td>HH thian-thé</td><td>HH thian-thé</td><td>HH 天體</td><td>Herbig-Haro objects (HH objects)</td></tr><tr><td>衝擊波</td><td>chhiong-kek-phō</td><td>tshiong-kik-phō</td><td>衝擊波</td><td>shockwave</td></tr><tr><td>NGC 1333</td><td>NGC it-sam-sam-sam</td><td>NGC it-sam-sam-sam</td><td>NGC 1333</td><td>NGC 1333</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250124/>昨昏 ê 圖：G3 ATLAS 彗星：彗尾 kah 螺仔殼形 ê 圓厝頂</a>
</span><span class=post_next><a href=https://apod.tw/daily/20250126/>明仔載 ê 圖：G3 ATLAS 彗星 ê 幾若條彗尾</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>