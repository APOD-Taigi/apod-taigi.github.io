<!doctype html><html lang=en><head><title>北 龍骨座星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="北 龍骨座星雲"><meta property="og:description" content="大龍骨座星雲 是奇怪 ê 恆星 kah 有代表性 ê 星雲 in 兜。"><meta property="og:url" content="https://apod.tw/daily/20220131/"><meta property="og:image" content="https://apod.nasa.gov/apod/fap/image/2201/CarinaNorth_Colombari_960_annotated.jpg"><link rel=canonical href=https://apod.tw/daily/20220131/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. January 2022</p><h1 class=post_title>北 龍骨座星雲</h1><div class=post_body><div class=post_inner><img src=https://apod.nasa.gov/apod/fap/image/2201/CarinaNorth_Colombari_960_annotated.jpg alt=/home/runner/work/apod-taigi.github.io/apod-taigi.github.io/content/daily/2022/01/20220131.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220131.html>Carina Nebula North</a></li><li>影像來源 kah 版權：<a href=https://www.facebook.com/roberto.colombari>Roberto Colombari</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl08etg7g3ttc0857cozg2hb6 height=180 width=500 frameborder=0 scrolling=no></iframe></div><h2 id=漢羅-北-龍骨座星雲>[漢羅] 北 龍骨座星雲</h2><p><a href=https://apod.nasa.gov/apod/ap190507.html>大龍骨座星雲</a> 是奇怪 ê 恆星 kah 有代表性 ê 星雲 in 兜。
伊是用伊 <a href=https://en.wikipedia.org/wiki/Carina_(constellation)>徛起 ê 星座</a> 號名 ê。
伊是一个足大 ê 恆星形成區，比 <a href=https://apod.nasa.gov/apod/ap171129.html>大獵戶座星雲</a> 閣較大、閣較光，毋閣無啥人知影。
這是因為伊 tī 南半球，毋閣 <a href=https://www.washingtonpost.com/blogs/wonkblog/files/2016/03/histpop.png>大部份 ê 人類 攏蹛 tī 北半球</a>。
<a href=https://www.fast-aio.net/aroundetacarinae>這張相片</a> 展示足清楚 ê <a href=https://apod.nasa.gov/apod/ap090524.html>龍骨座星雲</a> 上北爿 ê 影像。
上倒爿有踅 tī 活跳跳 ê <a href=https://en.wikipedia.org/wiki/Wolf%E2%80%93Rayet_star>Wolf-Rayet 星</a> WR23 外口 ê 半圓形雲絲，彼是 <a href=https://astrodonimaging.com/gallery/bubble-around-wolf-rayet-23/>咱看著 ê 龍骨座星雲</a> ê 一部份。
中央倒爿 ê 是 <a href=https://en.wikipedia.org/wiki/Gabriela_Mistral>Gabriela Mistral</a> <a href=https://telescope.live/gallery/168>星雲</a>，內底 ê 發光氣體是 IC 2599 <a href=https://en.wikipedia.org/wiki/Emission_nebula>發射星雲</a>，中央是較細 ê 開放星團 <a href=https://en.wikipedia.org/wiki/NGC_3324>NGC 3324</a>。
<a href=https://apod.tw/daily/20210208/>相片中央</a> 面頂是較大 ê 星團 <a href=https://en.wikipedia.org/wiki/NGC_3293>NGC 3293</a>，伊 ê 正爿是較暗 ê 發射星雲 Loden 153。
雖罔講 <a href=https://i.pinimg.com/474x/e9/1d/9c/e91d9c4bd7c0ae81975ac7d7b9695742.jpg>上有名 ê</a> 是 <a href=https://en.wikipedia.org/wiki/Carina_Nebula>龍骨座</a>，毋閣，伊無 tī 遮。
<a href=https://commons.wikimedia.org/wiki/File:Carina_Nebula_by_Harel_Boren_(151851961,_modified).jpg>影像</a> 正爿下跤彼粒較光、爍咧爍咧、已經差不多矣，是 <a href=https://en.wikipedia.org/wiki/Eta_Carinae>龍骨座 η 星</a>。
伊以前是 <a href=https://ui.adsabs.harvard.edu/abs/2018AAS...23134811G/abstract>天頂上光 ê 恆星之一</a>。
毋閣咱這馬認為講，閣過幾若百萬年了後，伊應該會變做 <a href=https://imagine.gsfc.nasa.gov/science/objects/supernovae1.html>超新星</a> 爆炸。</p><h2 id=poj-pak-lêng-kut-chō-seng-hûn>[POJ] Pak Lêng-kut-chō Seng-hûn</h2><p>Tōa Lêng-kut-chō seng-hûn sī kî-koài ê hêng-chhiⁿ kah ū tāi-piáu-sèng ê seng-hûn in tau.
I sī iōng i khiā-khí ê seng-chō hō-miâ ê.
I sī chi̍t-ê chiok tōa ê hêng-chhiⁿ-hêng-sêng-khu, pí Tōa La̍h-hō͘-chō seng-hûn koh-khah tōa, koh-khah kng, m̄-koh bô sáⁿ-lâng chai-iáⁿ.
Che sī in-ūi i tī Lâm-pòaⁿ-kiû, m̄-koh tōa-pō͘-hūn ê jîn-lūi lóng tòa tī Pak-pòaⁿ-kiû.
Chit-tiuⁿ siòng-phìⁿ tiān-sī chiok chheng-chhó͘ ê Lêng-kut-chō seng-hûn siōng pak-pêng ê iáⁿ-siōng.
Siōng tò-pêng ū se̍h tī oa̍h-thiàu-thiàu ê Wolf-Rayet chhiⁿ WR-jī-san gōa-kháu ê pòaⁿ-îⁿ-hêng hûn-si, he sī lán khòaⁿ-tio̍h ê Lêng-kut-chō seng-hûn ê chi̍t-pō͘-hūn.
Tiong-ng tò-pêng ê sī Gabriela Mistral seng-hûn, lāi-té ê hoat-kng khì-thé sī IC jī-ngó͘-kiú-kiú hoat-siā-seng-hûn, tiong-ng sī khah sè ê khai-hòng-seng-thoân NGC sam-sam-jī-sù.
Siòng-phìⁿ tiong-ng bīn-téng sī khah tōa ê seng-thoân NGC sam-jī-kiú-sam, i ê chiàⁿ-pêng sī khah àm ê hoat-siā-seng-hûn Loden it-ngó͘-sam.
Sui-bóng-kóng siōng ū-miâ ê sī Lêng-kut-chō, m̄-koh, i bô tī chia.
Iáⁿ-siōng chiàⁿ-pêng ē-kha hit-lia̍p khah kng, sih-leh-sih-leh, í-keng chha-put-to ah, sī Lêng-kut-chō Eta chhiⁿ.
I í-chêng sī thiⁿ-téng siōng kng ê hêng-chhiⁿ chi-it.
M̄-koh lán chit-má jīn-ûi kóng, koh kòe kúi-ā-pah-bān nî liáu-āu, i eng-kai ē piàn-chò chhiau-sin-seng po̍k-chà.</p><h2 id=kip-pak-lîng-kut-tsō-sing-hûn>[KIP] Pak Lîng-kut-tsō Sing-hûn</h2><p>Tuā Lîng-kut-tsō sing-hûn sī kî-kuài ê hîng-tshinn kah ū tāi-piáu-sìng ê sing-hûn in tau.
I sī iōng i khiā-khí ê sing-tsō hō-miâ ê.
I sī tsi̍t-ê tsiok tuā ê hîng-tshinn-hîng-sîng-khu, pí Tuā La̍h-hōo-tsō sing-hûn koh-khah tuā, koh-khah kng, m̄-koh bô sánn-lâng tsai-iánn.
Tse sī in-uī i tī Lâm-puànn-kiû, m̄-koh tuā-pōo-hūn ê jîn-luī lóng tuà tī Pak-puànn-kiû.
Tsit-tiunn siòng-phìnn tiān-sī tsiok tshing-tshóo ê Lîng-kut-tsō sing-hûn siōng pak-pîng ê iánn-siōng.
Siōng tò-pîng ū se̍h tī ua̍h-thiàu-thiàu ê Wolf-Rayet tshinn WR-jī-san guā-kháu ê puànn-înn-hîng hûn-si, he sī lán khuànn-tio̍h ê Lîng-kut-tsō sing-hûn ê tsi̍t-pōo-hūn.
Tiong-ng tò-pîng ê sī Gabriela Mistral sing-hûn, lāi-té ê huat-kng khì-thé sī IC jī-ngóo-kiú-kiú huat-siā-sing-hûn, tiong-ng sī khah sè ê khai-hòng-sing-thuân NGC sam-sam-jī-sù.
Siòng-phìnn tiong-ng bīn-tíng sī khah tuā ê sing-thuân NGC sam-jī-kiú-sam, i ê tsiànn-pîng sī khah àm ê huat-siā-sing-hûn Loden it-ngóo-sam.
Sui-bóng-kóng siōng ū-miâ ê sī Lîng-kut-tsō, m̄-koh, i bô tī tsia.
Iánn-siōng tsiànn-pîng ē-kha hit-lia̍p khah kng, sih-leh-sih-leh, í-king tsha-put-to ah, sī Lîng-kut-tsō Eta tshinn.
I í-tsîng sī thinn-tíng siōng kng ê hîng-tshinn tsi-it.
M̄-koh lán tsit-má jīn-uî kóng, koh kuè kuí-ā-pah-bān nî liáu-āu, i ing-kai ē piàn-tsò tshiau-sin-sing po̍k-tsà.</p><h2 id=english-carina-nebula-north>[English] Carina Nebula North</h2><p>The <a href=https://apod.nasa.gov/apod/ap190507.html>Great Carina Nebula</a> is home to strange stars and iconic nebulas.
Named for its <a href=https://en.wikipedia.org/wiki/Carina_(constellation)>home constellation</a>, the huge star-forming region is larger and brighter than the <a href=https://apod.nasa.gov/apod/ap171129.html>Great Orion Nebula</a> but less well known because it is so far south -- and because so <a href=https://www.washingtonpost.com/blogs/wonkblog/files/2016/03/histpop.png>much of humanity lives so far north</a>.
The <a href=https://www.fast-aio.net/aroundetacarinae>featured image</a> shows in great detail the northern-most part of the <a href=https://apod.nasa.gov/apod/ap090524.html>Carina Nebula</a>.
<a href=https://astrodonimaging.com/gallery/bubble-around-wolf-rayet-23/>Visible nebulas</a> include the semi-circular filaments surrounding the active <a href=https://en.wikipedia.org/wiki/Wolf%E2%80%93Rayet_star>star Wolf-Rayet</a> 23 (WR23) on the far left.
Just left of center is the <a href=https://en.wikipedia.org/wiki/Gabriela_Mistral>Gabriela Mistral</a> <a href=https://telescope.live/gallery/168>Nebula</a> consisting of an <a href=https://en.wikipedia.org/wiki/Emission_nebula>emission nebula</a> of glowing gas (IC 2599) surrounding the small open cluster of stars <a href=https://en.wikipedia.org/wiki/NGC_3324>NGC 3324</a>.
Above the <a href=https://apod.nasa.gov/apod/ap210208.html>image center</a> is the larger star cluster <a href=https://en.wikipedia.org/wiki/NGC_3293>NGC 3293</a>, while to its right is the relatively faint emission nebula designated Loden 153.
The <a href=https://i.pinimg.com/474x/e9/1d/9c/e91d9c4bd7c0ae81975ac7d7b9695742.jpg>most famous occupant</a> of the <a href=https://en.wikipedia.org/wiki/Carina_Nebula>Carina Nebula</a>, however, is not shown.
<a href=https://commons.wikimedia.org/wiki/File:Carina_Nebula_by_Harel_Boren_(151851961,_modified).jpg>Off the image</a> to the lower right is the bright, erratic, and doomed star star known as <a href=https://en.wikipedia.org/wiki/Eta_Carinae>Eta Carinae</a> -- a star once <a href=https://ui.adsabs.harvard.edu/abs/2018AAS...23134811G/abstract>one of the brightest stars</a> in the sky and now predicted to explode in a <a href=https://imagine.gsfc.nasa.gov/science/objects/supernovae1.html>supernova</a> sometime in the next few million years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>龍骨座星雲</td><td>Lêng-kut-chō seng-hûn</td><td>Lîng-kut-tsō sing-hûn</td><td>船底座星雲</td><td>the Carina Nebula</td></tr><tr><td>獵戶座星雲</td><td>La̍h-hō͘-chō seng-hûn</td><td>La̍h-hōo-tsō sing-hûn</td><td>獵戶座星雲</td><td>the Orion Nebula</td></tr><tr><td>Wolf-Rayet 星</td><td>Wolf-Rayet chhiⁿ</td><td>Wolf-Rayet tshinn</td><td>沃爾夫–拉葉星</td><td>the Wolf-Rayet star</td></tr><tr><td>龍骨座 η 星</td><td>Lêng-kut-chō Eta chhiⁿ</td><td>Lîng-kut-tsō Eta tshinn</td><td>船底座 η</td><td>the Eta Carinae</td></tr><tr><td>Gabriela Mistral 星雲</td><td>Gabriela Mistral seng-hûn</td><td>Gabriela Mistral sing-hûn</td><td>加夫列拉．米斯特拉爾星雲</td><td>the Gabriela Mistral Nebula</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open cluster</td></tr><tr><td>發射星雲</td><td>hoat-siā seng-hûn</td><td>huat-siā sing-hûn</td><td>發射星雲</td><td>emission nebular</td></tr><tr><td>恆星形成區</td><td>hêng-chhiⁿ-hêng-sêng-khu</td><td>hîng-tshinn-hîng-sîng-khu</td><td>恆星形成區</td><td>star-forming region</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220130/>昨昏 ê 圖：SOHO 太陽太空船 翕著 ê 日珥</a>
</span><span class=post_next><a href=https://apod.tw/daily/20220201/>明仔載 ê 圖：2022 年 ê 月相</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>