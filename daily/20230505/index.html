<!doctype html><html lang=en><head><title>烏影 kha mé lah 翕著 ê shackleton 隕石坑 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="烏影 Kha-mé-lah 翕著 ê Shackleton 隕石坑"><meta property="og:description" content="Shackleton 隕石坑 內底 直徑 21 公里 ê 山尖是 tī 月球照會著光 ê 彼爿，毋過 坑底是 tī 月球永遠 ê 烏暗區。"><meta property="og:url" content="https://apod.tw/daily/20230505/"><meta property="og:image" content="https://apod.nasa.gov/apod/fap/image/2305/shackleton_arrow.png"><link rel=canonical href=https://apod.tw/daily/20230505/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>05. May 2023</p><h1 class=post_title>烏影 Kha-mé-lah 翕著 ê Shackleton 隕石坑</h1><div class=post_body><div class=post_inner><img src=https://apod.nasa.gov/apod/fap/image/2305/shackleton_arrow.png alt=/home/runner/work/apod-taigi.github.io/apod-taigi.github.io/content/daily/2023/05/20230505.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230505.html>Shackleton from ShadowCam</a></li><li>影像來源：<a href=https://www.nasa.gov/>NASA</a>, <a href=https://www.shadowcam.asu.edu/>ShadowCam</a>, <a href=https://www.kari.re.kr/eng/sub03_07_01.do>Korea Aerospace Research Institute</a>, <a href=https://sese.asu.edu/>Arizona State University</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cliq7ryvs05qq01vme4u59en7 height=180 width=500 frameborder=0 scrolling=no></iframe></div><h2 id=漢羅-烏影-kha-mé-lah-翕著-ê-shackleton-隕石坑>[漢羅] 烏影 Kha-mé-lah 翕著 ê Shackleton 隕石坑</h2><p>這是 tī <a href=http://lroc.sese.asu.edu/posts/237>月球南極</a> ê Shackleton 隕石坑 。
隕石坑 內底直徑 21 公里 ê 山尖，是照會著光 ê 部份，毋過坑底就是 <a href=https://apod.nasa.gov/apod/ap110423.html>永暗區</a> 矣。
這張有翕著 Shackleton 隕石坑 坑墘 kah 坑底 ê 影像 是 <a href=https://www.nasa.gov/feature/nasa-s-shadowcam-images-lunar-south-pole-region>NASA ShadowCam Kha-mé-lah 翕--ê</a>，這是一台鬥 tī 2022 年 8 月發射 ê 韓國月球揣路者軌道衛星 (KPLO) 頂懸 ê 儀器。
烏影 Kha-mé-lah 是設計欲來翕月球表面 ê 永暗區，伊 ê 敏感度是比 月球探測軌道衛星 ê 狹頻角度 Kha-mé-lah 較懸 200 倍。
因為這寡所在無去予日光直接照著，所以咱想講遮可能會是 <a href=https://apod.nasa.gov/apod/ap101025.html>水冰</a> 抑是 其他揮發物質 ê 倉庫。
這可能是古早時代 kah 彗星相挵 紮--來--ê，這 tùi 未來 ê 月球任務是足有路用--ê 物件。
是講，這个永暗區嘛是會因為 <a href=http://lroc.sese.asu.edu/posts/1247>附近 ê 月球地形</a> 反射日光，才會照著光。
Tī 這張 <a href=https://www.shadowcam.asu.edu/images/1284>有足詳細細節 ê 烏影 Kha-mé-lah 影像</a> 內底，有一个箭頭 指出 一粒 ùi Shackleton 隕石坑 坑墘 kō 落來 ê 石頭。
這幅圖 ê 比例尺就 tī 圖 ê 上下底。</p><h2 id=poj-o-iáⁿ-kha-mé-lah-hip-tioh-shackleton-chioh-thâu>[POJ] O͘-iáⁿ Kha-mé-lah hip-tio̍h Shackleton chio̍h-thâu</h2><p>Che sī tī Goe̍h-kiû lâm-ke̍k ê Shackleton ún-se̍k-kheⁿ.
Ún-se̍k-kheⁿ lāi-té ti̍t-kèng 21 kong-lí ê soaⁿ-chiam, sī chiò ē-tio̍h kng ê pō͘-hūn, m̄-koh kheⁿ-té to̍h sī éng-àm-khu ah.
Chit-tiuⁿ ū hip-tio̍h Shackleton ún-se̍k-kheⁿ kheⁿ-kîⁿ kah kheⁿ-té ê eng-hiông sī NASA ShadowCam Kha-mé-lah hip--ê, che sī chi̍t-tâi tàu tī 2022 nî 8 goe̍h hoat-siā ê Hân-kok Goe̍h-kiû Chhōe-lō͘-chiá Kúi-tō-ōe-chheⁿ (KPLO) téng-koân ê gî-khì.
O͘-iáⁿ Kha-mé-lah sī siat-kè beh lâi hip Goe̍h-kiû piáu-bīn chit-ê éng-àm-khu, i ê bín-kám-tō͘ sī pí Goe̍h-kiû Thàm-chhek Kúi-tō-ōe-chheⁿ ê E̍h-pîn-kak-tō͘ Kha-mé-lah khah koân 200 pōe.
In-ūi chit-kóa só͘-chāi bô khì hō͘ ji̍t-kng ti̍t-chiap chiò--tio̍h, só͘-í lán siuⁿ kóng chiah khó-lêng ē sī chúi peng ia̍h-sī kî-tha hui-hoat-bu̍t-chit ê chhng-khò͘.
Che khó-lêng sī kó͘-chá sî-tāi kah hūi-chheⁿ sio-lòng chah--lâi--ê, che tùi bī-lâi ê Goe̍h-kiû Jīm-bū sī chiok ū lō͘-iōng--ê mi̍h-kiāⁿ.
Sī kóng, chit-ê éng-àm-khu mā sī ē in-ūi hù-kīn ê Goe̍h-kiû tē-hêng hoán-siā ji̍t-kng, chiah ē chiò tio̍h kng.
Tī chit-tiuⁿ ū siông-sè sè-chiat ê O͘-iáⁿ Kha-mé-lah iáⁿ-siōng lāi-té, ū chi̍t-ê chìⁿ-thâu chí-chhut chi̍t-lia̍p ùi Shackleton ún-se̍k-kheⁿ kheⁿ-kîⁿ kō--lo̍h-lâi ê chio̍h-thâu.
Chit-pak-tô͘ ê pí-lē-chhioh to̍h tī tô͘ ê siōng ē-té.</p><h2 id=kip-oo-iánn-kha-mé-lah-hip-tioh-shackleton-tsioh-thâu>[KIP] Oo-iánn Kha-mé-lah hip-tio̍h Shackleton tsio̍h-thâu</h2><p>Tse sī tī Gue̍h-kiû lâm-ki̍k ê Shackleton ún-si̍k-khenn.
Ún-si̍k-khenn lāi-té ti̍t-kìng 21 kong-lí ê suann-tsiam, sī tsiò ē-tio̍h kng ê pōo-hūn, m̄-koh khenn-té to̍h sī íng-àm-khu ah.
Tsit-tiunn ū hip-tio̍h Shackleton ún-si̍k-khenn khenn-kînn kah khenn-té ê ing-hiông sī NASA ShadowCam Kha-mé-lah hip--ê, tse sī tsi̍t-tâi tàu tī 2022 nî 8 gue̍h huat-siā ê Hân-kok Gue̍h-kiû Tshuē-lōo-tsiá Kuí-tō-uē-tshenn (KPLO) tíng-kuân ê gî-khì.
Oo-iánn Kha-mé-lah sī siat-kè beh lâi hip Gue̍h-kiû piáu-bīn tsit-ê íng-àm-khu, i ê bín-kám-tōo sī pí Gue̍h-kiû Thàm-tshik Kuí-tō-uē-tshenn ê E̍h-pîn-kak-tōo Kha-mé-lah khah kuân 200 puē.
In-uī tsit-kuá sóo-tsāi bô khì hōo ji̍t-kng ti̍t-tsiap tsiò--tio̍h, sóo-í lán siunn kóng tsiah khó-lîng ē sī tsuí ping ia̍h-sī kî-tha hui-huat-bu̍t-tsit ê tshng-khòo.
Tse khó-lîng sī kóo-tsá sî-tāi kah huī-tshenn sio-lòng tsah--lâi--ê, tse tuì bī-lâi ê Gue̍h-kiû Jīm-bū sī tsiok ū lōo-iōng--ê mi̍h-kiānn.
Sī kóng, tsit-ê íng-àm-khu mā sī ē in-uī hù-kīn ê Gue̍h-kiû tē-hîng huán-siā ji̍t-kng, tsiah ē tsiò tio̍h kng.
Tī tsit-tiunn ū siông-sè sè-tsiat ê Oo-iánn Kha-mé-lah iánn-siōng lāi-té, ū tsi̍t-ê tsìnn-thâu tsí-tshut tsi̍t-lia̍p uì Shackleton ún-si̍k-khenn khenn-kînn kō--lo̍h-lâi ê tsio̍h-thâu.
Tsit-pak-tôo ê pí-lē-tshioh to̍h tī tôo ê siōng ē-té.</p><h2 id=english-shackleton-from-shadowcam>[English] Shackleton from ShadowCam</h2><p>Shackleton crater lies at <a href=http://lroc.sese.asu.edu/posts/237>the lunar south pole</a>.
Peaks along the 21 kilometer diameter are in sunlight, but Shackleton's floor is in <a href=https://apod.nasa.gov/apod/ap110423.html>dark permanent shadow</a>.
Still, this image of the shadowed rim wall and floor of Shackleton crater was <a href=https://www.nasa.gov/feature/nasa-s-shadowcam-images-lunar-south-pole-region>captured from NASA's ShadowCam</a>, an instrument on board the Korea Pathfinder Lunar Orbiter (KPLO) launched in August 2022.
About 200 times more sensitive than, for example, the Lunar Reconnaissance Orbiter's Narrow Angle Camera, ShadowCam was designed image the permanently shadowed regions of the lunar surface.
Avoiding direct sunlight, those regions are expected to be <a href=https://apod.nasa.gov/apod/ap101025.html>reservoirs of water-ice</a> and other volatiles deposited by ancient cometary impacts and useful to future Moon missions.
Of course, the permanently shadowed regions are still illuminated by reflections of sunlight from <a href=http://lroc.sese.asu.edu/posts/1247>nearby lunar terrain</a>.
In this stunningly <a href=https://www.shadowcam.asu.edu/images/1284>detailed ShadowCam image</a>, an arrow marks the track made by a single boulder rolling down Shackleton crater's wall.
The image scale is indicated at the bottom of the frame.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>烏影 Kha-mé-lah</td><td>O͘-iáⁿ Kha-mé-lah</td><td>Oo-iánn Kha-mé-lah</td><td>影子相機</td><td>ShadowCam</td></tr><tr><td>南極</td><td>lâm-ke̍k</td><td>lâm-ki̍k</td><td>南極</td><td>south pole</td></tr><tr><td>永暗區</td><td>éng-àm-khu</td><td>íng-àm-khu</td><td>永夜區</td><td>permanently shadowed region</td></tr><tr><td>隕石坑</td><td>ún-se̍k-kheⁿ</td><td>ún-si̍k-khenn</td><td>隕石坑</td><td>crater</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>山尖</td><td>soaⁿ-chiam</td><td>suann-tsiam</td><td>山峰</td><td>peak</td></tr><tr><td>坑墘</td><td>kheⁿ-kîⁿ</td><td>khenn-kînn</td><td>隕石坑邊緣壁</td><td>rim wall of crater</td></tr><tr><td>坑底</td><td>kheⁿ-té</td><td>khenn-té</td><td>坑底</td><td>floor of crater</td></tr><tr><td>韓國月球揣路者軌道衛星</td><td>Hân-kok Goe̍h-kiû Chhōe-lō͘-chiá Kúi-tō-ōe-chheⁿ</td><td>Hân-kok Gue̍h-kiû Tshuē-lōo-tsiá Kuí-tō-uē-tshenn</td><td>韓國月球揣路者軌道衛星</td><td>the Korea Pathfinder Lunar Orbiter (KPLO)</td></tr><tr><td>地形</td><td>tē-hêng</td><td>tē-hîng</td><td>地形</td><td>terrain</td></tr><tr><td>敏感度</td><td>bín-kám-tō͘</td><td>bín-kám-tō͘</td><td>敏感度</td><td>sensitive</td></tr><tr><td>月球探測軌道衛星</td><td>Goe̍h-kiû Thàm-chhek Kúi-tō-ōe-chheⁿ</td><td>Gue̍h-kiû Thàm-tshik Kuí-tō-uē-tshenn</td><td>月球勘測軌道飛行器</td><td>the Lunar Reconnaissance Orbiter</td></tr><tr><td>狹頻角度 Kha-mé-lah</td><td>E̍h-pîn Kak-tō͘ Kha-mé-lah</td><td>E̍h-pîn Kak-tōo Kha-mé-lah</td><td>窄角相機</td><td>Narrow Angle Camera</td></tr><tr><td>揮發物質</td><td>hui-hoat-bu̍t-chit</td><td>hui-huat-bu̍t-tsit</td><td>揮發物</td><td>volatiles</td></tr><tr><td>彗星</td><td>hūi-chheⁿ</td><td>huī-tshenn</td><td>彗星</td><td>comet</td></tr><tr><td>月球任務</td><td>Goe̍h-kiû Jīm-bū</td><td>Gue̍h-kiû Jīm-bū</td><td>月球任務</td><td>Moon missions</td></tr><tr><td>比例尺</td><td>pí-lē-chhioh</td><td>pí-lē-tshioh</td><td>比例尺</td><td>scale</td></tr><tr><td>儀器</td><td>gî-khì</td><td>gî-khì</td><td>儀器</td><td>instrument</td></tr><tr><td>kō 落來</td><td>kō--lo̍h-lâi</td><td>kō--lo̍h-lâi</td><td>滾下來</td><td>rolling down</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230504/>昨昏 ê 圖：星系、噴射流、kah 有名 ê 烏洞</a>
</span><span class=post_next><a href=https://apod.tw/daily/20230506/>明仔載 ê 圖：暗頭仔花</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>