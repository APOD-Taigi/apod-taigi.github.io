<!doctype html><html lang=en><head><title>孔雀座 ê 大型星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="孔雀座 ê 大型星系"><meta property="og:description" content="倒爿下跤 ê NGC 6872 是一个足大足大 ê 棍螺仔星系，伊 ê 直徑超過 50 萬光年。"><meta property="og:url" content="https://apod.tw/daily/20250819/"><meta property="og:image" content="https://apod.nasa.gov/apod/image/2508/NGC6872_block1024.jpg"><link rel=canonical href=https://apod.tw/daily/20250819/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. August 2025</p><h1 class=post_title>孔雀座 ê 大型星系</h1><div class=post_body><div class=post_inner><img src=https://apod.nasa.gov/apod/image/2508/NGC6872_block1024.jpg alt=/home/runner/work/apod-taigi.github.io/apod-taigi.github.io/content/daily/2025/08/20250819.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250819.html>Giant Galaxies in Pavo</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>: <a href=https://www.adamblockphotos.com/>Adam Block</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-孔雀座-ê-大型星系>[漢羅] 孔雀座 ê 大型星系</h2><p>倒爿下跤 ê NGC 6872 是一个足大足大 ê 棍螺仔星系，伊 ê 直徑超過 50 萬光年。
伊上無嘛有咱銀河系 ê 5 倍遐爾大，是目前知影 ê 捲螺仔星系內底上大 ê。
這个大型星系佇南天 ê 孔雀座內底，離咱差不多有 2 億光年遠。
伊伸出去 ê 捲螺仔手骨，看起來就親像一隻大隻鳥仔 ê 翅，所以伊嘛叫做「臭頭鳥星系」。
NGC 6872 ê 捲螺仔手骨頂懸是藍色、少年 ê 恆星團 kah 恆星形成區。
伊 ê 捲螺仔手骨會變形，是因為以前 kah 附近 較細粒 ê 星系 IC 4970 產生重力交互作用。
IC 4970 就佇這个大型捲螺仔星系核心 ê 下跤。
佇這幅媠氣 ê 星系群相片內底，閣有南孔雀座星系群 ê 其他星系。
其中上大粒 ê 長株圓星系 NGC 6876，就佇 臭頭鳥星系 ê 正爿頂懸。</p><h2 id=poj-khóng-chhiok-chō-ê-tōa-hêng-seng-hē>[POJ] Khóng-chhiok-chō ê Tōa-hêng seng-hē</h2><p>Tò-pêng ē-kha ê NGC 6872 sī chi̍t-ê chiok tōa-chiok tōa ê kùn-lê-á seng-hē, i ê ti̍t-kèng chhiau-kòe 50 bān kng-nî.
I siōng bô mā ū lán Gîn-hô-hē ê 5 pōe hiah-nī tōa, sī bo̍k-chêng chai-iáⁿ ê kńg-lê-á seng-hē lāi-té siōng tōa--ê.
Chit-ê tōa-hêng seng-hē tī lâm-thian ê Khóng-chhiok-chō lāi-té, lī lán chha-put-to ū 2 ek kng-nî hn̄g.
I sin-chhut-khì ê kńg-lê-á chhiú-kut, khòaⁿ-khí-lâi to̍h chhin-chhiūⁿ chi̍t-chiah tōa-chiah chiáu-á ê chhì, só͘-í i mā kiò-chò "chhàu-thâu-chiáu seng-hē".
NGC 6872 ê kńg-lê-á chhiú-kut téng-kôan sī nâ-sek, siàu-liân ê hêng-chhiⁿ-thoân kah hêng-chhiⁿ hêng-sêng-khu.
I ê kńg-lê-á chhiú-kut ē piàn-hêng, sī in-ūi í-chêng kah hū-kīn khah sè-lia̍p ê seng-hē IC 4970 sán-seng tiōng-le̍k kau-hō͘-chok-iōng.
IC 4970 to̍h tī chit-ê tōa-hêng kńg-lê-á seng-hē he̍k-sim ê ē-kha.
Tī chit-pak súi-khùi ê seng-hē-kûn siòng-phìⁿ lāi-té, koh ū Lâm-khóng-chhiok-chō seng-hē-kûn ê kî-tha seng-hē.
Kî-tiong siōng tōa-lia̍p ê tn̂g-chu-îⁿ seng-hē NGC 6876, to̍h tī chhàu-thâu-chiáu seng-hē ê chiàⁿ-pêng téng-kôan.</p><h2 id=kip-khóng-tshiok-tsō-ê-tuā-hîng-sing-hē>[KIP] Khóng-tshiok-tsō ê Tuā-hîng sing-hē</h2><p>Tò-pîng ē-kha ê NGC 6872 sī tsi̍t-ê tsiok tuā-tsiok tuā ê kùn-lê-á sing-hē, i ê ti̍t-kìng tshiau-kuè 50 bān kng-nî.
I siōng bô mā ū lán Gîn-hô-hē ê 5 puē hiah-nī tuā, sī bo̍k-tsîng tsai-iánn ê kńg-lê-á sing-hē lāi-té siōng tuā--ê.
Tsit-ê tuā-hîng sing-hē tī lâm-thian ê Khóng-tshiok-tsō lāi-té, lī lán tsha-put-to ū 2 ik kng-nî hn̄g.
I sin-tshut-khì ê kńg-lê-á tshiú-kut, khuànn-khí-lâi to̍h tshin-tshiūnn tsi̍t-tsiah tuā-tsiah tsiáu-á ê tshì, sóo-í i mā kiò-tsò "tshàu-thâu-tsiáu sing-hē".
NGC 6872 ê kńg-lê-á tshiú-kut tíng-kuân sī nâ-sik, siàu-liân ê hîng-tshinn-thuân kah hîng-tshinn hîng-sîng-khu.
I ê kńg-lê-á tshiú-kut ē piàn-hîng, sī in-uī í-tsîng kah hū-kīn khah sè-lia̍p ê sing-hē IC 4970 sán-sing tiōng-li̍k kau-hōo-tsok-iōng.
IC 4970 to̍h tī tsit-ê tuā-hîng kńg-lê-á sing-hē hi̍k-sim ê ē-kha.
Tī tsit-pak suí-khuì ê sing-hē-kûn siòng-phìnn lāi-té, koh ū Lâm-khóng-tshiok-tsō sing-hē-kûn ê kî-tha sing-hē.
Kî-tiong siōng tuā-lia̍p ê tn̂g-tsu-înn sing-hē NGC 6876, to̍h tī tshàu-thâu-tsiáu sing-hē ê tsiànn-pîng tíng-kuân.</p><h2 id=english-giant-galaxies-in-pavo>[English] Giant Galaxies in Pavo</h2><p>Over 500,000 light years across, <a href=http://www.eso.org/public/images/eso9924b/>NGC 6872</a> (bottom left) is a truly <a href=https://ui.adsabs.harvard.edu/abs/2007A%26A...464..155H/abstract>enormous barred spiral galaxy</a>.
At least 5 times the size of our own large Milky Way, <a href=https://ui.adsabs.harvard.edu/abs/2014ApJ...795...89E/abstract>NGC 6872 is the largest</a> known spiral galaxy.
About 200 million light-years distant toward the southern constellation Pavo, the Peacock, the appearance of this <a href=https://apod.nasa.gov/apod/ap110403.html>giant galaxy's</a> stretched out spiral arms suggest the wings of a giant bird.
So its popular moniker is the Condor galaxy.
Lined with massive young, bluish star clusters and <a href=https://ui.adsabs.harvard.edu/abs/2009ApJ...691.1921M/abstract>star-forming regions</a>, the extended and distorted spiral arms are due to NGC 6872's past gravitational interactions with the nearby smaller <a href=http://chandra.harvard.edu/photo/2009/ngc6872/>galaxy IC 4970</a>, visible here below the giant spiral galaxy's core.
Other members of the southern <a href=https://www.astroexplorer.org/details/apj296376f1>Pavo galaxy group</a> are scattered through this <a href=https://www.adamblockphotos.com/ngc-6872.html>magnificent galaxy group portrait</a>, with the dominant giant elliptical galaxy, NGC 6876, above and right of the soaring Condor galaxy.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>孔雀座</td><td>Khóng-chhiok-chō</td><td>Khóng-tshiok-tsō</td><td>孔雀座</td><td>Pavo</td></tr><tr><td>棍螺仔星系</td><td>kùn-lê-á seng-hē</td><td>kùn-lê-á sing-hē</td><td>棒旋星系</td><td>barred spiral galaxy</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>臭頭鳥星系</td><td>Chhàu-thâu-chiáu Seng-hē</td><td>Tshàu-thâu-tsiáu Sing-hē</td><td>禿鷹星系</td><td>Condor galaxy</td></tr><tr><td>長株圓星系</td><td>tn̂g-tu-îⁿ seng-hē</td><td>tn̂g-tu-înn sing-hē</td><td>橢圓星系</td><td>elliptical galaxy</td></tr><tr><td>南孔雀座星系群</td><td>Lâm Khóng-chhiok-chō seng-hē-kûn</td><td>Lâm Khóng-tshiok-tsō sing-hē-kûn</td><td>南孔雀座星系群</td><td>Southern Pavo galaxy group</td></tr><tr><td>星系核心</td><td>seng-hē he̍k-sim</td><td>sing-hē hi̍k-sim</td><td>星系核心</td><td>galaxy's core</td></tr><tr><td>重力交互作用</td><td>tiong-le̍k kāu-hō͘ chok-iōng</td><td>tiong-li̍k kāu-hōo tsok-iōng</td><td>重力交互作用</td><td>gravitational interactions</td></tr><tr><td>NGC 6876</td><td>NGC lio̍k-pat-chhit-lio̍k</td><td>NGC lio̍k-pat-tshit-lio̍k</td><td>NGC 6876</td><td>NGC 6876</td></tr><tr><td>NGC 6872</td><td>NGC lio̍k-pat-chhit-jī</td><td>NGC lio̍k-pat-tshit-jī</td><td>NGC 6872</td><td>NGC 6872</td></tr><tr><td>IC 4970</td><td>IC sù-kiú-chhit-khòng</td><td>IC sù-kiú-tshit-khòng</td><td>IC 4970</td><td>IC 4970</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250818/>昨昏 ê 圖：NGC 1309：一个有路用 ê 捲螺仔星系</a>
</span><span class=post_next><a href=https://apod.tw/daily/20250823/>明仔載 ê 圖：共月娘釣起來</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>