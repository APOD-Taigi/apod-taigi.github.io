<!doctype html><html lang=en><head><title>祝融號：火星面頂 ê 新探測車 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="祝融號：火星面頂 ê 新探測車"><meta property="og:description" content="火星這馬有新 ê 探測車矣。 Tī 五月中，中國 ê 天文一號 任務 kā 祝融號探測車 送到 紅色行星。"><meta property="og:url" content="https://apod.tw/daily/20210615/"><meta property="og:image" content="https://apod.nasa.gov/apod/fap/image/2106/ZhurongRover_CNSA_1920.jpg"><link rel=canonical href=https://apod.tw/daily/20210615/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. June 2021</p><h1 class=post_title>祝融號：火星面頂 ê 新探測車</h1><div class=post_body><div class=post_inner><img src=https://apod.nasa.gov/apod/fap/image/2106/ZhurongRover_CNSA_1920.jpg alt=/home/runner/work/apod-taigi.github.io/apod-taigi.github.io/content/daily/2021/06/20210615.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210615.html>Zhurong: New Rover on Mars</a></li><li>影像來源：<a href=http://www.cnsa.gov.cn/>China National Space Administration</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqzf72yg2qvu0804qijb97lq height=180 width=500 frameborder=0 scrolling=no></iframe></div><h2 id=漢羅-祝融號火星面頂-ê-新探測車>[漢羅] 祝融號：火星面頂 ê 新探測車</h2><p>火星這馬有新 ê 探測車矣。
Tī 五月中，<a href=https://en.wikipedia.org/wiki/China>中國</a> ê <a href=https://en.wikipedia.org/wiki/Tianwen-1>天文一號</a> 任務 kā <a href=https://en.wikipedia.org/wiki/Zhurong_(rover)>祝融號探測車</a> 送到 <a href=https://solarsystem.nasa.gov/planets/mars/overview/>紅色行星</a>。
Tī 中國，火星又閣叫做火行星，<a href=https://en.wikipedia.org/wiki/Zhurong>祝融號探測車 ê 名</a> tī <a href=https://en.wikipedia.org/wiki/Chinese_mythology>中國神話</a> 內底是火神 ê 意思。
祝融號降落 tī 北爿 ê <a href=https://en.wikipedia.org/wiki/Utopia_Planitia>烏托邦平原</a>，是目前太陽系內底已經知影上大 ê 隕石盆地。
根據回報，伊嘛是一个有 <a href=https://www.jpl.nasa.gov/news/mars-ice-deposit-holds-as-much-water-as-lake-superior>較濟地下冰</a> ê <a href=https://apod.tw/daily/20210521/>地區</a>。
Kah 其他足濟 <a href=https://www.universetoday.com/151321/zhurong-is-rolling-on-mars/>科學儀器</a> 比起來，祝融號紮 ê <a href=https://en.wikipedia.org/wiki/Ground-penetrating_radar>迵地雷達</a>，會當探測埋 tī 地下 100 公尺深 ê 冰。
相片內底是 kah 車平大台 ê 祝融號，to̍h chhāi tī 伊 ê 降落基地邊仔。
<a href=http://www.cnsa.gov.cn/n6759533/c6812126/content.html>這張相片</a> 是用裝 tī 探測車面頂 ê 遙控 kha-mé-lah 速翕 ê。
<a href=https://www.lpi.usra.edu/planetary_news/2021/06/01/chinas-zhurong-rover-lands-on-mars/>祝融號</a> 計畫 ê 90 工任務，欲研究 ê 內容包括火星 <a href=https://en.wikipedia.org/wiki/Zhurong_(rover)#Gallery>烏托邦平原</a> ê 地質、塗肉、kah 大氣。</p><h2 id=poj-chiok-iông-hō-hóe-chhiⁿ-bīn-téng-ê-sin-thàm-chhek-chhia>[POJ] Chiok-iông-hō: Hóe-chhiⁿ bīn-téng ê sin thàm-chhek-chhia</h2><p>Hóe-chhiⁿ chit-má ū sin--ê thàm-chhek-chhia ah.
Tī Gō͘-goe̍h tiong, Tiong-kok ê Thian-bûn it-hō jīm-bū kā Chiok-iông-hō thàm-chhek-chhia sàng kàu âng-sek kiâⁿ-chhiⁿ.
Tī Tiong-kok, Hóe-chhiⁿ iū-koh kiò-chò Hóe-kiâⁿ-chhiⁿ, Chiok-iông-hō thàm-chhek-chhia ê miâ tī Tiong-kok sîn-ōe lāi-té sī hóe-sîn ê ì-sù.
Chiok-iông-hō kàng-lo̍h tī pak-pêng ê O͘-thok-pang pêng-goân, sī bo̍k-chêng Thài-iông-hē lāi-té í-keng chai-iáⁿ siōng-tōa ê ún-se̍k phûn-tē.
Kun-kù hôe-pò, i mā-sī chi̍t-ê ū khah-chōe tē-hā-peng ê tē-khu.
Kah kî-tha chiok-chōe kho-ha̍k-gî-khì pi--khí-lâi, Chiok-iông-hō chah--ê thàng-tē-lûi-ta̍t, ē-tàng thàm-chhek tâi tī tē-hā chi̍t-pah kong-chhioh chhim ê peng.
Siòng-phìⁿ lāi-té sī kah chhia pêⁿ-tōa-tâi ê Chiok-iông-hō, to̍h chhāi tī i ê kàng-lo̍h ki-tē piⁿ-á.
Chit-tiuⁿ siòng-phìⁿ sī iōng chng tī thàm-chhek-chhia bīn-téng ê iâu-khòng-kha-mé-lah sok-hip--ê.
Chiok-iông-hō kè-ōe ê káu-cha̍p kang jīm-bū, beh gián-kiù ê lōe-iông pau-koat Hóe-chhiⁿ O͘-thok-pang pêng-goân ê tē-chit, thô͘-bah, kah tōa-khì.</p><h2 id=kip-tsiok-iông-hō-hué-tshinn-bīn-tíng-ê-sin-thàm-tshik-tshia>[KIP] Tsiok-iông-hō: Hué-tshinn bīn-tíng ê sin thàm-tshik-tshia</h2><p>Hué-tshinn tsit-má ū sin--ê thàm-tshik-tshia ah.
Tī Gōo-gue̍h tiong, Tiong-kok ê Thian-bûn it-hō jīm-bū kā Tsiok-iông-hō thàm-tshik-tshia sàng kàu âng-sik kiânn-tshinn.
Tī Tiong-kok, Hué-tshinn iū-koh kiò-tsò Hué-kiânn-tshinn, Tsiok-iông-hō thàm-tshik-tshia ê miâ tī Tiong-kok sîn-uē lāi-té sī hué-sîn ê ì-sù.
Tsiok-iông-hō kàng-lo̍h tī pak-pîng ê OO-thok-pang pîng-guân, sī bo̍k-tsîng Thài-iông-hē lāi-té í-king tsai-iánn siōng-tuā ê ún-si̍k phûn-tē.
Kun-kù huê-pò, i mā-sī tsi̍t-ê ū khah-tsuē tē-hā-ping ê tē-khu.
Kah kî-tha tsiok-tsuē kho-ha̍k-gî-khì pi--khí-lâi, Tsiok-iông-hō tsah--ê thàng-tē-luî-ta̍t, ē-tàng thàm-tshik tâi tī tē-hā tsi̍t-pah kong-tshioh tshim ê ping.
Siòng-phìnn lāi-té sī kah tshia pênn-tuā-tâi ê Tsiok-iông-hō, to̍h tshāi tī i ê kàng-lo̍h ki-tē pinn-á.
Tsit-tiunn siòng-phìnn sī iōng tsng tī thàm-tshik-tshia bīn-tíng ê iâu-khòng-kha-mé-lah sok-hip--ê.
Tsiok-iông-hō kè-uē ê káu-tsa̍p kang jīm-bū, beh gián-kiù ê luē-iông pau-kuat Hué-tshinn OO-thok-pang pîng-guân ê tē-tsit, thôo-bah, kah tuā-khì.</p><h2 id=english-zhurong-new-rover-on-mars>[English] Zhurong: New Rover on Mars</h2><p>There's a new rover on Mars.
In mid-May, <a href=https://en.wikipedia.org/wiki/China>China</a>'s <a href=https://en.wikipedia.org/wiki/Tianwen-1>Tianwen-1</a> mission delivered the <a href=https://en.wikipedia.org/wiki/Zhurong_(rover)>Zhurong rover</a> onto the <a href=https://solarsystem.nasa.gov/planets/mars/overview/>red planet</a>.
As Mars means Planet of Fire in Chinese, the <a href=https://en.wikipedia.org/wiki/Zhurong>Zhurong rover's name</a> means, roughly, God of Fire in <a href=https://en.wikipedia.org/wiki/Chinese_mythology>Chinese mythology</a>.
Zhurong landed in northern <a href=https://en.wikipedia.org/wiki/Utopia_Planitia>Utopia Planitia</a>, the largest known impact basin in the Solar System, and <a href=https://apod.nasa.gov/apod/ap210521.html>an area</a> reported to have <a href=https://www.jpl.nasa.gov/news/mars-ice-deposit-holds-as-much-water-as-lake-superior>much underground ice</a>.
Among many other <a href=https://www.universetoday.com/151321/zhurong-is-rolling-on-mars/>scientific instruments</a>, Zhurong carries <a href=https://en.wikipedia.org/wiki/Ground-penetrating_radar>ground-penetrating radar</a> that can detect ice buried even 100-meters deep.
Car-sized Zhurong is pictured here next to its landing base.
<a href=http://www.cnsa.gov.cn/n6759533/c6812126/content.html>The image</a> was snapped by a remote camera deployed by the rolling rover.
<a href=https://www.lpi.usra.edu/planetary_news/2021/06/01/chinas-zhurong-rover-lands-on-mars/>Zhurong</a>'s planned 90-day mission includes studying the geology, soil, and atmosphere of Mars in <a href=https://en.wikipedia.org/wiki/Zhurong_(rover)#Gallery>Utopia Planitia</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>祝融號</td><td>Chiok-iông-hō</td><td>Tsiok-iông-hō</td><td>祝融號</td><td>Zhurong</td></tr><tr><td>探測車</td><td>thàm-chhek-chhia</td><td>thàm-tshik-tshia</td><td>探測車</td><td>rover</td></tr><tr><td>天文一號</td><td>Thian-bûn it-hō</td><td>Thian-bûn it-hō</td><td>天文一號</td><td>Tianwen-1</td></tr><tr><td>烏托邦平原</td><td>O͘-thok-pang pêng-goân</td><td>OO-thok-pang pîng-guân</td><td>烏托邦平原</td><td>Utopia Planitia</td></tr><tr><td>隕石盆地</td><td>ún-se̍k phûn-tē</td><td>ún-si̍k phûn-tē</td><td>隕石盆地</td><td>impact basin</td></tr><tr><td>迵地雷達</td><td>thàng-tē-lûi-ta̍t</td><td>thàng-tē-luî-ta̍t</td><td>透地雷達</td><td>ground-penetrating radar</td></tr><tr><td>遙控-kha-mé-lah</td><td>iâu-khòng-kha-mé-lah</td><td>iâu-khòng-kha-mé-lah</td><td>遙控相機</td><td>remote camera</td></tr><tr><td>速翕</td><td>sok-hip</td><td>sok-hip</td><td>快照</td><td>snapshot</td></tr><tr><td>塗肉</td><td>thô͘-bah</td><td>thôo-bah</td><td>土壤</td><td>soil</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210614/>昨昏 ê 圖：Juno 太空船翕 ê 木衛三 Ganymede</a>
</span><span class=post_next><a href=https://apod.tw/daily/20210616/>明仔載 ê 圖：天蠍座 ê 強化影像</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>