<!doctype html><html lang=en><head><title>哈伯 hip ê 捲螺仔星系 m66 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="哈伯 hip--ê 捲螺仔星系 M66"><meta property="og:description" content="看著老朋友 ê 新造型總是會感覺心適。這張遮爾媠 ê，用哈伯太空望遠鏡 hip--ê 厝邊 ê 捲螺仔星系 M66，to̍h 是按呢。"><meta property="og:url" content="https://apod.tw/daily/20210224/"><meta property="og:image" content="https://apod.nasa.gov/apod/fap/image/2102/M66_HubbleShatz_2066.jpg"><link rel=canonical href=https://apod.tw/daily/20210224/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. February 2021</p><h1 class=post_title>哈伯 hip--ê 捲螺仔星系 M66</h1><div class=post_body><div class=post_inner><img src=https://apod.nasa.gov/apod/fap/image/2102/M66_HubbleShatz_2066.jpg alt=/home/runner/work/apod-taigi.github.io/apod-taigi.github.io/content/daily/2021/02/20210224.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210224.html>Spiral Galaxy M66 from Hubble</a></li><li>影像來源：<a href=https://www.nasa.gov/>NASA</a>, <a href=https://www.esa.int>ESA</a>, <a href=https://www.nasa.gov/mission_pages/hubble/main/index.html>Hubble</a>, <a href=https://www.linkedin.com/in/janiceleeastro/>Janice Lee</a>; 資料處理 kah 版權：<a href=https://www.astrobin.com/users/spinlock/>Leo Shatz</a>; 文稿：<a href=https://www.haverford.edu/users/klmasters>Karen Masters</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckmkn8qvjqvyw0952lewfz65f height=180 width=500 frameborder=0 scrolling=no></iframe></div><h2 id=漢羅-哈伯-hip--ê-捲螺仔星系-m66>[漢羅] 哈伯 hip--ê 捲螺仔星系 M66</h2><p>看著老朋友 ê 新造型總是會感覺心適。
這張遮爾媠 ê，用 <a href=https://hubblesite.org/>哈伯太空望遠鏡</a> hip--ê 厝邊 ê <a href=https://en.wikipedia.org/wiki/Messier_66>捲螺仔星系 M66</a>，to̍h 是按呢。
這个中央有一个細支星系棍 ê 捲螺仔星系，是 <a href=https://apod.nasa.gov/apod/ap190418.html>獅仔座三生仔星群</a> ê 成員之一。
這是一个離咱 3000 萬光年遠 ê 星系群，內底有三个星系。
這个獅仔座三生仔 <a href=https://www.messier-objects.com/leo-triplet/>tùi 細台望遠鏡來講，是一个足有人緣 ê 目標</a>。
因為 <a href=https://apod.nasa.gov/apod/ap101113.html>M66</a> kah 伊 ê 星系伴，<a href=https://apod.nasa.gov/apod/ap070601.html>M65</a> kah <a href=https://apod.nasa.gov/apod/ap200604.html>NGC 3628</a>，攏 tī 附近，互相 ê <a href=https://astronomy.swin.edu.au/cosmos/a/Angular+Diameter>角距離</a> 差不多 kah <a href=https://slate.com/technology/2014/01/moon-and-andromeda-relative-size-in-the-sky.html>月圓</a> ê 大細欲平闊。
這張 M66 ê <a href=https://www.astrobin.com/qzaary/B/>影像</a> 是 <a href=https://www.nasa.gov/feature/goddard/2017/messier-66>哈伯 hip--ê</a>，是為著欲 <a href=https://www.stsci.edu/hst/phase2-public/15654.pdf>揣出</a> <a href=http://ircamera.as.arizona.edu/NatSci102/NatSci102/lectures/starform.htm>恆星形成</a> kah <a href=https://astronomy.swin.edu.au/cosmos/m/Molecular+Cloud>分子氣體雲</a> 之間 ê 關連。
看會著真清楚 ê 影像，有 <a href=https://www.skyatnightmagazine.com/space-science/star-colours/>足光 ê 藍光星</a>，tī 外沿捲螺仔手骨閃閃爍爍 ê <a href=https://en.wikipedia.org/wiki/H-alpha>粉紅仔色離子水素雲</a>，閣有內底藏足濟 <a href=http://ircamera.as.arizona.edu/NatSci102/NatSci102/lectures/starform.htm>恆星形成</a> ê <a href=https://en.wikipedia.org/wiki/Dust_lane>塗粉烏帶</a>。</p><h2 id=poj-ha-peh-hip--ê-kńg-lê-á-seng-hē-m-lak-chap-lak>[POJ] Ha-peh hip--ê kńg-lê-á seng-hē M-la̍k-cha̍p-la̍k</h2><p>Khòaⁿ-tio̍h lāu pêng-iú ê sin chō-hêng chóng-sī ē kám-kak sim-sek.
Chit-tiuⁿ chiah-nī súi ê, iōng Ha-peh thài-khong-bōng-oán-kiàⁿ hip--ê chhù-piⁿ seng-hē M-la̍k-cha̍p-la̍k, to̍h sī án-ni.
Chit-ê tiong-ng ū chi̍t-ê sè-kí seng-hē-kùn ê kńg-lê-á seng-hē, sī Sai-á-chō saⁿ-sìⁿ-á seng-kûn ê sêng-goân chi-it.
Che sī chi̍t-ê lî lán saⁿ-chheng-bān kng-nî hn̄g ê seng-hē-kûn, lāi-té ū saⁿ-ê seng-hē.
Chit-ê Sai-á-chō saⁿ-sìⁿ-á tùi sè-tâi bōng-oán-kiàⁿ lâi-kóng, sī chi̍t-ê chiok ū lâng-iân ê bo̍k-piau.
In-ūi M-la̍k-cha̍p-la̍k kah i ê seng-hē-pôaⁿ, M-la̍k-cha̍p-gō͘ kah NGC-sam-lio̍k-jī-pat, lóng tī hū-kūn, hō͘-siong ê kak-kū-lî chha-put-to kah goe̍h-îⁿ ê tōa-sè beh pêⁿ-khoah.
Chit-tiuⁿ M-la̍k-cha̍p-la̍k ê iáⁿ-siōng sī Ha-peh hip--ê, sī ūi-tio̍h beh chhōe-chhut hêng-chhiⁿ hêng-sêng kah hūn-chú khì-thé-hûn ê koan-liân.
Khòaⁿ-ē-tio̍h chin chheng-chhó͘ ê iáⁿ-siōng, ū chiok-kng ê nâ-kng-chhiⁿ, tī gōa-iân kńg-lê-á chhiú-kut siám-siám-sih-sih ê hún-âng-á-sek lî-chú chúi-sò͘-hûn, koh-ū lāi-té chhàng chiok-chōe hêng-chhiⁿ hêng-sêng ê thô͘-hún o͘-tòa.</p><h2 id=kip-ha-peh-hip--ê-kńg-lê-á-sing-hē-m-lak-tsap-lak>[KIP] Ha-peh hip--ê kńg-lê-á sing-hē M-la̍k-tsa̍p-la̍k</h2><p>Khuànn-tio̍h lāu pîng-iú ê sin tsō-hîng tsóng-sī ē kám-kak sim-sik.
Tsit-tiunn tsiah-nī suí ê, iōng Ha-peh thài-khong-bōng-uán-kiànn hip--ê tshù-pinn sing-hē M-la̍k-tsa̍p-la̍k, to̍h sī án-ni.
Tsit-ê tiong-ng ū tsi̍t-ê sè-kí sing-hē-kùn ê kńg-lê-á sing-hē, sī Sai-á-tsō sann-sìnn-á sing-kûn ê sîng-guân tsi-it.
Tse sī tsi̍t-ê lî lán sann-tshing-bān kng-nî hn̄g ê sing-hē-kûn, lāi-té ū sann-ê sing-hē.
Tsit-ê Sai-á-tsō sann-sìnn-á tuì sè-tâi bōng-uán-kiànn lâi-kóng, sī tsi̍t-ê tsiok ū lâng-iân ê bo̍k-piau.
In-uī M-la̍k-tsa̍p-la̍k kah i ê puânn, M-la̍k-tsa̍p-gōo kah NGC-sam-lio̍k-jī-pat, lóng tī hū-kūn, hōo-siong ê kak-kū-lî tsha-put-to kah gue̍h-înn ê tuā-sè beh pênn-khuah.
Tsit-tiunn M-la̍k-tsa̍p-la̍k ê iánn-siōng sī Ha-peh hip--ê, sī uī-tio̍h beh tshuē-tshut hîng-tshinn hîng-sîng kah hūn-tsú khì-thé-hûn ê kuan-liân.
Khuànn-ē-tio̍h tsin tshing-tshóo ê iánn-siōng, ū tsiok-kng ê nâ-kng-tshinn, tī guā-iân kńg-lê-á tshiú-kut siám-siám-sih-sih ê hún-âng-á-sik lî-tsú tsuí-sòo-hûn, koh-ū lāi-té tshàng tsiok-tsuē hîng-tshinn hîng-sîng ê thôo-hún oo-tuà.</p><h2 id=english-spiral-galaxy-m66-from-hubble>[English] Spiral Galaxy M66 from Hubble</h2><p>It's always nice to get a new view of an old friend. This stunning <a href=https://hubblesite.org/>Hubble Space Telescope</a> image of nearby <a href=https://en.wikipedia.org/wiki/Messier_66>spiral galaxy M66</a> is just that. A spiral galaxy with a small central bar, M66 is a member of the <a href=https://apod.nasa.gov/apod/ap190418.html>Leo Galaxy Triplet</a>, a group of three galaxies about 30 million light years from us. The Leo Triplet is a <a href=https://www.messier-objects.com/leo-triplet/>popular target for relatively small telescopes</a>, in part because <a href=https://apod.nasa.gov/apod/ap101113.html>M66</a> and its galactic companions <a href=https://apod.nasa.gov/apod/ap070601.html>M65</a> and <a href=https://apod.nasa.gov/apod/ap200604.html>NGC 3628</a> all appear separated by about the <a href=https://astronomy.swin.edu.au/cosmos/a/Angular+Diameter>angular width</a> of a <a href=https://slate.com/technology/2014/01/moon-and-andromeda-relative-size-in-the-sky.html>full moon</a>. The <a href=https://www.astrobin.com/qzaary/B/>featured image</a> of <a href=https://www.nasa.gov/feature/goddard/2017/messier-66>M66 was taken by Hubble</a> to help <a href=https://www.stsci.edu/hst/phase2-public/15654.pdf>investigate</a> the connection between <a href=http://ircamera.as.arizona.edu/NatSci102/NatSci102/lectures/starform.htm>star formation</a> and <a href=https://astronomy.swin.edu.au/cosmos/m/Molecular+Cloud>molecular gas clouds</a>. Clearly visible are <a href=https://www.skyatnightmagazine.com/space-science/star-colours/>bright blue stars</a>, <a href=https://en.wikipedia.org/wiki/H-alpha>pink ionized hydrogen clouds</a> -- sprinkled all along the outer spiral arms, and dark <a href=https://en.wikipedia.org/wiki/Dust_lane>dust lane</a>s in which more <a href=http://ircamera.as.arizona.edu/NatSci102/NatSci102/lectures/starform.htm>star formation</a> could be <a href=https://static.boredpanda.com/blog/wp-content/uploads/2016/11/find-hidden-cat-camouflage-hide-and-seek-catouflage-71-58358fc2011da__605.jpg>hiding</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>哈伯太空望遠鏡</td><td>Ha-peh thài-khong-bōng-oán-kiàⁿ</td><td>Ha-peh thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>星系棍</td><td>seng-hē kùn</td><td>sing-hē kùn</td><td>星系棒</td><td>galactic bar</td></tr><tr><td>獅仔座三生仔星群</td><td>Sai-á-chō saⁿ-sìⁿ-á seng-kûn</td><td>Sai-á-tsō sann-sìnn-á sing-kûn</td><td>獅子座三胞胎星群</td><td>Leo Galaxy Triplet</td></tr><tr><td>角距離</td><td>kak-kū-lî</td><td>kak-kū-lî</td><td>角距離</td><td>angular distance</td></tr><tr><td>恆星形成</td><td>hêng-chhiⁿ hêng-sêng</td><td>hîng-tshinn hîng-sîng</td><td>恆星形成</td><td>star formation</td></tr><tr><td>離子水素</td><td>lî-chú chúi-sò͘</td><td>lî-tsú tsuí-sòo</td><td>離子氫</td><td>ionized hydrogen</td></tr><tr><td>塗粉烏帶</td><td>thô͘-hún o͘-tòa</td><td>thôo-hún oo-tuà</td><td>暗灰塵帶</td><td>dark dust lane</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210223/>昨昏 ê 圖：毅力號 tī 火星降落</a>
</span><span class=post_next><a href=https://apod.tw/daily/20210225/>明仔載 ê 圖：飛過金星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>