<!doctype html><html lang=en><head><title>Tī m3 星團頭前 ê leonard 彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī M3 星團頭前 ê Leonard 彗星"><meta property="og:description" content="Leonard 彗星這馬已經會當直接用目睭看矣！毋閣猶是足暗 ê。伊今仔日離地球上近。"><meta property="og:url" content="https://apod.tw/daily/20211212/"><meta property="og:image" content="https://apod.nasa.gov/apod/image/2112/M3Leonard_Bartlett_960.jpg"><link rel=canonical href=https://apod.tw/daily/20211212/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. December 2021</p><h1 class=post_title>Tī M3 星團頭前 ê Leonard 彗星</h1><div class=post_body><div class=post_inner><img src=https://apod.nasa.gov/apod/image/2112/M3Leonard_Bartlett_960.jpg alt=/home/runner/work/apod-taigi.github.io/apod-taigi.github.io/content/daily/2021/12/20211212.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211212.html>Comet Leonard Before Star Cluster M3</a></li><li>影像來源 kah 版權：<a href=mailto:h2ologg@yahoo.com>Dan Bartlett</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckxnhsx012d7709984kzjju66 height=180 width=500 frameborder=0 scrolling=no></iframe></div><h2 id=漢羅-tī-m3-星團頭前-ê-leonard-彗星>[漢羅] Tī M3 星團頭前 ê Leonard 彗星</h2><p>Leonard 彗星這馬已經會當直接用目睭看矣！毋閣猶是足暗 ê。
伊今仔日離地球上近。
若是欲看這粒彗星，<a href=https://earthsky.org/astronomy-essentials/comet-leonard-might-become-2021s-brightest-2022/>上好</a> ê 時機就 tī 這禮拜。
日頭落山了後，看 tùi 西爿地平線遐 to̍h 看會著。
這馬欲看彗星是 tī <a href=https://www.nasa.gov/sites/default/files/thumbnails/image/equator_.png>地球赤道</a> 以北 ê 所在 <a href=http://www.aerith.net/comet/catalog/2021A1/mag2.gif>看較有</a>。
毋閣到 12 月下旬，彗星 to̍h 愛 tī 地球赤道以南 ê 所在才看較有矣。
這張相片是一禮拜前 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/California>加州</a> 翕著 ê <a href=https://en.wikipedia.org/wiki/C/2021_A1_(Leonard)>彗星 C/2021 A1 (Leonard 彗星)</a>。
這張長時間感光 ê 相片，會當看著彗星 <a href=https://thumbs.dreamstime.com/b/two-cats-watching-intently-scared-59713174.jpg>足詳細</a> ê <a href=https://www.forbes.com/sites/startswithabang/2018/08/09/this-is-why-comets-glow-an-eerie-green-color/>青色</a> <a href=https://spaceplace.nasa.gov/comet-nucleus/en/>彗鬚</a> kah 愈來愈長 ê <a href=https://apod.tw/daily/20210308/>塗粉尾溜</a>。
彗星行到 內<a href=https://solarsystem.nasa.gov/solar-system/our-solar-system/in-depth/>太陽系</a> 以後 to̍h 離咱干焦幾若光分遠爾爾。
這張拄仔好 tī 伊行到 <a href=https://en.wikipedia.org/wiki/Globular_cluster>球形</a> <a href=https://apod.nasa.gov/apod/ap070415.html>M3</a> 星團頭前 ê 時陣 <a href=https://vimeo.com/652658994>翕著</a>。
毋閣，<a href=https://apod.nasa.gov/apod/ap070609.html>M3</a> 是離咱 35,000 光年遐爾遠。
閣一禮拜，Leonard 彗星 to̍h 會 <a href="https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif">離金星足近 ê</a>。
伊會閣 <a href=https://theskylive.com/cometleonard-info>繼續行</a>，到明年一月初 ê 時陣，to̍h 會倚太陽上近。</p><h2 id=poj-tī-m-saⁿ-seng-thoân-thâu-chêng-ê-leonard-hūi-chhiu>[POJ] Tī M-saⁿ seng-thoân thâu-chêng ê Leonard hūi-chhiu</h2><p>Leonard hūi-chhiu chit-má í-keng ē-tàng ti̍t-chiap iōng ba̍k-chiu khòaⁿ ah! M̄-koh iáu-sī chiok-àm ê.
I kin-á-ji̍t lî Tē-kiû siōng-kīn.
Nā-sī beh khòaⁿ chit-lia̍p hūi-chhiu, siōng-hó ê sî-ki to̍h tī chit-lé-pài.
Ji̍t-thâu lo̍h-soaⁿ liáu-āu, khòaⁿ-tùi sai-pêng tē-pêng-sòaⁿ hiah to̍h khòaⁿ-ē-tio̍h.
Chit-má beh khòaⁿ hūi-chhiu sī tī Tē-kiû chhek-tō í pak ê só͘-chāi khòaⁿ-khah-ū.
M̄-koh kàu cha̍p-jī goe̍h hā-sûn, hūi-chhiⁿ to̍h ài tī Tē-kiû chhek-tō í lâm ê só͘-chāi chiah khòaⁿ-ū ah.
Chit-tiuⁿ siòng-phìⁿ sī chi̍t-lé-pài chêng tī Bí-kok Ka-chiu hip-tio̍h ê hūi-chhiⁿ C/jī-khòng-jī-it A-one (Leonard hūi-chhiⁿ).
Chit-tiuⁿ tn̂g-sî-kan kám-kng ê siòng-phìⁿ, ē-tàng khòaⁿ-tio̍h hūi-chhiⁿ chiok siông-sè ê chhiⁿ-se̍k hūi-chhiu kah lú-lâi lú-tn̂g ê thô͘-hún-bóe-liu.
Hūi-chhiⁿ kiâⁿ-kàu Lōe-thài-iông-hē í-āu to̍h lî lán kan-na kúi-ā kng-hun hn̄g niā-niā.
Chit-tiuⁿ tú-á-hó tī í kiâⁿ kàu kiû-hêng-seng-thoân M3 thâu-chêng ê sî-chūn hip-tio̍h.
M̄-koh, M3 sī lî lán saⁿ-bān-gō͘-chheng kng-nî hiah-nī hn̄g.
Koh chi̍t-lé-pài, Leonard hūi-chhiu to̍h ē lî Kim-chhiⁿ chiok kīn ê.
I ē koh kè-sio̍k kiâⁿ, kàu môa-nî i̍t goe̍h chhoe ê sî-chūn, to̍h ē óa Thài-iông siōng-kīn.</p><h2 id=kip-tī-m-sann-sing-thuân-thâu-tsîng-ê-leonard-huī-tshiu>[KIP] Tī M-sann sing-thuân thâu-tsîng ê Leonard huī-tshiu</h2><p>Leonard huī-tshiu tsit-má í-king ē-tàng ti̍t-tsiap iōng ba̍k-tsiu khuànn ah! M̄-koh iáu-sī tsiok-àm ê.
I kin-á-ji̍t lî Tē-kiû siōng-kīn.
Nā-sī beh khuànn tsit-lia̍p huī-tshiu, siōng-hó ê sî-ki to̍h tī tsit-lé-pài.
Ji̍t-thâu lo̍h-suann liáu-āu, khuànn-tuì sai-pîng tē-pîng-suànn hiah to̍h khuànn-ē-tio̍h.
Tsit-má beh khuànn huī-tshiu sī tī Tē-kiû tshik-tō í pak ê sóo-tsāi khuànn-khah-ū.
M̄-koh kàu tsa̍p-jī gue̍h hā-sûn, huī-tshinn to̍h ài tī Tē-kiû tshik-tō í lâm ê sóo-tsāi tsiah khuànn-ū ah.
Tsit-tiunn siòng-phìnn sī tsi̍t-lé-pài tsîng tī Bí-kok Ka-tsiu hip-tio̍h ê huī-tshinn C/jī-khòng-jī-it A-one (Leonard huī-tshinn).
Tsit-tiunn tn̂g-sî-kan kám-kng ê siòng-phìnn, ē-tàng khuànn-tio̍h huī-tshinn tsiok siông-sè ê tshinn-si̍k huī-tshiu kah lú-lâi lú-tn̂g ê thôo-hún-bué-liu.
Huī-tshinn kiânn-kàu Luē-thài-iông-hē í-āu to̍h lî lán kan-na kuí-ā kng-hun hn̄g niā-niā.
Tsit-tiunn tú-á-hó tī í kiânn kàu kiû-hîng-sing-thuân M̀ thâu-tsîng ê sî-tsūn hip-tio̍h.
M̄-koh, M̀ sī lî lán sann-bān-gōo-tshing kng-nî hiah-nī hn̄g.
Koh tsi̍t-lé-pài, Leonard huī-tshiu to̍h ē lî Kim-tshinn tsiok kīn ê.
I ē koh kè-sio̍k kiânn, kàu muâ-nî i̍t gue̍h tshue ê sî-tsūn, to̍h ē uá Thài-iông siōng-kīn.</p><h2 id=english-comet-leonard-before-star-cluster-m3>[English] Comet Leonard Before Star Cluster M3</h2><p>Comet Leonard is now visible to the unaided eye -- but just barely.
Passing nearest to the Earth today, the comet is <a href=https://earthsky.org/astronomy-essentials/comet-leonard-might-become-2021s-brightest-2022/>best seen</a> this week soon after sunset, toward the west, low on the horizon.
Currently <a href=http://www.aerith.net/comet/catalog/2021A1/mag2.gif>best visible</a> in the north, by late December the comet will best be seen from south of <a href=https://www.nasa.gov/sites/default/files/thumbnails/image/equator_.png>Earth's equator</a>.
The featured image of <a href=https://en.wikipedia.org/wiki/C/2021_A1_(Leonard)>Comet C/2021 A1 (Leonard)</a> was taken a week ago from <a href=https://en.wikipedia.org/wiki/California>California</a>, <a href=https://en.wikipedia.org/wiki/United_States>USA</a>.
The deep exposure <a href=https://thumbs.dreamstime.com/b/two-cats-watching-intently-scared-59713174.jpg>shows in great detail</a> the comet's <a href=https://www.forbes.com/sites/startswithabang/2018/08/09/this-is-why-comets-glow-an-eerie-green-color/>green</a> gas <a href=https://spaceplace.nasa.gov/comet-nucleus/en/>coma</a> and developing <a href=https://apod.nasa.gov/apod/ap210308.html>dust tail</a>.
The comet -- across our inner <a href=https://solarsystem.nasa.gov/solar-system/our-solar-system/in-depth/>Solar System</a> and only light-minutes away -- was <a href=https://vimeo.com/652658994>captured passing</a> nearly in front of <a href=https://en.wikipedia.org/wiki/Globular_cluster>globular</a> star cluster <a href=https://apod.nasa.gov/apod/ap070415.html>M3</a>.
In contrast, <a href=https://apod.nasa.gov/apod/ap070609.html>M3</a> is about 35,000 light-<em>years</em> away.
In a week, Comet Leonard will <a href="https://en.wikipedia.org/wiki/C/2021_A1_(Leonard)#/media/File:Animation_of_C%EF%BC%8F2021_A1's_orbit_around_Sun_-_2021_close_approach.gif">pass unusually close to Venus</a>, but will <a href=https://theskylive.com/cometleonard-info>continue on</a> and be at its closest to the Sun in early January.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>球形星團</td><td>kiû-hêng-seng-thoân</td><td>kiû-hîng-sing-thuân</td><td>球狀星團</td><td>globular cluster</td></tr><tr><td>塗粉尾溜</td><td>thô͘-hún-bóe-liu</td><td>thôo-hún-bué-liu</td><td>灰塵尾</td><td>dust tail</td></tr><tr><td>光分</td><td>kng-hun</td><td>kng-hun</td><td>光分</td><td>light-minute</td></tr><tr><td>內太陽系</td><td>Lōe-thài-iông-hē</td><td>Luē-thài-iông-hē</td><td>內太陽系</td><td>Inner Solar system</td></tr><tr><td>赤道</td><td>chhek-tō</td><td>tshik-tō</td><td>赤道</td><td>equator</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211211/>昨昏 ê 圖：南極來 ê 光批</a>
</span><span class=post_next><a href=https://apod.tw/daily/20211213/>明仔載 ê 圖：冰島天頂 ê 流星 kah 極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>