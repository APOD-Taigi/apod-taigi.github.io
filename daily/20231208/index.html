<!doctype html><html lang=en><head><title>織女星 kah 彗星 12 p pons brooks | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="織女星 kah 彗星 12P/Pons-Brooks"><meta property="og:description" content="12 月 4 號 ê 時陣，週期性彗星 12P/Pons-Brooks kah 織女星，就是北天 ê 天琴座 alpha，同齊出現 tī 這个望遠鏡視野內底。"><meta property="og:url" content="https://apod.tw/daily/20231208/"><meta property="og:image" content="https://apod.nasa.gov/apod/image/2312/_12P_Pons_Brooks_2023_12_04_184135PST_DEBartlett1024.jpg"><link rel=canonical href=https://apod.tw/daily/20231208/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. December 2023</p><h1 class=post_title>織女星 kah 彗星 12P/Pons-Brooks</h1><div class=post_body><div class=post_inner><img src=https://apod.nasa.gov/apod/image/2312/_12P_Pons_Brooks_2023_12_04_184135PST_DEBartlett1024.jpg alt=/home/runner/work/apod-taigi.github.io/apod-taigi.github.io/content/daily/2023/12/20231208.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231200.html>Vega and Comet 12P/Pons-Brooks</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/h2ologg/>Dan Bartlett</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clrcbmpk2019i01swehem8fim height=180 width=500 frameborder=0 scrolling=no></iframe></div><h2 id=漢羅-織女星-kah-彗星-12ppons-brooks>[漢羅] 織女星 kah 彗星 12P/Pons-Brooks</h2><p>12 月 4 號 ê 時陣，週期性 <a href=https://www.astronomy.com/science/the-devil-comet-is-headed-our-way-and-thats-ok/>彗星 12P/Pons-Brooks</a> kah 織女星，就是北天 ê 天琴座 alpha，同齊出現 tī 這个 <a href=https://www.astrobin.com/2qqyw4/B/>望遠鏡視野</a> 內底。
<a href=http://stars.astro.illinois.edu/sow/vega.html>織女星</a> 是地球暗暝天頂第 5 光 ê 天星，離咱有 25 光年遠。
毋過這粒較暗 ê 彗星，離咱才 21 光分遠。
是講 <a href=https://www.space.com/volcanic-devil-comet-eruption-record-earth-close-approach>最近這幾若個月</a>，彗星爆發造成 Pons-Brooks 彗星 ê 光度衝懸。
伊有一个偏名叫做惡魔彗星，因為伊 ê 外形看起來敢若有生角 ê 款。
有一寡咧逐星際太空飛行物 ê 迷眾，認為這款變形 ê 大型中央彗鬚，就親像 Star Wars 內底 ê 宇宙船 <a href=https://skyandtelescope.org/astronomy-news/comet-12p-pons-brooks-flares-again/>千年鷹號</a>。
12P/Pons-Brooks 是哈雷型彗星，頂擺來到咱 <a href=https://science.nasa.gov/solar-system/>內太陽系</a> ê 時陣是 1954 年。
後擺經過近日點，就是離太陽上倚 ê 時陣，會是 2024 年 4 月 21。
這拄仔好是 4 月 8 號日全食路線經過北美洲 ê 2 禮拜前。
毋過，因為伊 ê 軌道 對 太陽系黃道面來講，角度有較趨，週期 <a href=https://en.wikipedia.org/wiki/12P/Pons%E2%80%93Brooks>彗星 12P/Pons-Brooks</a> ê 軌道就袂 kah 地球 ê 軌道交叉。</p><h2 id=poj-chit-lú-chheⁿ-kah-hūi-chheⁿ-12ppons-brooks>[POJ] Chit-lú-chheⁿ kah Hūi-chheⁿ 12P/Pons Brooks</h2><p>12 goe̍h 4 hō ê sî-chūn, chiu-kî-sèng hūi-chheⁿ 12P/Pons Brooks kah Chit-lú-chhiⁿ, to̍h-sī pak-thian ê Thian-khîm-chō alpha, tâng-chê chhut-hiān tī chit-ê bōng-oán-kiàⁿ sī-iá lāi-té.
Chit-lú-chheⁿ sī Tē-kiû àm-mê thiⁿ-téng tē 5 kng ê thiⁿ-chheⁿ, lī lán chiah 25 kng-hun hn̄g.
M̄-koh chit lia̍p khah àm ê hūi-chheⁿ, lī lán ū 21 kng-nî hn̄g.
Sī-kóng chòe-kīn chit kúi-nā kò goe̍h, hūi-chheⁿ po̍k-hoat chō-sêng Pons-Brooks hūi-chheⁿ ê kng-tō͘ chhèng-koân.
I ū chi̍t-ê phian-miâ kiò-chò Ok-mô͘ Hūi-chheⁿ, in-ūi i ê gōa-hêng khòaⁿ--khí-lâi káⁿ-nā ū seⁿ kak ê khoán.
Ū chi̍t-kóa leh jiok seng-chè thài-khong hui-hêng-bu̍t ê bê-chiòng, jīn-ûi chit-khoán piàn-hêng ê tōa-hêng tiong-ng hūi-chhiu, to̍h chhin-chhiūⁿ Star Wars lāi-té ê ú-tiū-chûn Chhian-nî Eng-hō.
12P/Pons-Brooks sī Ha-lûi-hêng hūi-chheⁿ, téng-pái lâi-kàu lán Lōe-thài-iông-hē ê sî-chūn sī 1954 nî.
Āu-pái keng-kòe kīn-ji̍t-tiám, to̍h-sī lī thài-iông siōng óa ê sî-chūn ,ē sī 2024 nî 4 goe̍h 21.
Che tú-á-hó sī 4 goe̍h 8 hō ji̍t-choân-si̍t lō͘-sòaⁿ keng-kòe Pak-bí-chiu ê 2 lé-pài chêng.
M̄-koh, in-ūi i ê kúi-tō tùi Thài-iông-hē Nn̂g-tō-bīn lâi-kóng, kak-tō͘ ū khah chhu, chiu-kî hūi-chheⁿ 12P/Pons Brooks ê kúi-tō to̍h bē kah Tē-kiû ê kúi-tō kau-chhe.</p><h2 id=kip-tsit-lú-tshenn-kah-huī-tshenn-12ppons-brooks>[KIP] Tsit-lú-tshenn kah Huī-tshenn 12P/Pons Brooks</h2><p>12 gue̍h 4 hō ê sî-tsūn, tsiu-kî-sìng huī-tshenn 12P/Pons Brooks kah Tsit-lú-tshinn, to̍h-sī pak-thian ê Thian-khîm-tsō alpha, tâng-tsê tshut-hiān tī tsit-ê bōng-uán-kiànn sī-iá lāi-té.
Tsit-lú-tshenn sī Tē-kiû àm-mê thinn-tíng tē 5 kng ê thinn-tshenn, lī lán ū 25 kng-nî hn̄g.
M̄-koh tsit lia̍p khah àm ê huī-tshenn, lī lán tsiah 21 kng-hun hn̄g.
Sī-kóng tsuè-kīn tsit kuí-nā kò gue̍h, huī-tshenn po̍k-huat tsō-sîng Pons-Brooks huī-tshenn ê kng-tōo tshìng-kuân.
I ū tsi̍t-ê phian-miâ kiò-tsò Ok-môo Huī-tshenn, in-uī i ê guā-hîng khuànn--khí-lâi kánn-nā ū senn kak ê khuán.
Ū tsi̍t-kuá leh jiok sing-tsè thài-khong hui-hîng-bu̍t ê bê-tsiòng, jīn-uî tsit-khuán piàn-hîng ê tuā-hîng tiong-ng huī-tshiu, to̍h tshin-tshiūnn Star Wars lāi-té ê ú-tiū-tsûn Tshian-nî Ing-hō.
12P/Pons-Brooks sī Ha-luî-hîng huī-tshenn, tíng-pái lâi-kàu lán Luē-thài-iông-hē ê sî-tsūn sī 1954 nî.
Āu-pái king-kuè kīn-ji̍t-tiám, to̍h-sī lī thài-iông siōng uá ê sî-tsūn ,ē sī 2024 nî 4 gue̍h 21.
Tse tú-á-hó sī 4 gue̍h 8 hō ji̍t-tsuân-si̍t lōo-suànn king-kuè Pak-bí-tsiu ê 2 lé-pài tsîng.
M̄-koh, in-uī i ê kuí-tō tuì Thài-iông-hē Nn̂g-tō-bīn lâi-kóng, kak-tōo ū khah tshu, tsiu-kî huī-tshenn 12P/Pons Brooks ê kuí-tō to̍h bē kah Tē-kiû ê kuí-tō kau-tshe.</p><h2 id=english-vega-and-comet-12ppons-brooks>[English] Vega and Comet 12P/Pons-Brooks</h2><p>On December 4, periodic <a href=https://www.astronomy.com/science/the-devil-comet-is-headed-our-way-and-thats-ok/>Comet 12P/Pons-Brooks</a> shared this <a href=https://www.astrobin.com/2qqyw4/B/>telescopic field of view</a> with Vega, alpha star of the northern constellation Lyra.
Fifth brightest star in planet Earth's night, <a href=http://stars.astro.illinois.edu/sow/vega.html>Vega</a> is some 25 light-years distant while the much fainter comet was about 21 light-minutes away.
<a href=https://www.space.com/volcanic-devil-comet-eruption-record-earth-close-approach>In recent months</a>, outbursts have caused dramatic increases in brightness for Pons-Brooks though.
Nicknamed the Devil Comet for its hornlike appearance, fans of interstellar spaceflight have also suggested the distorted shape of this large comet's central coma looks like the <a href=https://skyandtelescope.org/astronomy-news/comet-12p-pons-brooks-flares-again/>Millenium Falcon</a>.
A Halley-type comet, 12P/Pons-Brooks last visited the inner <a href=https://science.nasa.gov/solar-system/>Solar System</a> in 1954.
Its next perihelion passage or closest approach to the Sun will be April 21, 2024.
That's just two weeks after the April 8 total solar eclipse path crosses North America.
But, highly inclined to the Solar System's ecliptic plane, the orbit of periodic <a href=https://en.wikipedia.org/wiki/12P/Pons%E2%80%93Brooks>Comet 12P/Pons-Brooks</a> will never cross the orbit of planet Earth.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>週期性彗星</td><td>chiu-kî-sèng hūi-chheⁿ</td><td>tsiu-kî-sìng huī-tshenn</td><td>週期性彗星</td><td>periodic Comet</td></tr><tr><td>彗星 12P/Pons-Brooks</td><td>Hūi-chheⁿ 12 P Pons-Brooks</td><td>Huī-tshenn 12 P Pons-Brooks</td><td>龐士-布魯克斯彗星</td><td>Comet 12P/Pons-Brooks</td></tr><tr><td>惡魔彗星</td><td>Ok-mô͘ Hūi-chheⁿ</td><td>Ok-môo Huī-tshenn</td><td>惡魔彗星</td><td>Devil Comet</td></tr><tr><td>織女星</td><td>Chit-lú-chheⁿ</td><td>Tsit-lú-tshenn</td><td>織女星</td><td>Vega</td></tr><tr><td>天琴座 α</td><td>Thian-khîm-chō alpha</td><td>Thian-khîm-tsō alpha</td><td>天琴座 α</td><td>α Lyrae</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>千年鷹號</td><td>Chhian-nî Ēng-hō</td><td>Tshian-nî Īng-hō</td><td>千年鷹號</td><td>Millenium Falcon</td></tr><tr><td>哈雷型彗星</td><td>Ha-lûi-hêng hūi-chheⁿ</td><td>Ha-luî-hîng huī-tshenn</td><td>哈雷型彗星</td><td>Halley-type comet</td></tr><tr><td>內太陽系</td><td>Lōe-thài-iông-hē</td><td>Luē-thài-iông-hē</td><td>內太陽系</td><td>inner Solar System</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>黃道面</td><td>n̂g-tō-bīn</td><td>n̂g-tō-bīn</td><td>黃道面</td><td>ecliptic plane</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231207/>昨昏 ê 圖：獵戶座太空船 kah 風暴洋</a>
</span><span class=post_next><a href=https://apod.tw/daily/20231209/>明仔載 ê 圖：南峰天頂 ê 昴宿星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>