<!doctype html><html lang=en><head><title>近木軌道 11：飛過木星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="近木軌道 11：飛過木星"><meta property="og:description" content="木星來矣！NASA ê 機器人太空船 Juno，是踅木星咧行 ê 太空船，伊 ê 運行軌道是搝長--ê。"><meta property="og:url" content="https://apod.tw/daily/20220828/"><meta property="og:image" content="https://img.youtube.com/vi/OfM7VlonD5c/hqdefault.jpg"><meta property="og:video" content="https://www.youtube.com/watch?v=OfM7VlonD5c"><link rel=canonical href=https://apod.tw/daily/20220828/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. August 2022</p><h1 class=post_title>近木軌道 11：飛過木星</h1><div class=post_body><div class=post_inner><div class=video><iframe src=https://youtube.com/embed/OfM7VlonD5c></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220828.html>perijove 11: Passing Jupiter</a></li><li>影片來源：<a href=https://creativecommons.org/licenses/by-nc-nd/2.0/>License</a>: <a href=https://www.nasa.gov/>NASA</a>, <a href=https://www.nasa.gov/mission_pages/juno/main/index.html>Juno</a>, <a href=http://www.swri.org/>SwRI</a>, <a href=http://www.msss.com/>MSSS</a>, [Gerald Eichstadt](<a href=http://www.planetary.org/connect/our-experts/profiles/>http://www.planetary.org/connect/our-experts/profiles/</a>
gerald-eichstdt.html)；<a href="https://www.youtube.com/watch?v=q91NKLjxXyg">音樂</a>：<a href=https://en.wikipedia.org/wiki/Piano_Sonata_No._14_(Beethoven)>Moonlight Sonata</a> (<a href=https://en.wikipedia.org/wiki/Ludwig_van_Beethoven>Ludwig van Beethoven</a>)</li><li>予老師 kah 學生：<a href=https://apod.nasa.gov/apod/lib/apodclass.html>愛按怎 tī 上課 ê 時陣用「逐工一幅天文圖」ê 文章</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl87klr1s03tn01wmdn2o45b3 height=180 width=500 frameborder=0 scrolling=no></iframe></div><h2 id=漢羅-近木軌道-11飛過木星>[漢羅] 近木軌道 11：飛過木星</h2><p>木星來矣！
木星是太陽系內底上大粒 ê 行星。
<a href=https://www.nasa.gov/>NASA</a> ê 機器人太空船 <a href=https://www.nasa.gov/mission_pages/juno/main/index.html>Juno</a>，是踅木星咧行 ê 太空船，伊 ê <a href=https://en.wikipedia.org/wiki/Elliptic_orbit>運行軌道是搝長--ê</a>。
這支影片是 2018 前半年 翕--ê。
是 ùi 近木軌道 11，就是 <a href=https://www.missionjuno.swri.edu/spacecraft/>Juno</a> 第 11 擺飛過木星 彼陣翕--ê。
Juno 頭一擺飛到木星附近，是 2016 年中彼陣。
這支加強色彩 ê 縮時攝影影片，是 kā 4 點鐘內底 ê 影像 kah 36 張 JunoCam 翕 ê 相片鬥出來--ê。
<a href="https://www.youtube.com/watch?v=04Ai5evtWEc">這支影片</a> 上開始，是 Juno <a href=https://apod.nasa.gov/apod/ap170523.html>飛到木星附近</a> 彼陣，木星 就 ùi <a href=https://en.wikipedia.org/wiki/Juno_(spacecraft)>Juno</a> 北方出現。
等 Juno 足倚木星 ê 時陣，差不多是 <a href=https://apod.nasa.gov/apod/ap190205.html>木星雲頂</a> 3500 公里懸 ê 所在，太空船就翕著這粒大行星 足濟細節矣。
<a href=https://www.missionjuno.swri.edu/>Juno</a> 飛過踅木星雲 ê 光區 kah 暗帶，閣有一大堆 tī 木星表面 捲踅 ê 圓形風暴。
In 大部份攏比 <a href=https://apod.nasa.gov/apod/ap171127.html>地球 ê 風颱</a> 較大。
等飛過 近木點 了後，<a href=https://solarsystem.nasa.gov/planets/jupiter/overview/>木星</a> 會愈來愈遠，紲落來咱會看著 木星南方 彼寡無四常 ê 雲。
等 Juno 提有夠伊欲愛 ê <a href=https://www.nasa.gov/press-release/a-whole-new-jupiter-first-science-results-from-nasa-s-juno-mission>科學資料</a>，伊就會落落去 <a href=https://solarsystem.nasa.gov/planets/jupiter/overview/>木星</a> 內底。
時到伊 ê 儀器就會暴露 tī <a href="https://media.istockphoto.com/photos/portrait-of-a-frightened-cat-closeup-breed-scottish-fold-picture-id614606664?k=20&amp;m=614606664&amp;s=612x612&amp;w=0&amp;h=KAn_QmEHFHxk8IvqySBkr6FfTYxVFVwq4kkwSnRJTTU=">超高能輻射</a> ê 環境內底。</p><h2 id=poj-kīn-bok-kúi-tō-11-poe-kòe-bok-chhiⁿ>[POJ] Kīn-bo̍k-kúi-tō 11: Poe kòe Bo̍k-chhiⁿ</h2><p>Bo̍k-chhiⁿ lâi--ah!
Bo̍k-chhiⁿ sī Thài-iông-hē lāi-té siōng tōa-lia̍p ê kiâⁿ-chhiⁿ.
NASA ê ke-khì-lâng thài-khong-chûn Juno, sī se̍h Bo̍k-chhiⁿ leh kiâⁿ ê thài-khong-chûn, i ê ūn-hêng kúi-tō sī giú-tn̂g--ê.
Chit ki iáⁿ-phìⁿ sī 2018 nî chêng-pòaⁿ-nî hip--ê.
Sī ùi Kīn-bo̍k-kúi-tō 11, to̍h-sī Juno tē 11 pái poe kòe Bo̍k-chhiⁿ hit-chūn hip--ê.
Juno thâu-chi̍t-pái poe kàu Bo̍k-chhiⁿ hū-kīn, sī 2016 nî-tiong hit-chūn.
Chit-ki chhái-sek ka-kiông sek-chhái ê sok-sî-liap-iáⁿ iáⁿ-phìⁿ, sī kā 4 tiám-cheng lāi-té ê iáⁿ-siōng kah 36 tiuⁿ JunoCam hip ê siòng-phìⁿ tàu--chhut-lâi--ê.
Chit-ki iáⁿ-siōng siōng khai-sí, sī Juno poe kàu Bo̍k-chhiⁿ hū-kīn hit-chūn, Bo̍k-chhiⁿ to̍h ùi Juno pak-hong chhut-hiān.
Tán Juno chiok óa Bo̍k-chhiⁿ ê sî-chūn, chha-put-to sī Bo̍k-chhiⁿ hûn téng 3500 kong-lí koân ê só͘-chāi, thài-khong-chûn to̍h hip-thioh chit-lia̍p tōa-kiâⁿ-chhiⁿ chiok chōe sè-chiat--ah
Juno poe kòe se̍h Bo̍k-chhiⁿ hûn ê kng-khu kah àm-tòa, koh ū chi̍t tōa-tui tī Bo̍k-chhiⁿ piáu-bīn kńg-se̍h ê îⁿ-hêng hong-pō.
In tōa-pō͘-hūn lóng pí Tē-kiû ê hong-pō khah tōa.
Tán poe kòe kīn-bo̍k-tiám liáu-āu, Bo̍k-chhiⁿ ē lú lâi lú hn̄g, sòa--lo̍h-lâi lán ē khòaⁿ-tio̍h Bo̍k-chhiⁿ lâm-hong hit-kóa bô sù-siông ê hûn.
Tán Juno the̍h ū-kàu i beh ài ê kho-ha̍k chu-liāu, i to̍h ē la̍k--lo̍h-khì Bo̍k-chhiⁿ lāi-té.
Sî-kàu i ê gî-khì to̍h ē pō-lō͘ tī chhiau ko-lêng hok-siā ê khoân-kéng lāi-té.</p><h2 id=kip-kīn-bok-kuí-tō-11-pue-kuè-bok-tshinn>[KIP] Kīn-bo̍k-kuí-tō 11: Pue kuè Bo̍k-tshinn</h2><p>Bo̍k-tshinn lâi--ah!
Bo̍k-tshinn sī Thài-iông-hē lāi-té siōng tuā-lia̍p ê kiânn-tshinn.
NASA ê ke-khì-lâng thài-khong-tsûn Juno, sī se̍h Bo̍k-tshinn leh kiânn ê thài-khong-tsûn, i ê ūn-hîng kuí-tō sī giú-tn̂g--ê.
Tsit ki iánn-phìnn sī 2018 nî tsîng-puànn-nî hip--ê.
Sī uì Kīn-bo̍k-kuí-tō 11, to̍h-sī Juno tē 11 pái pue kuè Bo̍k-tshinn hit-tsūn hip--ê.
Juno thâu-tsi̍t-pái pue kàu Bo̍k-tshinn hū-kīn, sī 2016 nî-tiong hit-tsūn.
Tsit-ki tshái-sik ka-kiông sik-tshái ê sok-sî-liap-iánn iánn-phìnn, sī kā 4 tiám-tsing lāi-té ê iánn-siōng kah 36 tiunn JunoCam hip ê siòng-phìnn tàu--tshut-lâi--ê.
Tsit-ki iánn-siōng siōng khai-sí, sī Juno pue kàu Bo̍k-tshinn hū-kīn hit-tsūn, Bo̍k-tshinn to̍h uì Juno pak-hong tshut-hiān.
Tán Juno tsiok uá Bo̍k-tshinn ê sî-tsūn, tsha-put-to sī Bo̍k-tshinn hûn tíng 3500 kong-lí kuân ê sóo-tsāi, thài-khong-tsûn to̍h hip-thioh tsit-lia̍p tuā-kiânn-tshinn tsiok tsuē sè-tsiat--ah
Juno pue kuè se̍h Bo̍k-tshinn hûn ê kng-khu kah àm-tuà, koh ū tsi̍t tuā-tui tī Bo̍k-tshinn piáu-bīn kńg-se̍h ê înn-hîng hong-pō.
In tuā-pōo-hūn lóng pí Tē-kiû ê hong-pō khah tuā.
Tán pue kuè kīn-bo̍k-tiám liáu-āu, Bo̍k-tshinn ē lú lâi lú hn̄g, suà--lo̍h-lâi lán ē khuànn-tio̍h Bo̍k-tshinn lâm-hong hit-kuá bô sù-siông ê hûn.
Tán Juno the̍h ū-kàu i beh ài ê kho-ha̍k tsu-liāu, i to̍h ē la̍k--lo̍h-khì Bo̍k-tshinn lāi-té.
Sî-kàu i ê gî-khì to̍h ē pō-lōo tī tshiau ko-lîng hok-siā ê khuân-kíng lāi-té.</p><h2 id=english-perijove-11-passing-jupiter>[English] perijove 11: Passing Jupiter</h2><p>Here comes Jupiter!
<a href=https://www.nasa.gov/>NASA</a>'s robotic spacecraft <a href=https://www.nasa.gov/mission_pages/juno/main/index.html>Juno</a> is continuing on its highly-<a href=https://en.wikipedia.org/wiki/Elliptic_orbit>elongated orbits</a> around our Solar System's largest planet.
The featured video is from perijove 11 in early 2018, the eleventh time <a href=https://www.missionjuno.swri.edu/spacecraft/>Juno</a> has passed near Jupiter since it arrived in mid-2016.
This time-lapse, color-enhanced movie covers about four hours and morphs between 36 JunoCam images.
<a href="https://www.youtube.com/watch?v=04Ai5evtWEc">The video</a> begins with Jupiter rising as <a href=https://en.wikipedia.org/wiki/Juno_(spacecraft)>Juno</a> <a href=https://apod.nasa.gov/apod/ap170523.html>approaches</a> from the north.
As Juno reaches its closest view -- from about 3,500 kilometers <a href=https://apod.nasa.gov/apod/ap190205.html>over Jupiter's cloud tops</a> -- the spacecraft captures the great planet in tremendous detail.
<a href=https://www.missionjuno.swri.edu/>Juno</a> passes light zones and dark belt of clouds that circle the planet, as well as numerous swirling circular storms, many of which are larger than <a href=https://apod.nasa.gov/apod/ap171127.html>hurricanes on Earth</a>.
After the perijove, <a href=https://solarsystem.nasa.gov/planets/jupiter/overview/>Jupiter</a> recedes into the distance, then displaying the unusual clouds that appear over Jupiter's south.
To get desired <a href=https://www.nasa.gov/press-release/a-whole-new-jupiter-first-science-results-from-nasa-s-juno-mission>science data</a>, Juno swoops so close to <a href=https://solarsystem.nasa.gov/planets/jupiter/overview/>Jupiter</a> that its instruments are exposed to <a href="https://media.istockphoto.com/photos/portrait-of-a-frightened-cat-closeup-breed-scottish-fold-picture-id614606664?k=20&amp;m=614606664&amp;s=612x612&amp;w=0&amp;h=KAn_QmEHFHxk8IvqySBkr6FfTYxVFVwq4kkwSnRJTTU=">very high levels</a> of radiation.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>近木軌道 11</td><td>kīn-bo̍k kúi-tō 11</td><td>īn-bo̍k kuí-tō 11</td><td>近木軌道 11</td><td>perijove 11</td></tr><tr><td>近木點</td><td>kīn-bo̍k-tiám</td><td>kīn-bo̍k-tiám</td><td>近木點</td><td>perijove</td></tr><tr><td>光區</td><td>kng-khu</td><td>kng-khu</td><td>光區</td><td>light zone</td></tr><tr><td>暗帶</td><td>àm-tòa</td><td>àm-tuà</td><td>暗帶</td><td>dark belt</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time-lapse</td></tr><tr><td>Juno 號太空船</td><td>Juno hō thài-khong-chûn</td><td>Juno hō thài-khong-tsûn</td><td>朱諾號</td><td>Juno spacecraft</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220827/>昨昏 ê 圖：IC 5146：娘仔殼星雲</a>
</span><span class=post_next><a href=https://apod.tw/daily/20220829/>明仔載 ê 圖：Kā 恆星提掉 ê 馬頭星雲區</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>