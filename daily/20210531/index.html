<!doctype html><html lang=en><head><title>Mimas：有大隕石坑 ê 細粒衛星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Mimas：有大隕石坑 ê 細粒衛星"><meta property="og:description" content="這是 土星 一粒上細粒 ê 球形衛星面頂，其中一擺 上大相碰產生 ê 隕石坑。"><meta property="og:url" content="https://apod.tw/daily/20210531/"><meta property="og:image" content="https://apod.nasa.gov/apod/fap/image/2105/Mimas_Cassini_1800.jpg"><link rel=canonical href=https://apod.tw/daily/20210531/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. May 2021</p><h1 class=post_title>Mimas：有大隕石坑 ê 細粒衛星</h1><div class=post_body><div class=post_inner><img src=https://apod.nasa.gov/apod/fap/image/2105/Mimas_Cassini_1800.jpg alt=/home/runner/work/apod-taigi.github.io/apod-taigi.github.io/content/daily/2021/05/20210531.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210531.html>Mimas: Small Moon with a Big Crater</a></li><li>影像來源：<a href=https://www.nasa.gov/>NASA</a>, <a href=https://www.jpl.nasa.gov/>JPL-Caltech</a>, <a href=https://www.spacescience.org/>Space Science Institute</a>, <a href=https://solarsystem.nasa.gov/missions/cassini/overview/>Cassini</a></li><li>互動模式：<a href=https://trek.nasa.gov/mimas/>來 Mimas 行看覓！</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqqulbi2o1f10806auwn89kd height=180 width=500 frameborder=0 scrolling=no></iframe></div><h2 id=漢羅-mimas有大隕石坑-ê-細粒衛星>[漢羅] Mimas：有大隕石坑 ê 細粒衛星</h2><p>毋管是 siáng kah Mimas 相碰，攏會 kā 伊挵甲 giōng 欲碎--去。
這是 <a href=https://solarsystem.nasa.gov/planets/saturn/overview/>土星</a> 一粒上細粒 ê 球形衛星面頂，其中一擺 <a href=https://apod.nasa.gov/apod/ap960906.html>上大相碰產生 ê 隕石坑</a>。
<a href=https://sos.noaa.gov/datasets/mimas-saturns-moon/>分析了後發現</a>，若是閣較強一點仔 ê 相碰， to̍h 會 kā <a href=https://trek.nasa.gov/mimas/>Mimas</a> 規粒挵碎。
這个大隕石坑是 tī 1789 年 tī Mimas 發現 ê，叫做 <a href=https://en.wikipedia.org/wiki/Herschel_Space_Observatory>Herschel</a>，是用 <a href=https://www.astroleague.org/al/obsclubs/herschel/fwhershs.html>William Herschel 爵士</a> ê 名號--ê。
這粒有 130 公里闊 ê 隕石坑 <a href=https://photojournal.jpl.nasa.gov/catalog/PIA12570>to̍h tī 遮</a>。
低質量 ê <a href=https://en.wikipedia.org/wiki/Mimas_(moon)>Mimas</a> 產生 ê <a href=https://www.exploratorium.edu/ronh/weight/>表面重力</a>，拄仔好強到有法度結做一粒 <a href=https://en.wikipedia.org/wiki/Death_star>球形天體</a>，嘛拄仔好弱到有法度產生這款大型 ê 表面結構。
<a href=https://solarsystem.nasa.gov/moons/saturn-moons/mimas/in-depth/>Mimas</a> 大部份 ê 成份是水冰 kah 一寡岩石。
所以講伊是一粒大粒 ê 垃圾雪球，實在是真鬥搭。
<a href=https://photojournal.jpl.nasa.gov/catalog/PIA12570>這張影像是</a> <a href=https://solarsystem.nasa.gov/missions/cassini/mission/spacecraft/cassini-orbiter/>Casiini 機器人太空船</a> tī 2010 年 <a href=https://apod.nasa.gov/apod/ap200419.html>踅土星</a> leh 行 ê 時陣，飛過 Mimas 上近彼陣翕 ê。</p><h2 id=poj-mimas-ū-tōa-ún-sek-kheⁿ-ê-sè-liap-ūi-chhiⁿ>[POJ] Mimas: Ū tōa ún-se̍k-kheⁿ ê sè-lia̍p ūi-chhiⁿ</h2><p>M̄-koán sī siáng kah Mimas sio-pōng, lóng ē kā i lòng-kah giōng beh chhùi--khì.
Che sī Thó͘-chhiⁿ chi̍t-lia̍p siōng sè-lia̍p ê kiû-hêng ūi-chhiⁿ bīn-téng, kî-tiong chi̍t-pái siōng-tōa sio-pōng sán-seng ê ún-se̍k-kheⁿ.
Hun-sek liáu-āu hoat-hiān, nā-sī koh-khah kiông chi̍t-tiám-á ê sio-pōng, to̍h ē kā Mimas kui-lia̍p lòng-chhùi.
Chit-ê tōa ún-se̍k-kheⁿ sī tī it-chhit-pat-kiú nî tī Mimas hoat-hiān ê, kiò-chò Herschel, sī iōng William Herschel Chiok-sū ê miâ hō--ê, ū chi̍t-pah-saⁿ-cha̍p kong-lí khoah.
Kē chit-liōng ê Mimas sán-seng ê piáu-bīn tiōng-le̍k, tú-á-hó kiông kàu ū-hoat-tō͘ kiat-chò chi̍t-lia̍p kiû-hêng thian-thé, mā tú-á-hó jio̍k kàu ū-hoat-tō͘ sán-seng chit-khoán tōa-hêng ê piáu-bīn kiat-kò͘.
Mimas Tōa-pō͘-hūn ê sêng-hūn sī chúi-peng kah chi̍t-kóa giâm-chio̍h.
Só͘-í kóng i sī chi̍t-lia̍p tōa-lia̍p ê lah-sap soat-kiû, si̍t-chāi sī chin tàu-tah.
Chit-tiuⁿ iáⁿ-siōng sī Casiini ke-khì-lâng thài-khong-chûn tī jī-khòng-it-khòng nî se̍h Thó͘-chhiⁿ leh kiâⁿ ê sî-chūn, poe-kòe Mimas siōng-kīn hit-chūn hip--ê.</p><h2 id=kip-mimas-ū-tuā-ún-sik-khenn-ê-sè-liap-uī-tshinn>[KIP] Mimas: Ū tuā ún-si̍k-khenn ê sè-lia̍p uī-tshinn</h2><p>M̄-kuán sī siáng kah Mimas sio-pōng, lóng ē kā i lòng-kah giōng beh tshuì--khì.
Tse sī Thóo-tshinn tsi̍t-lia̍p siōng sè-lia̍p ê kiû-hîng uī-tshinn bīn-tíng, kî-tiong tsi̍t-pái siōng-tuā sio-pōng sán-sing ê ún-si̍k-khenn.
Hun-sik liáu-āu huat-hiān, nā-sī koh-khah kiông tsi̍t-tiám-á ê sio-pōng, to̍h ē kā Mimas kui-lia̍p lòng-tshuì.
Tsit-ê tuā ún-si̍k-khenn sī tī it-tshit-pat-kiú nî tī Mimas huat-hiān ê, kiò-tsò Herstsel, sī iōng William Herstsel Tsiok-sū ê miâ hō--ê, ū tsi̍t-pah-sann-tsa̍p kong-lí khuah.
Kē tsit-liōng ê Mimas sán-sing ê piáu-bīn tiōng-li̍k, tú-á-hó kiông kàu ū-huat-tōo kiat-tsò tsi̍t-lia̍p kiû-hîng thian-thé, mā tú-á-hó jio̍k kàu ū-huat-tōo sán-sing tsit-khuán tuā-hîng ê piáu-bīn kiat-kòo.
Mimas Tuā-pōo-hūn ê sîng-hūn sī tsuí-ping kah tsi̍t-kuá giâm-tsio̍h.
Sóo-í kóng i sī tsi̍t-lia̍p tuā-lia̍p ê lah-sap suat-kiû, si̍t-tsāi sī tsin tàu-tah.
Tsit-tiunn iánn-siōng sī Casiini ke-khì-lâng thài-khong-tsûn tī jī-khòng-it-khòng nî se̍h Thóo-tshinn leh kiânn ê sî-tsūn, pue-kuè Mimas siōng-kīn hit-tsūn hip--ê.</p><h2 id=english-mimas-small-moon-with-a-big-crater>[English] Mimas: Small Moon with a Big Crater</h2><p>Whatever hit Mimas nearly destroyed it.
What remains is one of the <a href=https://apod.nasa.gov/apod/ap960906.html>largest impact craters</a> on one of <a href=https://solarsystem.nasa.gov/planets/saturn/overview/>Saturn</a>'s smallest round moons.
<a href=https://sos.noaa.gov/datasets/mimas-saturns-moon/>Analysis indicates</a> that a slightly larger impact would have destroyed <a href=https://trek.nasa.gov/mimas/>Mimas</a> entirely.
The huge crater, named <a href=https://en.wikipedia.org/wiki/Herschel_Space_Observatory>Herschel</a> after the 1789 discoverer of Mimas, <a href=https://www.astroleague.org/al/obsclubs/herschel/fwhershs.html>Sir William Herschel</a>, spans about 130 kilometers and is <a href=https://photojournal.jpl.nasa.gov/catalog/PIA12570>featured here</a>.
<a href=https://en.wikipedia.org/wiki/Mimas_(moon)>Mimas</a>' low mass produces a <a href=https://www.exploratorium.edu/ronh/weight/>surface gravity</a> just strong enough to create a <a href=https://en.wikipedia.org/wiki/Death_star>spherical body</a> but weak enough to allow such relatively large surface features.
<a href=https://solarsystem.nasa.gov/moons/saturn-moons/mimas/in-depth/>Mimas</a> is made of mostly water ice with a smattering of rock - so it is accurately described as a big dirty snowball.
The <a href=https://photojournal.jpl.nasa.gov/catalog/PIA12570>featured image</a> was taken during the closest-ever flyby of the <a href=https://solarsystem.nasa.gov/missions/cassini/mission/spacecraft/cassini-orbiter/>robot spacecraft Cassini</a> past Mimas in 2010 while in orbit <a href=https://apod.nasa.gov/apod/ap200419.html>around Saturn</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>土衛一 Mimas</td><td>Thó͘-ūi-it Mimas</td><td>Thóo-uī-it Mimas</td><td>土衛一 彌瑪斯</td><td>Mimas</td></tr><tr><td>土星</td><td>Thó͘-chhiⁿ</td><td>Thóo-tshinn</td><td>土星</td><td>Saturn</td></tr><tr><td>衛星</td><td>ūi-chhiⁿ</td><td>uī-tshinn</td><td>衛星</td><td>satellite</td></tr><tr><td>隕石坑</td><td>ún-se̍k-kheⁿ</td><td>ún-si̍k-khenn</td><td>隕石坑</td><td>crater</td></tr><tr><td>爵士</td><td>chiok-sū</td><td>tsiok-sū</td><td>爵士</td><td>Sir</td></tr><tr><td>表面重力</td><td>piáu-bīn tiōng-le̍k</td><td>piáu-bīn tiōng-li̍k</td><td>表面重力</td><td>surface gravity</td></tr><tr><td>垃圾雪球</td><td>lah-sap soat-kiû</td><td>lah-sap suat-kiû</td><td>髒雪球</td><td>dirty snowball</td></tr><tr><td>水冰</td><td>chúi-peng</td><td>tsuí-ping</td><td>水冰</td><td>water ice</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210530/>昨昏 ê 圖：雲頂 ê 極光</a>
</span><span class=post_next><a href=https://apod.tw/daily/20210601/>明仔載 ê 圖：行過獵戶座頭前 ê 衛星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>