<!doctype html><html lang=en><head><title>心宿二附近 ê 恆星、塗粉、kah 氣體 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="心宿二附近 ê 恆星、塗粉、kah 氣體"><meta property="og:description" content="是按怎天頂 ê 心宿二 kah 蛇夫座 ρ 星 ê 附近，有遮爾濟塗粉、閣遮爾多彩？"><meta property="og:url" content="https://apod.tw/daily/20220126/"><meta property="og:image" content="https://apod.nasa.gov/apod/fap/image/2201/RhoOphAntares_Cogo_1024_annotated.jpg"><link rel=canonical href=https://apod.tw/daily/20220126/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. January 2022</p><h1 class=post_title>心宿二附近 ê 恆星、塗粉、kah 氣體</h1><div class=post_body><div class=post_inner><img src=https://apod.nasa.gov/apod/fap/image/2201/RhoOphAntares_Cogo_1024_annotated.jpg alt=/home/runner/work/apod-taigi.github.io/apod-taigi.github.io/content/daily/2022/01/20220126.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220126.html>Stars, Dust, and Gas Near Antares</a></li><li>影像來源 kah 版權：<a href=http://galaxlux.com/Author.htm>Mario Cogo</a> (<a href=http://galaxlux.com/>Galax Lux</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzr57slr0fms0855z2644d5k height=180 width=500 frameborder=0 scrolling=no></iframe></div><h2 id=漢羅-心宿二附近-ê-恆星塗粉kah-氣體>[漢羅] 心宿二附近 ê 恆星、塗粉、kah 氣體</h2><p>是按怎天頂 ê <a href=https://en.wikipedia.org/wiki/Antares>心宿二</a> kah <a href=https://en.wikipedia.org/wiki/Rho_Ophiuchi_cloud_complex>蛇夫座 ρ 星</a> ê 附近，有遮爾濟塗粉、閣遮爾多彩？
這寡色光是天體 kah 物理機制做伙影響 ê 結果。
一寡足幼 ê 塗粉去予頭前 ê 恆星光照著，產生藍色 ê <a href=https://apod.nasa.gov/apod/fap/reflection_nebulae.html>反射星雲</a>。
氣體雲內底 ê 原子去予恆星 ê <a href=https://science.nasa.gov/ems/10_ultravioletwaves>紫外光</a> 激發，產生紅色 ê <a href=https://apod.tw/daily/20210214/>發射星雲</a>。
這寡透光 ê <a href=https://apod.nasa.gov/apod/ap030706.html>塗粉雲</a> kā 恆星 ê 光閘著矣，所以 in 看起來 <a href=https://apod.tw/daily/20201122/>有較暗</a>。
<a href=http://stars.astro.illinois.edu/sow/antares.html>心宿二</a> 是一粒 <a href=http://hyperphysics.phy-astr.gsu.edu/hbase/astro/redsup.html>紅巨星</a>，嘛是夜空中 <a href=https://en.wikipedia.org/wiki/List_of_brightest_stars#Table>上光 ê 恆星</a>。
伊 kā <a href=http://galaxlux.com/The%20Magnificent%20Rho%20Ophiuchi%20Complex.htm>這張相片</a> 倒爿下跤彼區 黃紅色 ê 雲 照甲 光-iàⁿ-iàⁿ。
<a href=https://en.wikipedia.org/wiki/Rho_Ophiuchi>蛇夫座 ρ 星</a> 系統 to̍h tī 倒爿頂懸彼个藍色 <a href=https://en.wikipedia.org/wiki/Reflection_nebula>反射星雲</a> ê 中央。
較遠 ê <a href=https://apod.nasa.gov/apod/fap/globular_clusters.html>球形星團</a> <a href=https://apod.nasa.gov/apod/ap000523.html>M4</a> to̍h tī 心宿二 ê 正爿頂懸遐。
這寡恆星雲 ê 色彩是比 <a href=https://apod.nasa.gov/apod/ap190818.html>人</a> 目睭看著 ê 閣較 <a href=https://spaceplace.nasa.gov/color-your-universe-game/en/>精彩</a>。
實際上，in ê 發射光是分佈 tī 規个 <a href=https://science.nasa.gov/ems/01_intro>電磁波頻譜</a> 內底。</p><h2 id=poj-sim-siù-jī-hū-kīn-ê-hêng-chhiⁿ-thô-hún-kah-khì-thé>[POJ] Sim-siù-jī hū-kīn ê hêng-chhiⁿ, thô͘-hún, kah khì-thé</h2><p>Sī án-ná thiⁿ-téng ê Sim-siù-jī kah Siâ-hu-chō ρ chhiⁿ ê hū-kīn, ū chiah-nī chōe thô͘-hún, koh chiah-nī to-chhái?
Chit-kóa se̍k-kng sī thian-thé kah bu̍t-lí ki-chè chò-hóe éng-hióng ê kiat-kò͘.
Chi̍t-kóa chiok iù ê thô͘-hún khì hō͘ thâu-chêng ê hêng-chhiⁿ-kng chiò--tio̍h, sán-seng nâ-sek ê hoán-siā seng-hûn.
Khì-thé-hûn lāi-té ê goân-chú khì hō͘ hêng-chhiⁿ ê chí-gōa-kng kek-hoat, sán-seng âng-sek ê hoat-siā-seng-hûn.
Chit-kóa thàu-kng ê thô͘-hún kā hêng-chhiⁿ ê kng cha̍h-tio̍h ah, só͘-í in khòaⁿ--khí-lâi ū khah-àm.
Sim-siù-jī sī chi̍t-lia̍p âng-kū-chhiⁿ, mā-sī iā-khong tiong siōng-kng ê hêng-chhiⁿ.
I kā chit-tiuⁿ siòng-phìⁿ tò-pêng ē-kha hit-khu n̂g-âng-se̍k ê hûn chiò kah kng-iàⁿ-iàⁿ.
Siâ-hu-chō ρ chhiⁿ hē-thóng to̍h tī tò-pêng téng-koân hit-ê nâ-sek hoán-siā-seng-hûn ê tiong-ng.
Khah-hn̄g ê kiû-hêng-seng-thoân M-sì to̍h tī Sim-siù-jī ê chiàⁿ-pêng téng-koân hiah.
Chit-kóa hêng-chhiⁿ-hûn ê sek-chhái sī pí lâng ba̍k-chiu khòaⁿ--tio̍h ê koh-khah cheng-chhái.
Si̍t-chè-siōng, in ê hoat-siā-kng sī hun-pò͘ tī kui-ê tiān-chû-pho pîn-phó͘ lāi-té.</p><h2 id=kip-sim-siù-jī-hū-kīn-ê-hîng-tshinn-thôo-hún-kah-khì-thé>[KIP] Sim-siù-jī hū-kīn ê hîng-tshinn, thôo-hún, kah khì-thé</h2><p>Sī án-ná thinn-tíng ê Sim-siù-jī kah Siâ-hu-tsō ρ tshinn ê hū-kīn, ū tsiah-nī tsuē thôo-hún, koh tsiah-nī to-tshái?
Tsit-kuá si̍k-kng sī thian-thé kah bu̍t-lí ki-tsè tsò-hué íng-hióng ê kiat-kòo.
Tsi̍t-kuá tsiok iù ê thôo-hún khì hōo thâu-tsîng ê hîng-tshinn-kng tsiò--tio̍h, sán-sing nâ-sik ê huán-siā sing-hûn.
Khì-thé-hûn lāi-té ê guân-tsú khì hōo hîng-tshinn ê tsí-guā-kng kik-huat, sán-sing âng-sik ê huat-siā-sing-hûn.
Tsit-kuá thàu-kng ê thôo-hún kā hîng-tshinn ê kng tsa̍h-tio̍h ah, sóo-í in khuànn--khí-lâi ū khah-àm.
Sim-siù-jī sī tsi̍t-lia̍p âng-kū-tshinn, mā-sī iā-khong tiong siōng-kng ê hîng-tshinn.
I kā tsit-tiunn siòng-phìnn tò-pîng ē-kha hit-khu n̂g-âng-si̍k ê hûn tsiò kah kng-iànn-iànn.
Siâ-hu-tsō ρ tshinn hē-thóng to̍h tī tò-pîng tíng-kuân hit-ê nâ-sik huán-siā-sing-hûn ê tiong-ng.
Khah-hn̄g ê kiû-hîng-sing-thuân M-sì to̍h tī Sim-siù-jī ê tsiànn-pîng tíng-kuân hiah.
Tsit-kuá hîng-tshinn-hûn ê sik-tshái sī pí lâng ba̍k-tsiu khuànn--tio̍h ê koh-khah tsing-tshái.
Si̍t-tsè-siōng, in ê huat-siā-kng sī hun-pòo tī kui-ê tiān-tsû-pho pîn-phóo lāi-té.</p><h2 id=english-stars-dust-and-gas-near-antares>[English] Stars, Dust, and Gas Near Antares</h2><p>Why is the sky near <a href=https://en.wikipedia.org/wiki/Antares>Antares</a> and <a href=https://en.wikipedia.org/wiki/Rho_Ophiuchi_cloud_complex>Rho Ophiuchi</a> so dusty yet colorful?
The colors result from a mixture of objects and processes.
Fine dust -- illuminated from the front by starlight -- produces blue <a href=https://apod.nasa.gov/apod/fap/reflection_nebulae.html>reflection nebulae</a>.
Gaseous clouds whose atoms are excited by <a href=https://science.nasa.gov/ems/10_ultravioletwaves>ultraviolet</a> starlight produce reddish <a href=https://apod.nasa.gov/apod/ap210214.html>emission nebulae</a>.
Backlit <a href=https://apod.nasa.gov/apod/ap030706.html>dust</a> clouds block starlight and so <a href=https://apod.nasa.gov/apod/ap201122.html>appear dark</a>.
<a href=http://stars.astro.illinois.edu/sow/antares.html>Antares</a>, a <a href=http://hyperphysics.phy-astr.gsu.edu/hbase/astro/redsup.html>red supergiant</a> and one of the <a href=https://en.wikipedia.org/wiki/List_of_brightest_stars#Table>brighter stars in the night sky</a>, lights up the yellow-red clouds on the lower right of the <a href=http://galaxlux.com/The%20Magnificent%20Rho%20Ophiuchi%20Complex.htm>featured image</a>.
The <a href=https://en.wikipedia.org/wiki/Rho_Ophiuchi>Rho Ophiuchi</a> star system lies at the center of the blue <a href=https://en.wikipedia.org/wiki/Reflection_nebula>reflection nebula</a> on the top left.
The distant <a href=https://apod.nasa.gov/apod/fap/globular_clusters.html>globular cluster</a> of stars <a href=https://apod.nasa.gov/apod/ap000523.html>M4</a> is visible above and to the right of Antares.
These star clouds are even more <a href=https://spaceplace.nasa.gov/color-your-universe-game/en/>colorful</a> than <a href=https://apod.nasa.gov/apod/ap190818.html>humans</a> can see, emitting light across the <a href=https://science.nasa.gov/ems/01_intro>electromagnetic spectrum</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr><tr><td>蛇夫座 ρ 星</td><td>Siâ-hu-chō Rho chhiⁿ</td><td>Siâ-hu-tsō Rho tshinn</td><td>蛇夫座 ρ</td><td>Rho Ophiuchi</td></tr><tr><td>紅巨星</td><td>âng-kū-chhiⁿ</td><td>âng-kū-tshinn</td><td>紅巨星</td><td>red supergiant</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebulae</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebulae</td></tr><tr><td>球形星團</td><td>kiû-hêng-seng-thoân</td><td>kiû-hîng-sing-thuân</td><td>球狀星團</td><td>globular cluster of stars</td></tr><tr><td>電磁波頻譜</td><td>tiān-chû-pho pîn-phó͘</td><td>tiān-tsû-pho pîn-phóo</td><td>電磁波譜</td><td>electromagnetic spectrum</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220125/>昨昏 ê 圖：影片：Leonard 彗星 ê 一點鐘</a>
</span><span class=post_next><a href=https://apod.tw/daily/20220127/>明仔載 ê 圖：南方 ê 獵戶座</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>