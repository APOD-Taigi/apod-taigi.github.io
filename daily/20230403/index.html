<!doctype html><html lang=en><head><title>銀河中心電波弧 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="銀河中心電波弧"><meta property="og:description" content="是啥毋造成咱銀河中心附近有這个奇怪 ê 彎曲結構？"><meta property="og:url" content="https://apod.tw/daily/20230403/"><meta property="og:image" content="https://apod.nasa.gov/apod/fap/image/2304/GalCenRadioArc_MeerKat_1080.jpg"><link rel=canonical href=https://apod.tw/daily/20230403/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. April 2023</p><h1 class=post_title>銀河中心電波弧</h1><div class=post_body><div class=post_inner><img src=https://apod.nasa.gov/apod/fap/image/2304/GalCenRadioArc_MeerKat_1080.jpg alt=/home/runner/work/apod-taigi.github.io/apod-taigi.github.io/content/daily/2023/04/20230403.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230403.html>The Galactic Center Radio Arc</a></li><li>影像來源：<a href=https://www.physics.ox.ac.uk/our-people/Heywood>Ian Heywood</a> (<a href=https://www.physics.ox.ac.uk/>Oxford U.</a>), <a href=https://www.sarao.ac.za/>SARAO</a>;</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clh9efwmp03nz01yhaeni0anv height=180 width=500 frameborder=0 scrolling=no></iframe></div><h2 id=漢羅-銀河中心電波弧>[漢羅] 銀河中心電波弧</h2><p>是啥毋造成咱銀河中心附近有這个奇怪 ê 彎曲結構？
<a href=https://www.sarao.ac.za/media-releases/new-meerkat-radio-image-reveals-complex-heart-of-the-milky-way/>這張電波影像</a> 倚頂懸遐，有幾若逝長長趨趨 ê 平行光線，ùi <a href=https://apod.nasa.gov/apod/ap011020.html>銀河盤</a> 伸--出來，伊就叫做 <a href="https://adsabs.harvard.edu/cgi-bin/nph-iarticle_query?bibcode=1989ApJ...343..177L">銀河中心電波弧</a>。
<a href=https://www.cambridge.org/core/journals/proceedings-of-the-international-astronomical-union/article/nature-and-origin-of-the-galactic-center-radio-arc-a-vla-faraday-study/E2AE6A7AFF74FAC6DE0ACA782C2238AD>電波弧</a> kah <a href=https://apod.nasa.gov/apod/ap220202.html>銀河中心</a> 之間，有一條 拗彎 ê 奇怪雲絲，咱 kā 叫做 <a href=https://apod.nasa.gov/apod/ap010614.html>銀河弧</a>。
正爿下底彼丸 足光 ê 電波結構 ê 中心，是 <a href=https://apod.nasa.gov/apod/ap180729.html>銀河中心</a> ê <a href=https://apod.nasa.gov/apod/ap220513.html>烏洞</a>，<a href=https://en.wikipedia.org/wiki/Sagittarius_A*>人馬座 A</a>*。
有一款解說這个結構 <a href=https://ui.adsabs.harvard.edu/abs/1994ApJ...424L..91S/abstract>是按怎來</a> ê 假說是講，這个電波弧 kah 銀河弧會生做這形，是因為內底有高溫 <a href=http://www.plasmas.org/what-are-plasmas.htm>電漿</a>，綴 仝款強度 ê 磁場咧行。
這張影像是 NASA <a href=https://www.nasa.gov/mission_pages/chandra/main/index.html>Chandra X 光 太空天文台</a> 翕--ê。
影像表示講，這个 <a href="http://adsabs.harvard.edu/cgi-bin/nph-bib_query?bibcode=2001AAS...19910902Y">電漿</a> kah 附近 ê 低溫氣體雲咧相挵。</p><h2 id=poj-gîn-hô-tiong-sim-tiān-pho-hô>[POJ] Gîn-hô-tiong-sim Tiān-pho-hô͘</h2><p>Sī siáⁿ-mi̍h chō-sêng lán Gîn-hô-tiong-sim hù-kīn ū chit-ê kî-koài ê oan-khiau kiat-kò͘?
Chit-tiuⁿ tiān-pho iáⁿ-siōng óa téng-koân hiah, ū kúi-ā chōa tn̂g-tn̂g chhu-chhu ê pêng-hêng kng-sòaⁿ, ùi Gîn-hô-pôaⁿ chhun--chhut-lâi, i to̍h kiò-chò Gîn-hô-tiong-sim Tiān-pho-hô͘.
Tiān-pho-hô͘ kah Gîn-hô-tiong-sim chi-kan, ū chi̍t-tiâu áu-oan ê kî-koài hûn-si, lán kā kiò-chò Gîn-hô-hô͘.
Chiàⁿ-pêng ē-té hit-oân chiok kng ê tiān-pho kiat-kò͘ ê tiong-sim, sī Gîn-hô-tiong-sim ê o͘-tōng, Jîn-má-chō A*.
Ū chi̍t-khoán kái-soeh chit-ê kiat-kò͘ sī án-ná lâi ê ká-soat sī kóng, chit-ê tiān-pho-hô͘ kah Gîn-hô-hô͘ ē seⁿ chò chit-hêng, sī in-ūi lāi-té ū ko-un tiān-chiūⁿ, tòe kāng-khoán kiông-tō͘ ê chû-tiûⁿ leh kiâⁿ.
Chit-tiuⁿ iáⁿ-siōng sī NASA Chandra X kng Thài-khong Thian-bûn-tâi hip--ê.
Iáⁿ-siōng piau-sī kóng, chit-ê tiān-chiūⁿ kah hù-kīn ê kē-un khì-thé-hûn leh sio-lòng.</p><h2 id=kip-gîn-hô-tiong-sim-tiān-pho-hôo>[KIP] Gîn-hô-tiong-sim Tiān-pho-hôo</h2><p>Sī siánn-mi̍h tsō-sîng lán Gîn-hô-tiong-sim hù-kīn ū tsit-ê kî-kuài ê uan-khiau kiat-kòo?
Tsit-tiunn tiān-pho iánn-siōng uá tíng-kuân hiah, ū kuí-ā tsuā tn̂g-tn̂g tshu-tshu ê pîng-hîng kng-suànn, uì Gîn-hô-puânn tshun--tshut-lâi, i to̍h kiò-tsò Gîn-hô-tiong-sim Tiān-pho-hôo.
Tiān-pho-hôo kah Gîn-hô-tiong-sim tsi-kan, ū tsi̍t-tiâu áu-uan ê kî-kuài hûn-si, lán kā kiò-tsò Gîn-hô-hôo.
Tsiànn-pîng ē-té hit-uân tsiok kng ê tiān-pho kiat-kòo ê tiong-sim, sī Gîn-hô-tiong-sim ê oo-tōng, Jîn-má-tsō A*.
Ū tsi̍t-khuán kái-sueh tsit-ê kiat-kòo sī án-ná lâi ê ká-suat sī kóng, tsit-ê tiān-pho-hôo kah Gîn-hô-hôo ē senn tsò tsit-hîng, sī in-uī lāi-té ū ko-un tiān-tsiūnn, tuè kāng-khuán kiông-tōo ê tsû-tiûnn leh kiânn.
Tsit-tiunn iánn-siōng sī NASA Chandra X kng Thài-khong Thian-bûn-tâi hip--ê.
Iánn-siōng piau-sī kóng, tsit-ê tiān-tsiūnn kah hù-kīn ê kē-un khì-thé-hûn leh sio-lòng.</p><h2 id=english-the-galactic-center-radio-arc>[English] The Galactic Center Radio Arc</h2><p>What causes this unusual curving structure near the center of our Galaxy?
The long parallel rays slanting across the top of the <a href=https://www.sarao.ac.za/media-releases/new-meerkat-radio-image-reveals-complex-heart-of-the-milky-way/>featured radio image</a> are known collectively as the <a href="https://adsabs.harvard.edu/cgi-bin/nph-iarticle_query?bibcode=1989ApJ...343..177L">Galactic Center Radio Arc</a> and point out from the <a href=https://apod.nasa.gov/apod/ap011020.html>Galactic plane</a>.
The <a href=https://www.cambridge.org/core/journals/proceedings-of-the-international-astronomical-union/article/nature-and-origin-of-the-galactic-center-radio-arc-a-vla-faraday-study/E2AE6A7AFF74FAC6DE0ACA782C2238AD>Radio Arc</a> is connected to the <a href=https://apod.nasa.gov/apod/ap220202.html>Galactic Center</a> by strange curving filaments known as the <a href=https://apod.nasa.gov/apod/ap010614.html>Arches</a>.
The bright radio structure at the bottom right surrounds a <a href=https://apod.nasa.gov/apod/ap220513.html>black hole</a> at the <a href=https://apod.nasa.gov/apod/ap180729.html>Galactic Center</a> and is known as <a href=https://en.wikipedia.org/wiki/Sagittarius_A*>Sagittarius A</a>*).
One <a href=https://ui.adsabs.harvard.edu/abs/1994ApJ...424L..91S/abstract>origin hypothesis</a> holds that the Radio Arc and the Arches have their geometry because they contain hot <a href=http://www.plasmas.org/what-are-plasmas.htm>plasma</a> flowing along lines of a constant <a href=https://en.wikipedia.org/wiki/Magnetic_field>magnetic field</a>.
<a href=http://chandra.harvard.edu/photo/2002/gradioarc/index.html>Images</a> from NASA's <a href=https://www.nasa.gov/mission_pages/chandra/main/index.html>Chandra X-ray Observatory</a> appear to show this <a href="http://adsabs.harvard.edu/cgi-bin/nph-bib_query?bibcode=2001AAS...19910902Y">plasma colliding</a> with a nearby cloud of cold gas.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>銀河中心</td><td>Gîn-hô-tiong-sim</td><td>Gîn-hô-tiong-sim</td><td>銀河中心</td><td>the Galactic Center</td></tr><tr><td>電波弧</td><td>Tiān-pho-hô͘</td><td>Tiān-pho-hôo</td><td>電波弧</td><td>the Radio Arc</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>Galactic plane</td></tr><tr><td>銀河</td><td>Gîn-hô</td><td>Gîn-hô</td><td>銀河</td><td>our Galaxy</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filaments</td></tr><tr><td>銀河弧</td><td>Gîn-hô-hô͘</td><td>Gîn-hô-hôo</td><td>銀河弧</td><td>Arches</td></tr><tr><td>烏洞</td><td>o͘-tōng</td><td>oo-tōng</td><td>黑洞</td><td>black hole</td></tr><tr><td>人馬座 A</td><td>Jîn-má-chō</td><td>Jîn-má-tsō</td><td>人馬座 A</td><td>Sagittarius A</td></tr><tr><td>電漿</td><td>tiān-chiūⁿ</td><td>tiān-tsiūnn</td><td>電漿</td><td>plasma</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>Chandra X 光 太空天文台</td><td>Chandra X kng Thài-khong-bōng-oán-kiàⁿ</td><td>Chandra X kng Thài-khong-bōng-uán-kiànn</td><td>錢卓拉X射線天文台</td><td>Chandra X-ray Observatory (CXO)</td></tr><tr><td>假說</td><td>ká-soat</td><td>ká-suat</td><td>假說</td><td>hypothesis</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230402/>昨昏 ê 圖：M57：Hubble 太空望遠鏡 翕 ê 環形星雲</a>
</span><span class=post_next><a href=https://apod.tw/daily/20230404/>明仔載 ê 圖：Olympus 山：太陽系上大 ê 火山</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>