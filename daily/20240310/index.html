<!doctype html><html lang=en><head><title>世界盡頭 ê 日全食 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="世界盡頭 ê 日全食"><meta property="og:description" content="為著欲看著日全食，你敢願意行到世界 ê 盡頭？"><meta property="og:url" content="https://apod.tw/daily/20240310/"><meta property="og:image" content="https://apod.nasa.gov/apod/image/2403/AntarcticEclipse_bruenjes_960.jpg"><link rel=canonical href=https://apod.tw/daily/20240310/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. March 2024</p><h1 class=post_title>世界盡頭 ê 日全食</h1><div class=post_body><div class=post_inner><img src=https://apod.nasa.gov/apod/image/2403/AntarcticEclipse_bruenjes_960.jpg alt=/home/runner/work/apod-taigi.github.io/apod-taigi.github.io/content/daily/2024/03/20240310.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240310.html>A Total Eclipse at the End of the World</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.moonglow.net/email.html>Fred Bruenjes</a> (<a href=http://www.moonglow.net/ccd/>moonglow.net</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clv2iohrw00mx01w9g4qk2j7b height=180 width=500 frameborder=0 scrolling=no></iframe></div><h2 id=漢羅-世界盡頭-ê-日全食>[漢羅] 世界盡頭 ê 日全食</h2><p>為著欲看著日全食，你敢願意行到世界 ê 盡頭？
你若是願意，到時若是有人 <a href=http://www.icstars.com/Antarctica/Eclipse2003.html>比你閣較早到</a>，你敢會感覺意外？
2003 年有一个特別 ê <a href=https://apod.nasa.gov/apod/ap100730.html>日全食</a>，tī 這張相片內底，<a href=https://science.nasa.gov/sun/>日頭</a>、月娘、<a href=https://apod.nasa.gov/apod/ap991116.html>南極州</a>、kah 2 个 攝影師，攏排做一逝。
就算這擺 ê 日食發生 tī 這个偏僻 ê 所在，猶是有一陣 <a href=http://www.moonglow.net/eclipse/2003nov23/index.html>日食愛好者</a>，逐到世界 ê 盡頭，就是為著欲 <a href="http://www.youtube.com/watch?v=qUNau9YjA2U">體驗</a> <a href=https://apod.nasa.gov/apod/ap240303.html>日頭暫時消失 tī 月娘後壁</a> ê 超現實感受。
<a href=http://www.moonglow.net/eclipse/2003nov23/index.html>這張相片</a> 是 4 張無仝款 ê 數位影像 合成--ê，主要是欲模擬人類 <a href=https://apod.nasa.gov/apod/ap230516.html>目睭看著 ê</a> 日食景色。
翕相 ê 時陣，<a href=https://apod.nasa.gov/apod/ap031127.html>月娘 kah 日頭</a> 做伙出現 tī 南極一个山陵 ê 天頂。
<a href=https://apod.nasa.gov/apod/ap211205.html>忽然間，天色變暗去</a>，<a href=https://apod.nasa.gov/apod/ap100316.html>壯觀 ê 日冕</a> 就出現 tī 月娘 ê 邊緣。
意外 ê 是，閣有 <a href="https://www.reddit.com/media?url=https%3A%2F%2Fexternal-preview.redd.it%2F6KSS0cdkLrB6oSpJFbgcLAa36Nk312Q3EaEWf_TRDu0.jpg%3Fwidth%3D640%26crop%3Dsmart%26auto%3Dwebp%26s%3Db6f2617acbc01d2e5c81ae47ff7dcc65f743e94d">翕著</a> 另外一位攝影師咧整理 kha-mé-lah 內底 ê 影像。
倒爿是伊 貯器材 ê kha-báng kah 一隻 <a href=http://www.abriefourie.com/crossingcontinue_01.html>通 摺--起來 ê 椅仔</a>。
欲 <a href=https://science.nasa.gov/eclipses/future-eclipses/eclipse-2024/where-when/>看著</a> 日食，較簡單 ê 方式就是 4 禮拜後 ê 4 月 8 號，日食會經過美洲一條長長狹狹 ê 路線。</p><h2 id=poj-sè-kài-chīn-thâu-ê-jit-choân-sit>[POJ] Sè-kài chīn-thâu ê Ji̍t-choân-si̍t</h2><p>Ūi tio̍h beh khòaⁿ-tio̍h ji̍t-choân-si̍t, lí kám goān-ì kiâⁿ kàu sè-kài ê chīn-thâu?
Lí nā-sī goān-ì, kàu-sî nā-sī ū-lâng pí lí koh-khah chá kàu, lí kám-ē kám-kak ì-gōa?
2003 nî ū chi̍t-ê te̍k-pa̍t ê ji̍t-choân-si̍t, tī chit-tiuⁿ siòng-phìⁿ lāi-té, ji̍t-thâu, goe̍h-niû, lâm-ke̍k-chiu, kah 2 ê liap-iáⁿ-su, lóng pâi-chò chi̍t-chōa.
Tō-sǹg chit pái ê ji̍t-si̍t hoat-seng tī chit-ê phian-phiah ê só͘-chāi, iáu-sī ū chi̍t-tīn ji̍t-si̍t ài-hóⁿ-chiá, jiok kàu sè-kài ê chīn-thâu, to̍h-sī ūi-tio̍h beh thé-giām ji̍t-thâu chiām-sî siau-sit tī goe̍h-niû āu-piah ê chhiau-hiān-si̍t kám-siū.
Chit-tiuⁿ siòng-phìⁿ sī 4 tiuⁿ bô-kâng-khoán ê sò͘-ūi iáⁿ-siōng ha̍p-chiâⁿ--ê, chú-iàu sī beh bô͘-gí jîn-lūi ba̍k-chiu khòaⁿ--tio̍h ê ji̍t-si̍t kéng-sek.
Hip-siòng ê sî-chūn, goe̍h-niû kah ji̍t-thâu chò-hóe chhut-hiān tī lâm-ke̍k chi̍t-ê soaⁿ-niā ê thiⁿ-téng.
Hut-jiân-kan, thiⁿ-sek piàn àm--khì, chòng-koan ê ji̍t-bián to̍h chhut-hiān tī goe̍h-niû ê pian-iân.
Ì-gōa ê sī, koh-ū hip-tio̍h lēng-gōa chi̍t ūi liap-iáⁿ-su leh chéng-lí kha-mé-lah lāi-té ê iáⁿ-siōng.
Tò-pêng sī i té khì-châi ê kha-báng kah chi̍t chiah thang chih--khí-lâi ê í-á.
Beh khòaⁿ-tio̍h ji̍t-si̍t, khah kán-tan ê hong-sek to̍h-sī 4 lé-pài āu ê 4 goe̍h 8 hō, ji̍t-si̍t ē keng-kòe Bí-chiu chi̍t tiâu tn̂g-tn̂g e̍h-e̍h ê lō͘-sòaⁿ.</p><h2 id=kip-sè-kài-tsīn-thâu-ê-jit-tsuân-sit>[KIP] Sè-kài tsīn-thâu ê Ji̍t-tsuân-si̍t</h2><p>Uī tio̍h beh khuànn-tio̍h ji̍t-tsuân-si̍t, lí kám guān-ì kiânn kàu sè-kài ê tsīn-thâu?
Lí nā-sī guān-ì, kàu-sî nā-sī ū-lâng pí lí koh-khah tsá kàu, lí kám-ē kám-kak ì-guā?
2003 nî ū tsi̍t-ê ti̍k-pa̍t ê ji̍t-tsuân-si̍t, tī tsit-tiunn siòng-phìnn lāi-té, ji̍t-thâu, gue̍h-niû, lâm-ki̍k-tsiu, kah 2 ê liap-iánn-su, lóng pâi-tsò tsi̍t-tsuā.
Tō-sǹg tsit pái ê ji̍t-si̍t huat-sing tī tsit-ê phian-phiah ê sóo-tsāi, iáu-sī ū tsi̍t-tīn ji̍t-si̍t ài-hónn-tsiá, jiok kàu sè-kài ê tsīn-thâu, to̍h-sī uī-tio̍h beh thé-giām ji̍t-thâu tsiām-sî siau-sit tī gue̍h-niû āu-piah ê tshiau-hiān-si̍t kám-siū.
Tsit-tiunn siòng-phìnn sī 4 tiunn bô-kâng-khuán ê sòo-uī iánn-siōng ha̍p-tsiânn--ê, tsú-iàu sī beh bôo-gí jîn-luī ba̍k-tsiu khuànn--tio̍h ê ji̍t-si̍t kíng-sik.
Hip-siòng ê sî-tsūn, gue̍h-niû kah ji̍t-thâu tsò-hué tshut-hiān tī lâm-ki̍k tsi̍t-ê suann-niā ê thinn-tíng.
Hut-jiân-kan, thinn-sik piàn àm--khì, tsòng-kuan ê ji̍t-bián to̍h tshut-hiān tī gue̍h-niû ê pian-iân.
Ì-guā ê sī, koh-ū hip-tio̍h līng-guā tsi̍t uī liap-iánn-su leh tsíng-lí kha-mé-lah lāi-té ê iánn-siōng.
Tò-pîng sī i té khì-tsâi ê kha-báng kah tsi̍t tsiah thang tsih--khí-lâi ê í-á.
Beh khuànn-tio̍h ji̍t-si̍t, khah kán-tan ê hong-sik to̍h-sī 4 lé-pài āu ê 4 gue̍h 8 hō, ji̍t-si̍t ē king-kuè Bí-tsiu tsi̍t tiâu tn̂g-tn̂g e̍h-e̍h ê lōo-suànn.</p><h2 id=english-a-total-eclipse-at-the-end-of-the-world>[English] A Total Eclipse at the End of the World</h2><p>Would you go to the end of the world to see a total eclipse of the Sun?
If you did, would you be surprised to find someone else <a href=http://www.icstars.com/Antarctica/Eclipse2003.html>there already?</a>
In 2003, the <a href=https://science.nasa.gov/sun/>Sun</a>, the Moon, Antarctica, and two photographers all lined up in <a href=https://apod.nasa.gov/apod/ap991116.html>Antarctica</a> during an unusual <a href=https://apod.nasa.gov/apod/ap100730.html>total solar eclipse</a>.
Even given the extreme location, a group of <a href=http://www.moonglow.net/eclipse/2003nov23/index.html>enthusiastic eclipse chasers</a> ventured near the bottom of the world to <a href="http://www.youtube.com/watch?v=qUNau9YjA2U">experience the surreal</a> momentary disappearance of the <a href=https://apod.nasa.gov/apod/ap240303.html>Sun behind the Moon</a>.
One of the treasures collected was the <a href=http://www.moonglow.net/eclipse/2003nov23/index.html>featured picture</a> -- a composite of four separate images digitally combined to realistically simulate how the adaptive human <a href=https://apod.nasa.gov/apod/ap230516.html>eye saw</a> the eclipse.
As the image was taken, both the <a href=https://apod.nasa.gov/apod/ap031127.html>Moon and the Sun</a> peeked together over an Antarctic ridge.
In the <a href=https://apod.nasa.gov/apod/ap211205.html>sudden darkness</a>, the <a href=https://apod.nasa.gov/apod/ap100316.html>magnificent corona</a> of the Sun became visible around the Moon.
Quite by accident, another photographer was <a href="https://www.reddit.com/media?url=https%3A%2F%2Fexternal-preview.redd.it%2F6KSS0cdkLrB6oSpJFbgcLAa36Nk312Q3EaEWf_TRDu0.jpg%3Fwidth%3D640%26crop%3Dsmart%26auto%3Dwebp%26s%3Db6f2617acbc01d2e5c81ae47ff7dcc65f743e94d">caught</a> in one of the images checking his video camera.
Visible to his left are an equipment bag and a <a href=http://www.abriefourie.com/crossingcontinue_01.html>collapsible chair</a>.
A more easily visible solar eclipse will occur in just under four weeks and <a href=https://science.nasa.gov/eclipses/future-eclipses/eclipse-2024/where-when/>be visible</a> from a long, thin swath of North America.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>corona</td></tr><tr><td>南極洲</td><td>Lâm-ke̍k-chiu</td><td>Lâm-ki̍k-tsiu</td><td>南極洲</td><td>Antarctica</td></tr><tr><td>山陵</td><td>soaⁿ-niā</td><td>suann-niā</td><td>山脊</td><td>ridge</td></tr><tr><td>kha-báng</td><td>kha-báng</td><td>kha-báng</td><td>包包</td><td>bag</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240309/>昨昏 ê 圖：北半球春天 ê Pons-Brooks 彗星</a>
</span><span class=post_next><a href=https://apod.tw/daily/20240311/>明仔載 ê 圖：月圓 kah 藍色目屎</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>