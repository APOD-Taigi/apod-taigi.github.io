<!doctype html><html lang=en><head><title>日全食 ê 即時特寫 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="日全食 ê 即時特寫"><meta property="og:description" content="日頭若是消失去矣，你會有啥物感覺？"><meta property="og:url" content="https://apod.tw/daily/20240303/"><meta property="og:image" content="https://img.youtube.com/vi/5D9j-8Vhyto/hqdefault.jpg"><meta property="og:video" content="https://www.youtube.com/watch?v=5D9j-8Vhyto"><link rel=canonical href=https://apod.tw/daily/20240303/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. March 2024</p><h1 class=post_title>日全食 ê 即時特寫</h1><div class=post_body><div class=post_inner><div class=video><iframe src=https://youtube.com/embed/5D9j-8Vhyto></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240303.html>A Total Solar Eclipse Close-Up in Real Time</a></li><li>影像來源 kah 版權：Jun Ho Oh (<a href=https://www.kaist.ac.kr/en/>KAIST</a>, <a href=https://hubolab.kaist.ac.kr/>HuboLab</a>);音樂：<a href=https://youtu.be/2H8q3yhpn2k>Flowing Air</a> by <a href=https://www.facebook.com/MattiaVladMorleoOfficial/>Mattia Vlad Morleo</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cluwwfdd50h2901vv9pvg3uk7 height=180 width=500 frameborder=0 scrolling=no></iframe></div><h2 id=漢羅-日全食-ê-即時特寫>[漢羅] 日全食 ê 即時特寫</h2><p>日頭若是消失去，你會有啥物感覺？
2017 年 <a href=https://apod.nasa.gov/apod/ap160821.html>tī 美國各地</a> 有足濟日食觀測者，看著日頭暫時消失 tī 月娘後壁 ê 時陣，tùi in 家己 ê 反應感覺掣一趒，因為 in tùi 這个景色感覺著 ê 是敬畏。
可能本底 in 是想講，天色變暗只是一个短短 ê 時間爾爾，毋過出現 ê 景色煞 <a href=https://apod.nasa.gov/apod/ap170908.html>予人</a> <a href=https://www.sadanduseless.com/wp-content/uploads/2018/11/funny-suprised-cat2.jpg>無法度放袂記</a>。
這寡景色包括一目𥍉就變做暗暝 ê 天色、月盤邊緣媠甲予人袂喘氣 ê <a href=https://apod.nasa.gov/apod/ap150328.html>Baily 珠</a>、粉紅仔色 ê <a href=https://www.nasa.gov/content/goddard/what-is-a-solar-prominence>日珥</a>、kah tī 規个天頂湠--開 ê <a href=https://apod.nasa.gov/apod/ap170813.html>日冕</a>。
這寡細節，攏 tī 這个 <a href=https://eclipse2017.nasa.gov/>2017 年 ê 日全食</a> <a href=https://vimeo.com/231484786>3 分鐘即時影片</a> 內底 <a href=https://vimeo.com/232384839>出現</a>。
<a href="https://www.youtube.com/watch?v=PzWc7adS-RY">這支影片</a> 是 tī 美國 <a href=https://en.wikipedia.org/wiki/Oregon>Oregon</a> 州 <a href="https://www.youtube.com/watch?v=_237pDMVHt8">溫泉鎮</a> 翕--ê，是用 Jun Ho Oh 特別設計 ê 設備，tī 日全食過程中，觀察日頭邊緣 ê 細節。
影片欲煞 ê 時陣，<a href=https://science.nasa.gov/sun/>日頭</a> 會 ùi <a href=https://apod.nasa.gov/apod/ap220612.html>月娘</a> 後壁 ê 另外一爿出現、離開。
後閣月 ê 4 月 8 號，tī 北美洲 狹狹 ê 日食帶內，會閣看著 <a href=https://science.nasa.gov/eclipses/future-eclipses/eclipse-2024/where-when/>另外一个日全食</a>。</p><h2 id=poj-jit-choân-sit-ê-chek-sî-tek-siá>[POJ] Ji̍t-choân-si̍t ê chek-sî te̍k-siá</h2><p>Ji̍t-thâu nā-sī siau-sit khì, lí ē ū siáⁿ-mih kám-kak?
2017 nî tī Bí-kok kok-tē ū chiok chē ji̍t-si̍t koan-chhek chiá, khòaⁿ-tio̍h ji̍t-thâu chiām-sî siau-sit tī goe̍h-niû āu-piah ê sî-chūn, tùi in ka-kī ê hoán-èng kám-kak chhoah-chi̍t-tiô, in-ūi in tùi chit-ê kéng-sek kám-kak-tio̍h ê sī kèng-ùi.
Khó-lêng pún-té in sī siūⁿ-kóng, thiⁿ-sek piàn àm chí-sī chi̍t-ê té-té ê sî-kan niā-niā, m̄-koh chhut-hiān ê kéng-sek soah hō͘ lâng bô-hoat-tō͘ pàng bē-kì.
Chit-kóa kéng-sek pau-koat chi̍t-ba̍k-nih to̍h piàn-chò àm-mê ê thiⁿ-sek, goe̍h-pôaⁿ pian-iân súi kah hō͘ lâng bōe chhoán-khùi ê Baily chu, hún-âng-á-sek ê ji̍t-ní, kah tī kui-ê thiⁿ-téng thòaⁿ--khui ê ji̍t-bián.
Chit kóa sè-chiat, lóng tī chit-ê 2017 nî ê ji̍t-choân-si̍t 3 hun-cheng chek-sî iáⁿ-phìⁿ lāi-té chhut-hiān.
Chit-ki iáⁿ-phìⁿ sī tī Bí-kok Oregon chiu un-chôaⁿ tìn hip--ê, sī iōng Jun Ho Oh te̍k-pia̍t siat-kè ê siat-pī, tī ji̍t-choân-si̍t kòe-têng-tiong, koan-chhat ji̍t-thâu pian-iân ê sè-chiat.
Iáⁿ-phìⁿ beh soah ê sî-chūn, ji̍t-thâu ē ùi goe̍h-niû āu-piah ê lēng-gōa chi̍t-pêng chhut-hiān, lī-khui.
Āu koh goe̍h ê 4 goe̍h 8 hō, tī Pak-bí-chiu e̍h-e̍h ê ji̍t-si̍t-tòa lāi, ē koh khòaⁿ-tio̍h lēng-gōa chi̍t-ê ji̍t-choân-si̍t.</p><h2 id=kip-jit-tsuân-sit-ê-tsik-sî-tik-siá>[KIP] Ji̍t-tsuân-si̍t ê tsik-sî ti̍k-siá</h2><p>Ji̍t-thâu nā-sī siau-sit khì, lí ē ū siánn-mih kám-kak?
2017 nî tī Bí-kok kok-tē ū tsiok tsē ji̍t-si̍t kuan-tshik tsiá, khuànn-tio̍h ji̍t-thâu tsiām-sî siau-sit tī gue̍h-niû āu-piah ê sî-tsūn, tuì in ka-kī ê huán-ìng kám-kak tshuah-tsi̍t-tiô, in-uī in tuì tsit-ê kíng-sik kám-kak-tio̍h ê sī kìng-uì.
Khó-lîng pún-té in sī siūnn-kóng, thinn-sik piàn àm tsí-sī tsi̍t-ê té-té ê sî-kan niā-niā, m̄-koh tshut-hiān ê kíng-sik suah hōo lâng bô-huat-tōo pàng bē-kì.
Tsit-kuá kíng-sik pau-kuat tsi̍t-ba̍k-nih to̍h piàn-tsò àm-mê ê thinn-sik, gue̍h-puânn pian-iân suí kah hōo lâng buē tshuán-khuì ê Baily tsu, hún-âng-á-sik ê ji̍t-ní, kah tī kui-ê thinn-tíng thuànn--khui ê ji̍t-bián.
Tsit kuá sè-tsiat, lóng tī tsit-ê 2017 nî ê ji̍t-tsuân-si̍t 3 hun-tsing tsik-sî iánn-phìnn lāi-té tshut-hiān.
Tsit-ki iánn-phìnn sī tī Bí-kok Oregon tsiu un-tsuânn tìn hip--ê, sī iōng Jun Ho Oh ti̍k-pia̍t siat-kè ê siat-pī, tī ji̍t-tsuân-si̍t kuè-tîng-tiong, kuan-tshat ji̍t-thâu pian-iân ê sè-tsiat.
Iánn-phìnn beh suah ê sî-tsūn, ji̍t-thâu ē uì gue̍h-niû āu-piah ê līng-guā tsi̍t-pîng tshut-hiān, lī-khui.
Āu koh gue̍h ê 4 gue̍h 8 hō, tī Pak-bí-tsiu e̍h-e̍h ê ji̍t-si̍t-tuà lāi, ē koh khuànn-tio̍h līng-guā tsi̍t-ê ji̍t-tsuân-si̍t.</p><h2 id=english-a-total-solar-eclipse-close-up-in-real-time>[English] A Total Solar Eclipse Close-Up in Real Time</h2><p>How would you feel if the Sun disappeared?
Many eclipse watchers <a href=https://apod.nasa.gov/apod/ap160821.html>across the USA</a> surprised themselves in 2017 with the awe that they felt and the exclamations that they made as the Sun momentarily disappeared behind the Moon.
Perhaps expecting just a brief moment of dusk, the spectacle of unusually rapid darkness, breathtakingly bright <a href=https://apod.nasa.gov/apod/ap150328.html>glowing beads</a> around the Moon's edge, shockingly pink <a href=https://www.nasa.gov/content/goddard/what-is-a-solar-prominence>solar prominences</a>, and a strangely <a href=https://apod.nasa.gov/apod/ap170813.html>detailed corona</a> stretching across the sky caught many a curmudgeon <a href=https://apod.nasa.gov/apod/ap170908.html>by</a> <a href=https://www.sadanduseless.com/wp-content/uploads/2018/11/funny-suprised-cat2.jpg>surprise</a>.
Many of these attributes <a href=https://vimeo.com/232384839>were captured</a> in the <a href=https://vimeo.com/231484786>featured real-time, three-minute video</a> of <a href=https://eclipse2017.nasa.gov/>2017's total solar eclipse</a>.
The <a href="https://www.youtube.com/watch?v=PzWc7adS-RY">video frames</a> were acquired in <a href="https://www.youtube.com/watch?v=_237pDMVHt8">Warm Springs</a>, <a href=https://en.wikipedia.org/wiki/Oregon>Oregon</a> with equipment specifically designed by Jun Ho Oh to track a close-up of the Sun's periphery during eclipse.
As the video ends, the <a href=https://science.nasa.gov/sun/>Sun</a> is seen being reborn on the other side of the <a href=https://apod.nasa.gov/apod/ap220612.html>Moon</a> from where it departed.
Next month, on April 8th, a <a href=https://science.nasa.gov/eclipses/future-eclipses/eclipse-2024/where-when/>new total solar eclipse</a> will be visible in a thin band across North America.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>即時</td><td>chek-sî</td><td>tsik-sî</td><td>即時</td><td>real-time</td></tr><tr><td>特寫</td><td>te̍k-siá</td><td>ti̍k-siá</td><td>特寫</td><td>close-up</td></tr><tr><td>日食</td><td>ji̍t-si̍t</td><td>ji̍t-si̍t</td><td>日食</td><td>solar eclipse</td></tr><tr><td>月盤</td><td>goe̍h-pôaⁿ</td><td>gue̍h-puânn</td><td>月盤</td><td>lunar disk</td></tr><tr><td>Baily 珠</td><td>Baily chu</td><td>Baily tsu</td><td>貝里珠</td><td>Baily's beads</td></tr><tr><td>日珥</td><td>ji̍t-ní</td><td>ji̍t-ní</td><td>日珥</td><td>solar prominences</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>solar corona</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240302/>昨昏 ê 圖：Odysseus 號 登陸月球</a>
</span><span class=post_next><a href=https://apod.tw/daily/20240304/>明仔載 ê 圖：內蒙古天頂 ê 光柱</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>