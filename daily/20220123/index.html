<!doctype html><html lang=en><head><title>土星、土衛三 tethys、土星環、kah 烏影 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="土星、土衛三 Tethys、土星環、kah 烏影"><meta property="og:description" content="Ùi 土衛三 Tethys 這个堅凍 ê 衛星來 kā 看，會當看著土星系統內底 奇幻 ê 景色：土星環 kah 烏影。"><meta property="og:url" content="https://apod.tw/daily/20220123/"><meta property="og:image" content="https://apod.nasa.gov/apod/fap/image/2201/TethysRingShadow_cassini_1080.jpg"><link rel=canonical href=https://apod.tw/daily/20220123/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>23. January 2022</p><h1 class=post_title>土星、土衛三 Tethys、土星環、kah 烏影</h1><div class=post_body><div class=post_inner><img src=https://apod.nasa.gov/apod/fap/image/2201/TethysRingShadow_cassini_1080.jpg alt=/home/runner/work/apod-taigi.github.io/apod-taigi.github.io/content/daily/2022/01/20220123.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220123.html>Saturn, Tethys, Rings, and Shadows</a></li><li>影像來源：<a href=https://ciclops.org/>Cassini Imaging Team</a>, <a href=https://www.spacescience.org/>SSI</a>, <a href=https://www.jpl.nasa.gov/>JPL</a>, <a href=https://www.esa.int/>ESA</a>, <a href=https://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzww2e6y02sy0951sivjr1ea height=180 width=500 frameborder=0 scrolling=no></iframe></div><h2 id=漢羅-土星土衛三-tethys土星環kah-烏影>[漢羅] 土星、土衛三 Tethys、土星環、kah 烏影</h2><p>Ùi <a href=https://solarsystem.nasa.gov/moons/saturn-moons/tethys/in-depth/>土衛三 Tethys 這个堅凍 ê 衛星</a> 來 kā 看，會當看著土星系統內底 ê 奇幻景色：土星環 kah 烏影。
你最近敢 <a href=https://apod.nasa.gov/apod/ap050117.html>捌去過</a> 土衛三 Tethys？
若是無，按呢這个 翕著 <a href=https://photojournal.jpl.nasa.gov/catalog/PIA07545>土星環 壯麗景色</a> ê Cassini 太空船 就欲 chhōa 咱來去矣。
這張是 2005 年翕 ê。
土衛三 Tethys tī 相片中央，<a href=https://apod.nasa.gov/apod/ap041202.html>太陽光</a> ùi 倒爿下跤來。
Tethys 是一粒直徑 1000 公里闊 ê 衛星，伊踅中央彼粒氣態巨行星 ê 軌道半徑是 <a href=https://nssdc.gsfc.nasa.gov/planetary/factsheet/saturnfact.html>比 5 倍土星半徑</a> 較短淡薄仔。
土衛三 Tethys 離土星差不多有 30 萬公里遠，遮已經是 <a href=https://en.wikipedia.org/wiki/Rings_of_Saturn>土星環較光部份</a> ê 外口矣，毋閣伊猶 tī 較暗較蔫 ê <a href=https://apod.nasa.gov/apod/ap070327.html>E 環</a> 內底。
這內底有五粒較大粒 ê 衛星，土衛三 Tethys 就是 <a href=https://apod.nasa.gov/apod/ap140406.html>其中一粒</a>。
伊是 tī 1980 年代去予人發現 ê。
有兩粒足細粒 ê 衛星：<a href=https://apod.nasa.gov/apod/ap060222.html>土衛十三 Telesto</a> kah <a href=https://solarsystem.nasa.gov/moons/saturn-moons/calypso/in-depth/>土衛十四 Calypso</a>，去予土衛三 Tethys 鎖甲穩觸觸，<a href=https://solarsystem.nasa.gov/resources/754/what-is-a-lagrange-point/>綴</a> Tethys ê 軌道 leh 行。
土衛十三 Telesto 綴 tī 土衛三 Tethys ê 頭前 leh 行，土衛十四 Calypso 綴 tī 土衛三 Tethys ê <a href=https://ichef.bbci.co.uk/news/549/cpsprodpb/1261C/production/_100729257_photojan0574306am.jpg>後壁</a> leh 行。
In to̍h 成做 <a href=http://www.orbitsimulator.com/gravity/articles/tethys.html>踅土星</a> ê 三重奏。</p><h2 id=poj-thó-chhiⁿ-thó-ūi-saⁿ-tethys-thó-chhiⁿ-khoân-kah-o-iáⁿ>[POJ] Thó͘-chhiⁿ, Thó͘-ūi saⁿ Tethys, Thó͘-chhiⁿ-khoân, kah O͘-iáⁿ</h2><p>Ùi Thó͘-ūi saⁿ Tethys chit-ê kian-tàng ê ūi-chhiⁿ lâi kā khòaⁿ, ē-tàng khòaⁿ-to̍h Thó͘-chhiⁿ-hē-thóng lāi-té ê kî-hoàn kéng-sek: Thó͘-chhiⁿ-khoân kah o͘-iáⁿ.
Lí chòe-kīn kám bat khì kòe Thó͘-ūi saⁿ Tethys?
Nā-sī bô, án-ne chit-ê hip-tio̍h Thó͘-chhiⁿ-khoân chòng-lē kéng-sek ê Cassini thài-khong-chûn to̍h beh chhōa lán lâi-khì ah.
Chit-tiuⁿ sī jī-khòng-khòng-gō͘ nî hip ê.
Thó͘-ūi saⁿ Tethys tī siòng-phìⁿ tiong-ng, thài-iông-kng ùi tò-pêng ē-kha lâi.
Tethys sī chi̍t-lia̍p ti̍t-kèng chi̍t-chheng kong-lí khoah ê ūi-chhiⁿ, i se̍h tiong-ng hit-lia̍p khì-thài kū-kiâⁿ-chhiⁿ ê kúi-tō pòaⁿ-kèng sī pí gō͘ pōe Thó͘-chhiⁿ pòaⁿ-kèng khah té tām-po̍h-á.
Thó͘-ūi saⁿ Tethys lî Thó͘-chhiⁿ chha-put-to ū saⁿ-cha̍p-bān kong-lí hn̄g, chia í-keng sī Thó͘-chhiⁿ-khoân khah kng pō͘-hūn ê gōa-kháu ah, m̄-koh i iáu tī khah-àm khah-lian ê E khoân lāi-té.
Chit lāi-té ū gō͘-lia̍p khah tōa-lia̍p ê ūi-chhiⁿ, Thó͘-ūi saⁿ Tethys tō-sī kî-tiong chi̍t-lia̍p.
I sī tī i̍t-kiú-pat-khòng nî-tāi khì hō͘ lâng hoat-hiān ê.
Ū nn̄g-lia̍p chiok sè-lia̍p ê ūi-chhiⁿ: Thó͘-ūi cha̍p-saⁿ Telesto kah Thó͘-ūi cha̍p-sì Calypso, khì hō͘ Thó͘-ūi saⁿ Tethys só kah ún-tak-tak, tòe Tethys ê kúi-tō leh kiâⁿ.
Thó͘-ūi cha̍p-saⁿ Telesto tòe tī Thó͘-ūi saⁿ Tethys ê thâu-chêng leh kiâⁿ, Thó͘-ūi cha̍p-sì Calypso tòe tī Thó͘-ūi saⁿ Tethys ê āu-piah leh kiâⁿ。
In to̍h chiâⁿ chò se̍h Thó͘-chhiⁿ ê saⁿ-têng-chàu.</p><h2 id=kip-thóo-tshinn-thóo-uī-sann-tethys-thóo-tshinn-khuân-kah-oo-iánn>[KIP] Thóo-tshinn, Thóo-uī sann Tethys, Thóo-tshinn-khuân, kah Oo-iánn</h2><p>Uì Thóo-uī sann Tethys tsit-ê kian-tàng ê uī-tshinn lâi kā khuànn, ē-tàng khuànn-to̍h Thóo-tshinn-hē-thóng lāi-té ê kî-huàn kíng-sik: Thóo-tshinn-khuân kah oo-iánn.
Lí tsuè-kīn kám bat khì kuè Thóo-uī sann Tethys?
Nā-sī bô, án-ne tsit-ê hip-tio̍h Thóo-tshinn-khuân tsòng-lē kíng-sik ê Cassini thài-khong-tsûn to̍h beh tshuā lán lâi-khì ah.
Tsit-tiunn sī jī-khòng-khòng-gōo nî hip ê.
Thóo-uī sann Tethys tī siòng-phìnn tiong-ng, thài-iông-kng uì tò-pîng ē-kha lâi.
Tethys sī tsi̍t-lia̍p ti̍t-kìng tsi̍t-tshing kong-lí khuah ê uī-tshinn, i se̍h tiong-ng hit-lia̍p khì-thài kū-kiânn-tshinn ê kuí-tō puànn-kìng sī pí gōo puē Thóo-tshinn puànn-kìng khah té tām-po̍h-á.
Thóo-uī sann Tethys lî Thóo-tshinn tsha-put-to ū sann-tsa̍p-bān kong-lí hn̄g, tsia í-king sī Thóo-tshinn-khuân khah kng pōo-hūn ê guā-kháu ah, m̄-koh i iáu tī khah-àm khah-lian ê E khuân lāi-té.
Tsit lāi-té ū gōo-lia̍p khah tuā-lia̍p ê uī-tshinn, Thóo-uī sann Tethys tō-sī kî-tiong tsi̍t-lia̍p.
I sī tī i̍t-kiú-pat-khòng nî-tāi khì hōo lâng huat-hiān ê.
Ū nn̄g-lia̍p tsiok sè-lia̍p ê uī-tshinn: Thóo-uī tsa̍p-sann Telesto kah Thóo-uī tsa̍p-sì Calypso, khì hōo Thóo-uī sann Tethys só kah ún-tak-tak, tuè Tethys ê kuí-tō leh kiânn.
Thóo-uī tsa̍p-sann Telesto tuè tī Thóo-uī sann Tethys ê thâu-tsîng leh kiânn, Thóo-uī tsa̍p-sì Calypso tuè tī Thóo-uī sann Tethys ê āu-piah leh kiânn。
In to̍h tsiânn tsò se̍h Thóo-tshinn ê sann-tîng-tsàu.</p><h2 id=english-saturn-tethys-rings-and-shadows>[English] Saturn, Tethys, Rings, and Shadows</h2><p>Seen from <a href=https://solarsystem.nasa.gov/moons/saturn-moons/tethys/in-depth/>ice moon Tethys</a>, rings and shadows would display fantastic views of the Saturnian system.
Haven't <a href=https://apod.nasa.gov/apod/ap050117.html>dropped in on</a> Tethys lately?
Then <a href=https://photojournal.jpl.nasa.gov/catalog/PIA07545>this gorgeous ringscape</a> from the Cassini spacecraft will have to do for now.
Caught <a href=https://apod.nasa.gov/apod/ap041202.html>in sunlight</a> just below and left of picture center in 2005, Tethys itself is about 1,000 kilometers in diameter and orbits not quite <a href=https://nssdc.gsfc.nasa.gov/planetary/factsheet/saturnfact.html>five saturn-radii</a> from the center of the gas giant planet.
At that distance (around 300,000 kilometers) it is well outside Saturn's <a href=https://en.wikipedia.org/wiki/Rings_of_Saturn>main bright rings</a>, but Tethys is still <a href=https://apod.nasa.gov/apod/ap140406.html>one of</a> five major moons that find themselves within the boundaries of the faint and tenuous outer <a href=https://apod.nasa.gov/apod/ap070327.html>E ring</a>.
Discovered in the 1980s, two very small moons <a href=https://apod.nasa.gov/apod/ap060222.html>Telesto</a> and <a href=https://solarsystem.nasa.gov/moons/saturn-moons/calypso/in-depth/>Calypso</a> are locked in stable <a href=https://solarsystem.nasa.gov/resources/754/what-is-a-lagrange-point/>along</a> Tethys' orbit.
Telesto precedes and Calypso <a href=https://ichef.bbci.co.uk/news/549/cpsprodpb/1261C/production/_100729257_photojan0574306am.jpg>follows</a> Tethys as the trio <a href=http://www.orbitsimulator.com/gravity/articles/tethys.html>circles Saturn</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>土星環</td><td>Thó͘-chhiⁿ-khoân</td><td>Thóo-tshinn-khuân</td><td>土星環</td><td>Saturn's Ring</td></tr><tr><td>氣態巨行星</td><td>khì-thài kū-kiâⁿ-chhiⁿ</td><td>khì-thài kū-kiânn-tshinn</td><td>氣態巨行星</td><td>gas giant planet</td></tr><tr><td>三重奏</td><td>saⁿ-têng-chàu</td><td>sann-tîng-tsàu</td><td>三重奏</td><td>the trio</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>半徑</td><td>pòaⁿ-kèng</td><td>puànn-kìng</td><td>半徑</td><td>radius</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220122/>昨昏 ê 圖：月圓 kah 舞者</a>
</span><span class=post_next><a href=https://apod.tw/daily/20220124/>明仔載 ê 圖：參宿七 kah 尪姨頭星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>