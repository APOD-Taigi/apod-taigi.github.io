<!doctype html><html lang=en><head><title>獵戶座星雲 kah 走標星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="獵戶座星雲 kah 走標星雲"><meta property="og:description" content="無啥物宇宙景色 kah 這个獵戶座大星雲仝款，會當予人激發想像。"><meta property="og:url" content="https://apod.tw/daily/20230310/"><meta property="og:image" content="https://apod.nasa.gov/apod/fap/image/2303/my_hero1024_rot.jpg"><link rel=canonical href=https://apod.tw/daily/20230310/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. March 2023</p><h1 class=post_title>獵戶座星雲 kah 走標星雲</h1><div class=post_body><div class=post_inner><img src=https://apod.nasa.gov/apod/fap/image/2303/my_hero1024_rot.jpg alt=/home/runner/work/apod-taigi.github.io/apod-taigi.github.io/content/daily/2023/03/20230310.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230310.html>Orion and the Running Man</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/diy_nasa/>Abraham Jones</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cljfzu2qg003d01xs8w71bhtb height=180 width=500 frameborder=0 scrolling=no></iframe></div><h2 id=漢羅-獵戶座星雲-kah-走標星雲>[漢羅] 獵戶座星雲 kah 走標星雲</h2><p>無啥物宇宙景色 kah 這个 <a href=https://en.wikipedia.org/wiki/Orion_Nebula>獵戶座大星雲</a> 仝款，會當予人激發想像。
<a href=https://www.astrobin.com/viifgu/>這張清楚 ê 望遠鏡景色</a> 是 tī 1 月 ê 時陣 tī 美國 西 Virginia 州 一个足寒 ê 暗暝翕--ê。
規幅影像攏是獵戶座星雲。
伊對目睭來講是一个 <a href=https://apod.nasa.gov/apod/ap150326.html>足暗 ê 天體</a>，是離咱上倚 ê 恆星形成區。
獵戶座星雲嘛叫做 <a href=https://www.astrobin.com/viifgu/>M42</a>，伊發光 ê 氣體就踅 tī <a href=https://hubblesite.org/contents/media/images/2000/19/966-Image.html>高溫 ê 少年恆星</a> 邊仔。
伊差不多有 40 光年闊，就 tī 大型星際 <a href=https://en.wikipedia.org/wiki/Orion_molecular_cloud_complex>分子雲</a> 邊仔，離咱有 1500 光年遠，kah 咱太陽攏 tī 銀河系仝一條捲螺仔手骨頂懸。
像厚塗粉 ê 藍色反射星雲 <a href=https://apod.nasa.gov/apod/ap230202.html>NGC 1977 kah 頂懸 ê 星雲</a> 這款 tī 咱 <a href=https://solarsystem.nasa.gov/solar-system/beyond/overview/>厝邊</a> ê 顯目星雲，其實只佔咱銀河 內底豐富恆星形成物質 ê 一部份爾爾。
天文學家 tī 這个開足濟時間研究 ê 恆星托兒所內底，閣有揣著足濟 <a href=https://esahubble.org/images/opo9545l/>紅嬰仔太陽系</a>。</p><h2 id=poj-lah-hō-chō-seng-hûn-kah-cháu-pio-seng-hûn>[POJ] La̍h-hō͘-chō-seng-hûn kah Cháu-pio-seng-hûn</h2><p>Bô siáⁿ-mi̍h ú-tiū kéng-sek kah chit ê La̍h-hō͘-chō Tōa-seng-hûn kāng-khoán, ē-tàng hō͘ lâng kek-hoat sióng-siōng.
Chit tiuⁿ chheng-chhó ê bōng-oán-kiàⁿ kéng-sek sī tī 1 goe̍h ê sî-chūn tī Bí-kok Sai Virginia chiu chit ê chiok kôaⁿ ê àm-mî hip--ê.
Kui pak iáⁿ-siōng lóng sī La̍h-hō͘-chō-seng-hûn.
I tùi ba̍k-chiu lâi kóng sī chit ê chiok àm ê thian-thé, sī lī lán siōng óa ê hêng-chheⁿ hêng-sêng-khu.
La̍h-hō͘-chō-seng-hûn mā kiò-chò M42, i hoat-kng ê khì-thé to̍h se̍h tī ko-un ê siàu-liân hêng-chheⁿ piⁿ-á.
I chha-put-to ū 40 kng-nî khoah, to̍h tī tōa-hêng seng-chè-hun-chú-hûn piⁿ-á, lī lán ū 1500 kng-nî hn̄g, kah lán Thài-iông lóng tī Gîn-hô-hē kāng chi̍t tiâu kńg-lê-á chhiú-kut téng-koân.
Chhiūⁿ kāu thô͘-hún ê nâ-sek hoán-siā-seng-hûn NGC 1977 kah téng-koân ê seng-hûn chit-khoán tī lán chhù-piⁿ ê hiáⁿ-ba̍k seng-hûn, kî-si̍t chí chiàm lán Gîn-hô lāi-té hong-hù hêng-chheⁿ hêng-sêng bu̍t-chit ê chi̍t-pō͘-hūn niā-niā.
Thian-bûn-ha̍k-ka tī chit ê khai chiok chōe sî-kan gián-kiù ê hêng-chheⁿ thok-jî-só͘ lāi-té, koh ū chhōe tio̍h chiok chōe âng-eⁿ-á thài-iông-hē.</p><h2 id=kip-lah-hōo-tsō-sing-hûn-kah-tsáu-pio-sing-hûn>[KIP] La̍h-hōo-tsō-sing-hûn kah Tsáu-pio-sing-hûn</h2><p>Bô siánn-mi̍h ú-tiū kíng-sik kah tsit ê La̍h-hōo-tsō Tuā-sing-hûn kāng-khuán, ē-tàng hōo lâng kik-huat sióng-siōng.
Tsit tiunn tshing-tshó ê bōng-uán-kiànn kíng-sik sī tī 1 gue̍h ê sî-tsūn tī Bí-kok Sai Virginia tsiu tsit ê tsiok kuânn ê àm-mî hip--ê.
Kui pak iánn-siōng lóng sī La̍h-hōo-tsō-sing-hûn.
I tuì ba̍k-tsiu lâi kóng sī tsit ê tsiok àm ê thian-thé, sī lī lán siōng uá ê hîng-tshenn hîng-sîng-khu.
La̍h-hōo-tsō-sing-hûn mā kiò-tsò M42, i huat-kng ê khì-thé to̍h se̍h tī ko-un ê siàu-liân hîng-tshenn pinn-á.
I tsha-put-to ū 40 kng-nî khuah, to̍h tī tuā-hîng sing-tsè-hun-tsú-hûn pinn-á, lī lán ū 1500 kng-nî hn̄g, kah lán Thài-iông lóng tī Gîn-hô-hē kāng tsi̍t tiâu kńg-lê-á tshiú-kut tíng-kuân.
Tshiūnn kāu thôo-hún ê nâ-sik huán-siā-sing-hûn NGC 1977 kah tíng-kuân ê sing-hûn tsit-khuán tī lán tshù-pinn ê hiánn-ba̍k sing-hûn, kî-si̍t tsí tsiàm lán Gîn-hô lāi-té hong-hù hîng-tshenn hîng-sîng bu̍t-tsit ê tsi̍t-pōo-hūn niā-niā.
Thian-bûn-ha̍k-ka tī tsit ê khai tsiok tsuē sî-kan gián-kiù ê hîng-tshenn thok-jî-sóo lāi-té, koh ū tshuē tio̍h tsiok tsuē âng-enn-á thài-iông-hē.</p><h2 id=english-orion-and-the-running-man>[English] Orion and the Running Man</h2><p>Few cosmic vistas excite the imagination like <a href=https://en.wikipedia.org/wiki/Orion_Nebula>The Great Nebula in Orion</a>.
Visible as a faint <a href=https://apod.nasa.gov/apod/ap150326.html>celestial smudge</a> to the naked-eye, the nearest large star-forming region sprawls across <a href=https://www.astrobin.com/viifgu/>this sharp telescopic image</a>, recorded on a cold January night in dark skies from West Virginia, planet Earth.
Also known as <a href=https://www.astrobin.com/viifgu/>M42</a>, the Orion Nebula's glowing gas surrounds <a href=https://hubblesite.org/contents/media/images/2000/19/966-Image.html>hot young stars</a>.
About 40 light-years across, it lies at the edge of an immense interstellar <a href=https://en.wikipedia.org/wiki/Orion_molecular_cloud_complex>molecular cloud</a> only 1,500 light-years away, within the same spiral arm of our Milky Way galaxy as the Sun.
Along with dusty bluish reflection nebula <a href=https://apod.nasa.gov/apod/ap230202.html>NGC 1977 and friends</a> near the top of the frame, the eye-catching nebulae represent only a small fraction of our <a href=https://solarsystem.nasa.gov/solar-system/beyond/overview/>galactic neighborhood's</a> wealth of star-forming material though.
Within the well-studied stellar nursery, astronomers have also identified what appear to be numerous <a href=https://esahubble.org/images/opo9545l/>infant solar systems</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座星雲</td><td>La̍h-hō͘-chō-seng-hûn</td><td>La̍h-hōo-tsō-sing-hûn</td><td>獵戶座星雲</td><td>Orion Nebula</td></tr><tr><td>走標星雲</td><td>Cháu-pio-seng-hûn</td><td>Tsáu-pio-sing-hûn</td><td>跑者星雲</td><td>the Running Man Nebula</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star-forming region</td></tr><tr><td>M42</td><td>M sì-cha̍p-jī</td><td>M sì-tsa̍p-jī</td><td>M42</td><td>M42</td></tr><tr><td>星際分子雲</td><td>seng-chè hun-chú-hûn</td><td>sing-tsè hun-tsú-hûn</td><td>星際分子雲</td><td>interstellar molecular cloud</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>旋臂</td><td>spiral arms</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebula</td></tr><tr><td>NGC 1977</td><td>NGC it-kiú-chhit-chhit</td><td>NGC it-kiú-tshit-tshit</td><td>NGC 1977</td><td>NGC 1977</td></tr><tr><td>恆星托兒所</td><td>hêng-chheⁿ thok-jî-só͘</td><td>hîng-tshenn thok-jî-sóo</td><td>恆星托兒所</td><td>stellar nursery</td></tr><tr><td>紅嬰仔太陽系</td><td>âng-eⁿ-á thài-iông-hē</td><td>âng-enn-á thài-iông-hē</td><td>嬰兒太陽系</td><td>infant solar systems</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230309/>昨昏 ê 圖：DART 太空船 kah 雙衛一 Dimorphos</a>
</span><span class=post_next><a href=https://apod.tw/daily/20230311/>明仔載 ê 圖：Bennu 小行星 ê 立體影像</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>