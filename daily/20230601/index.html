<!doctype html><html lang=en><head><title>仙后座 a ê 循環再生 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙后座 A ê 循環再生"><meta property="og:description" content="咱銀河系內底 ê 大質量恆星，有足精彩 ê 人生。"><meta property="og:url" content="https://apod.tw/daily/20230601/"><meta property="og:image" content="https://apod.nasa.gov/apod/fap/image/2306/Chandrafirstlight_0_1024.jpg"><link rel=canonical href=https://apod.tw/daily/20230601/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. June 2023</p><h1 class=post_title>仙后座 A ê 循環再生</h1><div class=post_body><div class=post_inner><img src=https://apod.nasa.gov/apod/fap/image/2306/Chandrafirstlight_0_1024.jpg alt=/home/runner/work/apod-taigi.github.io/apod-taigi.github.io/content/daily/2023/06/20230601.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230601.html>Recycling Cassiopeia A</a></li><li>影像來源：X-ray - <a href=https://www.nasa.gov/>NASA</a>, <a href=http://chandra.harvard.edu/>CXC, SAO</a>; Optical - <a href=http://www.stsci.edu/>NASA,STScI</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cljodwuwp01y101wvckub87ho height=180 width=500 frameborder=0 scrolling=no></iframe></div><h2 id=漢羅-仙后座-a-ê-循環再生>[漢羅] 仙后座 A ê 循環再生</h2><p>咱銀河系內底 ê 大質量恆星，有足精彩 ê 人生。
In ùi 大範圍 ê 宇宙雲開始崩塌，紲落來 tī in ê 核心 kā 核反應爐點予著，製造出重元素。
幾若百萬年了後，這寡 <a href=https://apod.nasa.gov/apod/ap190801.html>豐富 ê 物質</a> 會噴轉去星際空間，驅動新 ê 恆星形成活動。
這个咧脹大 ê 殘骸雲 仙后座 A，就是其中一个例，伊是恆星性命週期 ê 上尾一个階段。
超新星爆炸會產生超新星殘骸。
咱 tī <a href=https://spider.seds.org/spider/Vars/casA.html>地球天頂 上早看著</a> 超新星爆炸發出來 ê 光，差不多是 350 年前。
毋過 ùi 伊遐發出來 ê 光，其實是愛行 1 萬 1000 年才會到咱遮。
<a href=https://www.nasa.gov/mission_pages/chandra/images/the-latest-look-at-first-light-from-chandra.html>這張假色影像是 X 光 kah 可見光影像資料 ê 組合影像</a>。
X 光影像資料是 ùi Chandra X 光天文台來--ê，可見光影像資料是 ùi Hubble 太空望遠鏡來--ê。
咱會當看著超新星殘骸內底 溫度猶足懸 ê 雲絲 kah 雲丸。
照目前估計 ê 仙后座 A ê 距離來看，伊 ê 大細差不多有 30 光年大。
高能 X 光 tī 幾个特定元素 產生 ê 發射線，有用無仝色 kā 標出來。
紅色是 sir-lí-khóng，黃色是硫磺，青色是 kha-lú-sìm-muh，茄仔色是鐵。
按呢會當幫贊 <a href=https://arxiv.org/abs/1111.7316>天文學家 探索</a> 咱銀河內 ê <a href=https://apod.nasa.gov/apod/ap171119.html>恆星物質</a>，是按怎循環再生--ê。
猶繼續咧脹大 ê 外層衝擊波，是藍色色調--ê。
中心附近 <a href=https://apod.nasa.gov/apod/ap170501.html>較光 ê 光點</a> 是中子星，伊是大質量恆星 核心崩塌了後，賰落來 ê 密度足懸 ê 恆星核。</p><h2 id=poj-sian-hiō-chō-a-ê-sûn-khoân-chài-seng>[POJ] Sian-hiō-chō A ê Sûn-khoân Chài-seng</h2><p>Lán gîrn-hô-hē lāi-tóe ê tōa-chit-liōng hêng-chhiⁿ, ū chiok cheng-chhái ê jîn-seng.
In ùi tōa hoān-ûi ê ú-tiū-hûn khai-sí pang-lap, sòa-lo̍h-lâi tī in ê he̍k-sim kā he̍k-hoán-èng-lô͘ tiám hō͘ to̍h, chè-chō-chhut tāng-goân-sò͘.
Kúi-nā pah bān-nî liáu-āu, chit-kóa hong-hù ê bu̍t-chit ē phùn tńg-khì seng-chè-khong-kan, khu-tōng sin ê hêng-chhiⁿ hêng-sêng oa̍h-tāng.
Chit-ê leh tiùⁿ-tōa ê chân-hâi-hûn Sian-hiō-chō A, to̍h-sī kî-tiong chi̍t-ê lē, i sī hêng-chhiⁿ sèⁿ-miā chiu-kî ê siōng-bóe chi̍t-ê kai-tōaⁿ.
Chhiau-sin-seng po̍k-chà ē sán-seng chhiau-sin-seng chân-hâi.
Lán tī Tē-kiû thiⁿ-téng siōng chá khòaⁿ-tio̍h chhiau-sin-seng po̍k-chà hoat--chhut-lâi ê kng, chha-put-to sī 350 nî-chêng.
M̄-koh ùi i hiah hoat--chhut-lâi ê kng, kî-si̍t sī ài kiâⁿ 1 bān 1000 nî chiah-ē kàu lán chia.
Chit-tiuⁿ ká-sek iáⁿ-siōng sī X kng kah khó-kiàn-kng iáⁿ-siōng-chu-liāu ê cho͘-ha̍p iáⁿ-siōng.
X kng iáⁿ-siōng-chu-liāu sī ùi Chandra X kng thian-bûn-tâi lâi--ê, khó-kiàn-kng iáⁿ-siōng-chu-liāu sī ùi Hubble thài-khong bōng-oán-kiàⁿ lâi--ê.
Lán ē-tàng khòaⁿ-tio̍h chhiau-sin-seng chân-hâi lāi-tóe un-tō͘ iáu chiok koân ê hûn-si kah hûn-oân.
Chiàu bo̍k-chiân kó͘-kè ê Sian-hiō-chō A ê kū-lī lâi-khòaⁿ, i ê tōa-sòe chha-put-to ū 30 kng-nî tōa.
Ko-lêng X kng tī kúi-ê te̍k-tēng goân-sò͘ sán-seng ê hoat-siā-sòaⁿ, ū iōng bô-kâng sek kā piau--chhut-lâi.
Âng-sek sī sir-lí-khóng, n̂g-sek sī liû-hông, chhiⁿ-sek sī kha-lú-sìm-muh, kiô-á-sek sī thih.
Án-ne ē-tàng pang-chān thian-bûn ha̍k-ka thàm-soh lán gîrn-hô lāi ê hêng-chhiⁿ bu̍t-chit, sī án-chóaⁿ sûn-khoân chài-seng--ê.
Iáu kè-sio̍k leh tiùⁿ-tōa ê gōa-chân chhiong-kek-pho, sī nâ-sek sek-tiāu--ê.
Tiong-sim hù-kīn khah kng ê kng-tiám sī tiong-chír-chhiⁿ, i sī tōa-chit-liōng hêng-chhiⁿ he̍k-sim pang-lap liáu-āu, chhun--lo̍h-lâi ê bi̍t-tō͘ chiok koân ê hêng-chhiⁿ-he̍k.</p><h2 id=kip-sian-hiō-tsō-a-ê-sûn-khuân-tsài-sing>[KIP] Sian-hiō-tsō A ê Sûn-khuân Tsài-sing</h2><p>Lán gîrn-hô-hē lāi-tué ê tuā-tsit-liōng hîng-tshinn, ū tsiok tsing-tshái ê jîn-sing.
In uì tuā huān-uî ê ú-tiū-hûn khai-sí pang-lap, suà-lo̍h-lâi tī in ê hi̍k-sim kā hi̍k-huán-ìng-lôo tiám hōo to̍h, tsè-tsō-tshut tāng-guân-sòo.
Kuí-nā pah bān-nî liáu-āu, tsit-kuá hong-hù ê bu̍t-tsit ē phùn tńg-khì sing-tsè-khong-kan, khu-tōng sin ê hîng-tshinn hîng-sîng ua̍h-tāng.
Tsit-ê leh tiùnn-tuā ê tsân-hâi-hûn Sian-hiō-tsō A, to̍h-sī kî-tiong tsi̍t-ê lē, i sī hîng-tshinn sènn-miā tsiu-kî ê siōng-bué tsi̍t-ê kai-tuānn.
Tshiau-sin-sing po̍k-tsà ē sán-sing tshiau-sin-sing tsân-hâi.
Lán tī Tē-kiû thinn-tíng siōng tsá khuànn-tio̍h tshiau-sin-sing po̍k-tsà huat--tshut-lâi ê kng, tsha-put-to sī 350 nî-tsîng.
M̄-koh uì i hiah huat--tshut-lâi ê kng, kî-si̍t sī ài kiânn 1 bān 1000 nî tsiah-ē kàu lán tsia.
Tsit-tiunn ká-sik iánn-siōng sī X kng kah khó-kiàn-kng iánn-siōng-tsu-liāu ê tsoo-ha̍p iánn-siōng.
X kng iánn-siōng-tsu-liāu sī uì Chandra X kng thian-bûn-tâi lâi--ê, khó-kiàn-kng iánn-siōng-tsu-liāu sī uì Hubble thài-khong bōng-uán-kiànn lâi--ê.
Lán ē-tàng khuànn-tio̍h tshiau-sin-sing tsân-hâi lāi-tué un-tōo iáu tsiok kuân ê hûn-si kah hûn-uân.
Tsiàu bo̍k-tsiân kóo-kè ê Sian-hiō-tsō A ê kū-lī lâi-khuànn, i ê tuā-suè tsha-put-to ū 30 kng-nî tuā.
Ko-lîng X kng tī kuí-ê ti̍k-tīng guân-sòo sán-sing ê huat-siā-suànn, ū iōng bô-kâng sik kā piau--tshut-lâi.
Âng-sik sī sir-lí-khóng, n̂g-sik sī liû-hông, tshinn-sik sī kha-lú-sìm-muh, kiô-á-sik sī thih.
Án-ne ē-tàng pang-tsān thian-bûn ha̍k-ka thàm-soh lán gîrn-hô lāi ê hîng-tshinn bu̍t-tsit, sī án-tsuánn sûn-khuân tsài-sing--ê.
Iáu kè-sio̍k leh tiùnn-tuā ê guā-tsân tshiong-kik-pho, sī nâ-sik sik-tiāu--ê.
Tiong-sim hù-kīn khah kng ê kng-tiám sī tiong-tsír-tshinn, i sī tuā-tsit-liōng hîng-tshinn hi̍k-sim pang-lap liáu-āu, tshun--lo̍h-lâi ê bi̍t-tōo tsiok kuân ê hîng-tshinn-hi̍k.</p><h2 id=english-recycling-cassiopeia-a>[English] Recycling Cassiopeia A</h2><p>Massive stars in our Milky Way Galaxy live spectacular lives.
Collapsing from vast cosmic clouds, their nuclear furnaces ignite and create heavy elements in their cores.
After a few million years, the <a href=https://apod.nasa.gov/apod/ap190801.html>enriched material</a> is blasted back into interstellar space where star formation can begin anew.
The expanding debris cloud known as Cassiopeia A is an example of this final phase of the stellar life cycle.
Light from the explosion which created this supernova remnant would have been first <a href=https://spider.seds.org/spider/Vars/casA.html>seen in planet Earth's sky</a> about 350 years ago, although it took that light about 11,000 years to reach us.
<a href=https://www.nasa.gov/mission_pages/chandra/images/the-latest-look-at-first-light-from-chandra.html>This false-color image, composed of X-ray and optical image data</a> from the Chandra X-ray Observatory and Hubble Space Telescope, shows the still hot filaments and knots in the remnant.
It spans about 30 light-years at the estimated distance of Cassiopeia A.
High-energy X-ray emission from specific elements has been color coded, silicon in red, sulfur in yellow, calcium in green and iron in purple, to help <a href=https://arxiv.org/abs/1111.7316>astronomers explore</a> the recycling of our galaxy's <a href=https://apod.nasa.gov/apod/ap171119.html>star stuff</a>.
Still expanding, the outer blast wave is seen in blue hues.
<a href=https://apod.nasa.gov/apod/ap170501.html>The bright speck</a> near the center is a neutron star, the incredibly dense, collapsed remains of the massive stellar core.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙后座 A</td><td>Sian-hiō-chō A</td><td>Sian-hiō-tsō A</td><td>仙后座 A</td><td>Cassiopeia A</td></tr><tr><td>重元素</td><td>tāng-goân-sò͘</td><td>tāng-guân-sòo</td><td>重元素</td><td>heavy elements</td></tr><tr><td>星際空間</td><td>seng-chè-khong-kan</td><td>sing-tsè-khong-kan</td><td>星際空間</td><td>interstellar space</td></tr><tr><td>恆星形成</td><td>hêng-chhiⁿ hêng-sêng</td><td>hîng-tshinn hîng-sîng</td><td>恆星形成</td><td>star formation</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>假色影像</td><td>ká-sek iáⁿ-siōng</td><td>ká-sik iánn-siōng</td><td>假色影像</td><td>false-color image</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emission</td></tr><tr><td>sir-lí-khóng</td><td>sir-lí-khóng</td><td>sir-lí-khóng</td><td>矽</td><td>silicon</td></tr><tr><td>硫磺</td><td>liû-hông</td><td>liû-hông</td><td>硫</td><td>sulfur</td></tr><tr><td>kha-lú-sìm-muh</td><td>kha-lú-sìm-muh</td><td>kha-lú-sìm-muh</td><td>鈣</td><td>calcium</td></tr><tr><td>鐵</td><td>thih</td><td>thih</td><td>鐵</td><td>iron</td></tr><tr><td>銀河</td><td>gîrn-hô</td><td>gîrn-hô</td><td>銀河</td><td>our galaxy</td></tr><tr><td>衝擊波</td><td>chhiong-kek-pho</td><td>tshiong-kik-pho</td><td>衝擊波</td><td>blast wave</td></tr><tr><td>中子星</td><td>tiong-chú-chhiⁿ</td><td>tiong-tsú-tshinn</td><td>中子星</td><td>neutron star</td></tr><tr><td>恆星核</td><td>hêng-chhiⁿ-he̍k</td><td>hîng-tshinn-hi̍k</td><td>恆星核</td><td>stellar core</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filament</td></tr><tr><td>雲丸</td><td>hûn-oân</td><td>hûn-uân</td><td>結狀結構</td><td>knot</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230531/>昨昏 ê 圖：模擬盤仔形星系 ê 形成</a>
</span><span class=post_next><a href=https://apod.tw/daily/20230602/>明仔載 ê 圖：Messier 101</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>