<!doctype html><html lang=en><head><title>星系形 ê 火箭 噴出 捲螺仔形 ê 煙 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="星系形 ê 火箭 噴出 捲螺仔形 ê 煙"><meta property="og:description" content="這團看起來敢若怪怪 ê 厝邊星系，實際上是一台普通火箭咧噴煙，只是講伊有無四常 ê 後壁光。"><meta property="og:url" content="https://apod.tw/daily/20240312/"><meta property="og:image" content="https://apod.nasa.gov/apod/image/2403/RocketSpiral_Yang_960.jpg"><link rel=canonical href=https://apod.tw/daily/20240312/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. March 2024</p><h1 class=post_title>星系形 ê 火箭 噴出 捲螺仔形 ê 煙</h1><div class=post_body><div class=post_inner><img src=https://apod.nasa.gov/apod/image/2403/RocketSpiral_Yang_960.jpg alt=/home/runner/work/apod-taigi.github.io/apod-taigi.github.io/content/daily/2024/03/20240312.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240312.html>A Galaxy-Shaped Rocket Exhaust Spiral</a></li><li>影像來源 kah 版權：<a href=mailto:seunghyeyang98@gmail.com>Seung Hye Yang</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clv6vn2nx047301wt945y7yup height=180 width=500 frameborder=0 scrolling=no></iframe></div><h2 id=漢羅-星系形-ê-火箭-噴出-捲螺仔形-ê-煙>[漢羅] 星系形 ê 火箭 噴出 捲螺仔形 ê 煙</h2><p>地平線頂懸彼个是啥物？
這團看起來敢若怪怪 ê <a href=https://apod.nasa.gov/apod/ap231113.html>厝邊星系</a>，實際上是一台普通火箭咧噴煙，只是講伊有無四常 ê 後壁光。
雖罔講 <a href=https://www.spacex.com/>SpaceX</a> <a href=https://www.spacex.com/vehicles/falcon-9/>獵鷹 9 號</a> 火箭是 ùi <a href=https://en.wikipedia.org/wiki/United_States>美國</a> <a href=https://en.wikipedia.org/wiki/California>加州</a> ê <a href=https://en.wikipedia.org/wiki/Vandenberg_Space_Force_Base>Vandenberg 太空軍事基地</a> <a href="https://youtu.be/kEupBbJI07g?t=3662">發射</a>--ê，毋過會當看著 火箭咧燒 推進燃料 ê 範圍，是包括閣較闊 ê 所在。
像這張相片就是 tī <a href=https://en.wikipedia.org/wiki/Iceland>冰島</a> <a href=https://youtu.be/TrQCPC-wdTc>Akureyri 鎮</a> 翕--ê。
這台 大台太空船是 1 禮拜前發射--ê，這个 <a href=https://apod.nasa.gov/apod/ap171224.html>壯觀</a> ê 景色隨去予 <a href=https://en.wikipedia.org/wiki/Smartphone>智慧形手機仔</a> 翕了 10 秒，就消失去矣。
就親像是 <a href=https://apod.nasa.gov/apod/ap220712.html>夜光雲</a> 仝款，這个煙會遮爾光，是因為 <a href=https://youtu.be/Y1Hfiirwgys>晨昏光效應</a> 造成--ê。
就是講，若是有一个有夠懸 ê 物件去予黃昏 ê 太陽照著，就算是地面觀測者 tī 暗暝嘛看會著。
這个煙會成做 <a href=https://www.facebook.com/Klipsi/posts/pfbid06izWtxFRPCKdbCmvwanyeAovsvvaA4KAC31obBgQQ6WR8swNaQjgDAfDGBdJNZiQl>捲螺仔形</a>，是因為獵鷹號 <a href="https://asterisk.apod.com/viewtopic.php?t=43712#p337659">火箭愛調整方向</a>，向無仝方向送衛星出去。
這張特別 ê 相片內底，閣有恆星 kah 暗暗 ê 青色 <a href=https://spaceplace.nasa.gov/aurora/en/>極光</a> kah 紅色極光。</p><h2 id=poj-seng-hē-hêng-ê-hóe-chìⁿ-phùn-chhut-kńg-lê-á-hêng-ê-ian>[POJ] Seng-hē-hêng ê Hóe-chìⁿ phùn-chhut Kńg-lê-á-hêng ê Ian</h2><p>Tē-pêng-sòaⁿ téng-koân hit-ê sī siáⁿ-mih?
Chit thoân khòaⁿ--khí-lâi káⁿ-ná koài-koài ê chhù-piⁿ seng-hē, si̍t-chè-siōng sī chi̍t tâi phó͘-thong hóe-chìⁿ leh phùn ian, chí-sī kóng i ū bô-sù-siông ê āu-piah-kng.
Sui-bóng kóng SpaceX La̍h-eng 9 hō hóe-chìⁿ sī ùi Bí-kok Ka-chiu ê Vandenberg thài-khong kun-sū ki-tē hoat-siā--ê, m̄-koh ē-tàng khòaⁿ-tio̍h hóe-chìⁿ leh sio thui-chìn jiân-liāu ê hoān-ûi, sī pau-koat koh-khah khoah ê só͘-chāi.
Chhiūⁿ chit-tiuⁿ siòng-phìⁿ to̍h-sī tī Peng-tó Akureyri tìn hip--ê.
Chit-tâi tāi-tâi thài-khong-chûn sī 1 lé-pài chêng hoat-siā--ê, chit-ê chòng-koan ê kéng-sek sûi khì hō͘ tì-hūi-hêng chhiú-ki-á hip-liáu 10 bió, to̍h siau-sit--khì--ah.
To̍h chhin-chhiūⁿ sī iā-kng-hûn kāng-khoán, chit-ê ian ē chiah-nī kng, sī in-ūi sîn-hun-kng hāu-èng chō-sêng--ê.
To̍h-sī-kóng, nā-sī ū chi̍t-ê ū-kàu koân ê mi̍h-kiāⁿ khì hō͘ hông-hun ê thài-iông chiò--tio̍h, to̍h-sǹg-sī tē-bīn koan-chhek-chiá tī àm-mê mā khòaⁿ-ē-tio̍h.
Chit-ê ian ē chiâⁿ-chò kńg-lê-á hêng, sī in-ūi La̍h-eng-hō hóe-chìⁿ ài tiâu-chéng hong-hiòng, hiòng bô-kâng hong-hiòng sàng ōe-chheⁿ chhut-khì.
Chit-tiuⁿ te̍k-pa̍t ê siòng-phìⁿ lāi-té, koh-ū hêng-chheⁿ kah àm-àm ê chheⁿ-sek ke̍k-kng kah âng-sek ke̍k-kng.</p><h2 id=kip-sing-hē-hîng-ê-hué-tsìnn-phùn-tshut-kńg-lê-á-hîng-ê-ian>[KIP] Sing-hē-hîng ê Hué-tsìnn phùn-tshut Kńg-lê-á-hîng ê Ian</h2><p>Tē-pîng-suànn tíng-kuân hit-ê sī siánn-mih?
Tsit thuân khuànn--khí-lâi kánn-ná kuài-kuài ê tshù-pinn sing-hē, si̍t-tsè-siōng sī tsi̍t tâi phóo-thong hué-tsìnn leh phùn ian, tsí-sī kóng i ū bô-sù-siông ê āu-piah-kng.
Sui-bóng kóng SpaceX La̍h-ing 9 hō hué-tsìnn sī uì Bí-kok Ka-tsiu ê Vandenberg thài-khong kun-sū ki-tē huat-siā--ê, m̄-koh ē-tàng khuànn-tio̍h hué-tsìnn leh sio thui-tsìn jiân-liāu ê huān-uî, sī pau-kuat koh-khah khuah ê sóo-tsāi.
Tshiūnn tsit-tiunn siòng-phìnn to̍h-sī tī Ping-tó Akureyri tìn hip--ê.
Tsit-tâi tāi-tâi thài-khong-tsûn sī 1 lé-pài tsîng huat-siā--ê, tsit-ê tsòng-kuan ê kíng-sik suî khì hōo tì-huī-hîng tshiú-ki-á hip-liáu 10 bió, to̍h siau-sit--khì--ah.
To̍h tshin-tshiūnn sī iā-kng-hûn kāng-khuán, tsit-ê ian ē tsiah-nī kng, sī in-uī sîn-hun-kng hāu-ìng tsō-sîng--ê.
To̍h-sī-kóng, nā-sī ū tsi̍t-ê ū-kàu kuân ê mi̍h-kiānn khì hōo hông-hun ê thài-iông tsiò--tio̍h, to̍h-sǹg-sī tē-bīn kuan-tshik-tsiá tī àm-mê mā khuànn-ē-tio̍h.
Tsit-ê ian ē tsiânn-tsò kńg-lê-á hîng, sī in-uī La̍h-ing-hō hué-tsìnn ài tiâu-tsíng hong-hiòng, hiòng bô-kâng hong-hiòng sàng uē-tshenn tshut-khì.
Tsit-tiunn ti̍k-pa̍t ê siòng-phìnn lāi-té, koh-ū hîng-tshenn kah àm-àm ê tshenn-sik ki̍k-kng kah âng-sik ki̍k-kng.</p><h2 id=english-a-galaxy-shaped-rocket-exhaust-spiral>[English] A Galaxy-Shaped Rocket Exhaust Spiral</h2><p>What's that over the horizon?
What may look like a strangely <a href=https://apod.nasa.gov/apod/ap231113.html>nearby galaxy</a> is actually a normal rocket's exhaust plume -- but unusually backlit.
Although the <a href=https://www.spacex.com/>SpaceX</a> <a href=https://www.spacex.com/vehicles/falcon-9/>Falcon 9</a> rocket was <a href="https://youtu.be/kEupBbJI07g?t=3662">launched</a> from <a href=https://en.wikipedia.org/wiki/Vandenberg_Space_Force_Base>Vandenberg Space Force Base</a> in <a href=https://en.wikipedia.org/wiki/California>California</a>, <a href=https://en.wikipedia.org/wiki/United_States>USA</a>, its burned propellant was visible over a much wider area, with the featured photograph being taken from <a href=https://youtu.be/TrQCPC-wdTc>Akureyri</a>, <a href=https://en.wikipedia.org/wiki/Iceland>Iceland</a>.
The huge spaceship was lifted off a week ago, and the <a href=https://apod.nasa.gov/apod/ap171224.html>resulting spectacle</a> was captured soon afterward with a single 10-second <a href=https://en.wikipedia.org/wiki/Smartphone>smartphone</a> exposure, before it quickly dissipated.
Like <a href=https://apod.nasa.gov/apod/ap220712.html>noctilucent clouds</a>, the plume's brightness is caused by the <a href=https://youtu.be/Y1Hfiirwgys>Twilight Effect</a>, where an object is high enough to be illuminated by the twilight Sun, even when the observer on the ground experiences the darkness of night.
The <a href=https://www.facebook.com/Klipsi/posts/pfbid06izWtxFRPCKdbCmvwanyeAovsvvaA4KAC31obBgQQ6WR8swNaQjgDAfDGBdJNZiQl>spiral shape</a> is caused by the Falcon <a href="https://asterisk.apod.com/viewtopic.php?t=43712#p337659">rocket reorienting</a> to release satellites in different directions.
Stars and faint green and red <a href=https://spaceplace.nasa.gov/aurora/en/>aurora</a> appear in the background of this <a href=https://www.floppycats.com/wp-content/uploads/2023/06/Heroic-Cat.webp>extraordinary</a> image.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>夜光雲</td><td>iā-kng-hûn</td><td>iā-kng-hûn</td><td>夜光雲</td><td>noctilucent clouds</td></tr><tr><td>捲螺仔形</td><td>kńg-lê-á-hêng</td><td>kńg-lê-á-hîng</td><td>螺旋型</td><td>spiral shape</td></tr><tr><td>厝邊星系</td><td>chhù-piⁿ seng-hē</td><td>tshù-pinn sing-hē</td><td>鄰近星系</td><td>nearby galaxy</td></tr><tr><td>火箭</td><td>hóe-chìⁿ</td><td>hué-tsìnn</td><td>火箭</td><td>rocket</td></tr><tr><td>獵鷹 9 號</td><td>La̍h-eng 9 hō</td><td>La̍h-ing 9 hō</td><td>獵鷹 9 號</td><td>Falcon 9</td></tr><tr><td>衛星</td><td>ōe-chheⁿ</td><td>uē-tshenn</td><td>衛星</td><td>satellite</td></tr><tr><td>晨昏光</td><td>sîn-hun-kng</td><td>sîn-hun-kng</td><td>曙暮光</td><td>twilight</td></tr><tr><td>推進燃料</td><td>thui-chìn jiân-liāu</td><td>thui-tsìn jiân-liāu</td><td>推進燃料</td><td>propellant</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>後壁光</td><td>āu-piah-kng</td><td>āu-piah-kng</td><td>背光</td><td>backlit</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240311/>昨昏 ê 圖：月圓 kah 藍色目屎</a>
</span><span class=post_next><a href=https://apod.tw/daily/20240313/>明仔載 ê 圖：海鷗星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>