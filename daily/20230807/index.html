<!doctype html><html lang=en><head><title>Chhāi tī 氣體、塗粉、kah 恆星 內底 ê 鵜鶘星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Chhāi tī 氣體、塗粉、kah 恆星 內底 ê 鵜鶘星雲"><meta property="og:description" content="伊正式 ê 名是 IC 5070，伊 kah 大型 北美洲星雲 之間，去予一个 攏是烏暗塗粉 ê 分子雲 kā 分--開。"><meta property="og:url" content="https://apod.tw/daily/20230807/"><meta property="og:image" content="https://apod.nasa.gov/apod/fap/image/2308/LDN935_Jones_960.jpg"><link rel=canonical href=https://apod.tw/daily/20230807/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. August 2023</p><h1 class=post_title>Chhāi tī 氣體、塗粉、kah 恆星 內底 ê 鵜鶘星雲</h1><div class=post_body><div class=post_inner><img src=https://apod.nasa.gov/apod/fap/image/2308/LDN935_Jones_960.jpg alt=/home/runner/work/apod-taigi.github.io/apod-taigi.github.io/content/daily/2023/08/20230807.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230807.html>The Pelican Nebula in Gas, Dust, and Stars</a></li><li>影像來源 kah 版權：<a href=https://www.instagram.com/diy_nasa/>Abe Jones</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clm9ecr5i03do01tccj8vacgl height=180 width=500 frameborder=0 scrolling=no></iframe></div><h2 id=漢羅-chhāi-tī-氣體塗粉kah-恆星-內底-ê-鵜鶘星雲>[漢羅] Chhāi tī 氣體、塗粉、kah 恆星 內底 ê 鵜鶘星雲</h2><p>鵜鶘星雲沓沓仔 leh 改變。
伊正式 ê 名是 IC 5070。
伊 kah 大型 <a href=https://apod.nasa.gov/apod/ap000501.html>北美洲星雲</a> 之間，去予一个 攏是烏暗 <a href=https://curator.jsc.nasa.gov/stardust/interstellardust.cfm>塗粉</a> ê <a href=https://apod.nasa.gov/apod/ap230129.html>分子雲</a> kā 分--開。
是講，kah <a href=https://en.wikipedia.org/wiki/Pelican>鵜鶘星雲</a> 有關 ê 研究是足濟--ê，因為伊是一个活動力足強 ê 區域，內底有 <a href=https://apod.nasa.gov/apod/ap201206.html>恆星形成活動</a> kah 演化氣體雲 相濫做伙。
<a href=https://www.instagram.com/p/CvXy7lgL8CS/>這張圖</a> 是三款特殊 ê 色光合成--ê：是 ùi <a href=https://periodic.lanl.gov/16.shtml>硫磺</a>、<a href=https://en.wikipedia.org/wiki/Hydrogen>水素</a>、<a href=http://www.chemicool.com/elements/oxygen.html>酸素</a> 發出 ê 光。
這會當幫贊咱了解這區內底 ê 交互作用。
少年高能恆星 ê 光 沓沓仔 kā 冷氣體 變做 燒氣體。
兩團氣體之間 ê <a href=https://apod.nasa.gov/apod/ap180205.html>邊界</a> 就叫做 <a href=https://apod.nasa.gov/apod/ap031013.html>電離鋒面</a>，就是正爿柑仔色 leh 發光 ê 部份。
特別厚 ê 冷氣體 <a href=https://en.wikipedia.org/wiki/Tentacle#/media/File:Snail-front-0A.jpg>鬚</a> 猶 tī--lih。
幾若百萬年了後，這个去予烏暗星雲 <a href="https://www.astrobin.com/co5g86/B/?nc=group&amp;nce=144">LDN 935</a> 包起來 ê <a href=https://youtu.be/_YEyzvtMx3s>鵜鶘</a> 星雲，可能袂閣叫做 <a href="http://apod.nasa.gov/cgi-bin/apod/apod_search?tquery=Pelican">鵜鶘星雲</a>。
因為 <a href=https://ui.adsabs.harvard.edu/abs/1980ApJ...239..121B/abstract>恆星 kah 做恆星 ê 氣體 達成平衡了後，tī in 彼位 留落來 ê 物件</a>，會 kah 進前看著 ê <a href=https://img.buzzfeed.com/buzzfeed-static/static/2018-03/9/6/asset/buzzfeed-prod-fastlane-03/sub-buzz-18669-1520596548-8.jpg>完全無仝</a>。</p><h2 id=poj-chhāi-tī-khì-thé-thô-hún-kah-hêng-chhiⁿ-lāi-té-ê-thê-ô-seng-hûn>[POJ] Chhāi tī khì-thé, thô͘-hún, kah hêng-chhiⁿ lāi-té ê Thê-ô͘ seng-hûn</h2><p>Thê-ô͘ seng-hûn tau̍h-tau̍h-á leh kái-piàn.
I chèng-sek ê miâ sī IC 5070.
I kah tōa-hêng Pak-bí-chiu seng-hûn chi-kan, khì hō͘ chi̍t-ê lóng sī o͘-àm thô͘-hún ê hun-chú-hûn kā pun--khui.
Sī-kóng, kah Thê-ô͘ seng-hûn ū-koan ê gián-kiù sī chiok chē--ê, in-ūi i sī chi̍t-ê oa̍h-tōng-le̍k chiok kiông ê khu-he̍k, lāi-té ū hêng-chhiⁿ hêng-sêng oa̍h-tāng kah ián-hòa khì-thé-hûn sio-lām chò-hóe.
Chit-tiuⁿ tô͘ sī saⁿ khoán te̍k-sû ê sek-kng ha̍p-chiâⁿ--ê: sī ùi liû-hông, chúi-sò͘, sàng-sò͘ hoat-chhut ê kng.
Che ē-tàng pang-chān lán liáu-kái chit khu lāi-té ê kau-hō͘-chok-iōng.
Siàu-liân ko-lêng hêng-chhiⁿ ê kng tau̍h-tau̍h-á kā léng khì-thé piàn-chò sio khì-thé.
Nn̄g thoân khì-thé chi-kan ê pian-kài tō kiò-chò tiān-lī hong-bīn, to̍h sī chiàⁿ-pêng kam-á-sek leh hoat-kng ê pō͘-hūn.
Te̍k-pia̍t kāu ê léng khì-thé chhiu iáu tī--lih.
Kúi-nā pah-bān nî liáu-āu, chit-ê khì hō͘ o͘-àm seng-hûn LDN 935 pau--khí-lâi ê Thê-ô͘ seng-hûn, khó-lêng bē koh kiò-chò Thê-ô͘ seng-hûn.
In-ūi hêng-chhiⁿ kah chò hêng-chhiⁿ ê khì-thé ta̍t-sêng pêng-hêng liáu-āu, tī in hit-ūi lâu-lo̍h-lâi ê mi̍h-kiāⁿ, ē kah chìn-chêng khòaⁿ--tio̍h--ê oân-choân bô-kâng.</p><h2 id=kip-tshāi-tī-khì-thé-thôo-hún-kah-hîng-tshinn-lāi-té-ê-thê-ôo-sing-hûn>[KIP] Tshāi tī khì-thé, thôo-hún, kah hîng-tshinn lāi-té ê Thê-ôo sing-hûn</h2><p>Thê-ôo sing-hûn ta̍uh-ta̍uh-á leh kái-piàn.
I tsìng-sik ê miâ sī IC 5070.
I kah tuā-hîng Pak-bí-tsiu sing-hûn tsi-kan, khì hōo tsi̍t-ê lóng sī oo-àm thôo-hún ê hun-tsú-hûn kā pun--khui.
Sī-kóng, kah Thê-ôo sing-hûn ū-kuan ê gián-kiù sī tsiok tsē--ê, in-uī i sī tsi̍t-ê ua̍h-tōng-li̍k tsiok kiông ê khu-hi̍k, lāi-té ū hîng-tshinn hîng-sîng ua̍h-tāng kah ián-huà khì-thé-hûn sio-lām tsò-hué.
Tsit-tiunn tôo sī sann khuán ti̍k-sû ê sik-kng ha̍p-tsiânn--ê: sī uì liû-hông, tsuí-sòo, sàng-sòo huat-tshut ê kng.
Tse ē-tàng pang-tsān lán liáu-kái tsit khu lāi-té ê kau-hōo-tsok-iōng.
Siàu-liân ko-lîng hîng-tshinn ê kng ta̍uh-ta̍uh-á kā líng khì-thé piàn-tsò sio khì-thé.
Nn̄g thuân khì-thé tsi-kan ê pian-kài tō kiò-tsò tiān-lī hong-bīn, to̍h sī tsiànn-pîng kam-á-sik leh huat-kng ê pōo-hūn.
Ti̍k-pia̍t kāu ê líng khì-thé tshiu iáu tī--lih.
Kuí-nā pah-bān nî liáu-āu, tsit-ê khì hōo oo-àm sing-hûn LDN 935 pau--khí-lâi ê Thê-ôo sing-hûn, khó-lîng bē koh kiò-tsò Thê-ôo sing-hûn.
In-uī hîng-tshinn kah tsò hîng-tshinn ê khì-thé ta̍t-sîng pîng-hîng liáu-āu, tī in hit-uī lâu-lo̍h-lâi ê mi̍h-kiānn, ē kah tsìn-tsîng khuànn--tio̍h--ê uân-tsuân bô-kâng.</p><h2 id=english-the-pelican-nebula-in-gas-dust-and-stars>[English] The Pelican Nebula in Gas, Dust, and Stars</h2><p>The Pelican Nebula is slowly being transformed.
IC 5070, the official designation, is divided from the larger <a href=https://apod.nasa.gov/apod/ap000501.html>North America Nebula</a> by a <a href=https://apod.nasa.gov/apod/ap230129.html>molecular cloud</a> filled with dark <a href=https://curator.jsc.nasa.gov/stardust/interstellardust.cfm>dust</a>.
The <a href=https://en.wikipedia.org/wiki/Pelican>Pelican</a>, however, receives much study because it is a particularly active mix of <a href=https://apod.nasa.gov/apod/ap201206.html>star formation</a> and evolving gas clouds.
The <a href=https://www.instagram.com/p/CvXy7lgL8CS/>featured picture</a> was produced in three specific colors -- light emitted by <a href=https://periodic.lanl.gov/16.shtml>sulfur</a>, <a href=https://en.wikipedia.org/wiki/Hydrogen>hydrogen</a>, and <a href=http://www.chemicool.com/elements/oxygen.html>oxygen</a> -- that can help us to better understand these interactions.
The light from young energetic stars is slowly transforming the cold gas to hot gas, with the <a href=https://apod.nasa.gov/apod/ap180205.html>advancing boundary</a> between the two, known as an <a href=https://apod.nasa.gov/apod/ap031013.html>ionization front</a>, visible in bright orange on the right.
Particularly dense <a href=https://en.wikipedia.org/wiki/Tentacle#/media/File:Snail-front-0A.jpg>tentacles</a> of cold gas remain.
Millions of years from now the <a href=https://youtu.be/_YEyzvtMx3s>Pelican</a> nebula, bounded by dark nebula <a href="https://www.astrobin.com/co5g86/B/?nc=group&amp;nce=144">LDN 935</a>, might no longer be known as the <a href="http://apod.nasa.gov/cgi-bin/apod/apod_search?tquery=Pelican">Pelican</a>, as the <a href=https://ui.adsabs.harvard.edu/abs/1980ApJ...239..121B/abstract>balance and placement of stars and gas</a> will surely leave something that appears <a href=https://img.buzzfeed.com/buzzfeed-static/static/2018-03/9/6/asset/buzzfeed-prod-fastlane-03/sub-buzz-18669-1520596548-8.jpg>completely different</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>鵜鶘星雲</td><td>Thê-ô͘ seng-hûn</td><td>Thê-ôo sing-hûn</td><td>鵜鶘星雲</td><td>Pelican Nebula</td></tr><tr><td>北美洲星雲</td><td>Pak-bí-chiu seng-hûn</td><td>Pak-bí-tsiu sing-hûn</td><td>北美洲星雲</td><td>North America Nebula</td></tr><tr><td>硫磺</td><td>liû-hông</td><td>liû-hông</td><td>硫</td><td>sulfur</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>IC 5070</td><td>IC ngó͘-khòng-chhit-khòng</td><td>IC ngóo-khòng-tshit-khòng</td><td>IC 5070</td><td>IC 5070</td></tr><tr><td>電離鋒面</td><td>tiān-lī hong-bīn</td><td>tiān-lī hong-bīn</td><td>電離鋒面</td><td>ionization front</td></tr><tr><td>烏暗星雲</td><td>o͘-àm seng-hûn</td><td>oo-àm sing-hûn</td><td>暗星雲</td><td>dark nebula</td></tr><tr><td>LDN 935</td><td>LDN kiú-sam-ngó͘</td><td>LDN kiú-sam-ngóo</td><td>LDN 935</td><td>LDN 935</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230806/>昨昏 ê 圖：SN 1006：Hubble 翕--ê 超新星彩帶</a>
</span><span class=post_next><a href=https://apod.tw/daily/20230808/>明仔載 ê 圖：月娘 拄 木星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>