<!doctype html><html lang=en><head><title>麒麟鹿座內底 ê ngc 2403 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="麒麟鹿座內底 ê NGC 2403"><meta property="og:description" content="壯麗 ê 島宇宙 NGC 2403 就 chhāi tī 長頷頸 ê 麒麟鹿座內底。"><meta property="og:url" content="https://apod.tw/daily/20240603/"><meta property="og:image" content="https://apod.nasa.gov/apod/image/2405/NGC2403-LRGB+Ha+Oiii-v25-f1024.jpg"><link rel=canonical href=https://apod.tw/daily/20240603/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. June 2024</p><h1 class=post_title>麒麟鹿座內底 ê NGC 2403</h1><div class=post_body><div class=post_inner><img src=https://apod.nasa.gov/apod/image/2405/NGC2403-LRGB+Ha+Oiii-v25-f1024.jpg alt=/home/runner/work/apod-taigi.github.io/apod-taigi.github.io/content/daily/2024/06/20240603.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240603.html>NGC 2403 in Camelopardalis</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/fact/>(Team F.A.C.T.)</a> Lilian Lbt - Cyrille Malo - Maxime Martin - Clément Daniel - Paul Grasset - Louis Leroux-Géré</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clxjbjxxg00lt01x9bcevfwni height=180 width=500 frameborder=0 scrolling=no></iframe></div><h2 id=漢羅-麒麟鹿座內底-ê-ngc-2403>[漢羅] 麒麟鹿座內底 ê NGC 2403</h2><p>壯麗 ê 島宇宙 <a href=http://messier.seds.org/xtra/ngc/n2403.html>NGC 2403 就 chhāi tī</a> 長頷頸 ê <a href=http://en.wikipedia.org/wiki/Camelopardalis>麒麟鹿座</a> 內底。
這个捲螺仔星系 kah 咱 ê 距離差不多是 1000 萬光年，大細 5 萬光年大。
照伊 ê 大細來看，伊 ê 大質量恆星形成 <a href=http://en.wikipedia.org/wiki/H_II_region>HII 區</a> 敢若是傷大。
這區 ê 紅光，是 ùi 水素原子氣體發出來--ê。
大型 ê HII 區是由一陣高溫大質量恆星提供能量。
這寡恆星上落尾會變做 <a href=https://hubblesite.org/contents/news-releases/2004/news-2004-23.html>足光 ê 超新星爆炸</a>，結束 in 短短 ê 一生。
NGC 2403 是 M81 星系群 ê 成員之一。
伊 kah 咱本地星系群其中一个成員，<a href=https://apod.nasa.gov/apod/ap131226.html>三角座星系</a> M33，足成--ê。
M33 是一个有足豐富恆星形成區 ê 星系。
這張 <a href=http://www.astrobin.com/2ve5vn/>NGC 2403 肖像</a> 內底，有 <a href=https://apod.nasa.gov/apod/ap121013.html>尖尖</a> 形體、較光 ê 恆星是咱銀河系內底 ê 前景星。
Tī 這幅深空闊幅 ê 望遠鏡視野相片內底，閣有銀河系內底 暗暗、厚塗粉 ê 星際雲，這嘛叫做 <a href=https://apod.nasa.gov/apod/ap230721.html>銀河卷雲</a> 抑是 積分通量星雲 IFN。
毋過 <a href=https://arxiv.org/abs/2301.13526>NGC 2403 本身</a> 湠出來 ê 較暗 ê 部份，可能是伊 kah 厝邊星系之間 ê 重力交互作用 產生 ê 潮汐恆星流。</p><h2 id=poj-kî-lîn-lok-chō-lāi-té-ê-ngc-2403>[POJ] Kî-lîn-lo̍k-chō lāi-té ê NGC 2403</h2><p>Chòng-lē ê tó-ú-tiū NGC 2403 to̍h chhāi tī tn̂g ām-kún ê Kî-lîn-lo̍k-chō lāi-té.
Chit-ê kńg-lê-á seng-hē kah lán ê kū-lî chha-put-to sī 1000 bān kng-nî, tōa-sè 5 bān kng-nî tōa.
Chiàu i ê tōa-sè lâi-khòaⁿ, i ê tōa chit-liōng hêng-chheⁿ hêng-sêng HII khu káⁿ-nā sī siuⁿ tōa.
Chit-khu ê âng-kng, sī ùi chúi-sò͘ goân-chú khì-thé hoat--chhut-lâi--ê.
Tōa-hêng ê HII khu sī iû chi̍t-tīn ko-un tōa chit-liōng hêng-chheⁿ thê-kiong lêng-liōng.
Chit kóa hêng-chheⁿ siāng-lo̍h-bóe ē piàn-chò chiok kng ê chhiau-sin-seng po̍k-chà, kiat-sok in té-té ê it-seng.
NGC 2403 sī M81 seng-hē-kûn ê sêng-oân chi-it.
I kah lán Pún-tē Seng-hē-kûn kî-tiong chi̍t-ê sêng-oân, Saⁿ-kak-chō Seng-hē M̀3, chiok sêng--ê.
M̀3 sī chi̍t-ê ū chiok hong-hù hêng-chheⁿ hêng-sêng-khu ê seng-hē.
Chit-tiuⁿ NGC 2403 siàu-siōng lāi-té, ū chiam-chiam hêng-thé, khah kng ê hêng-chheⁿ sī lán Gîn-hô-hē lāi-té ê chiân-kéng-chheⁿ.
Tī chit pak chhim-khong khoah-pak ê bōng-oán-kiàⁿ sī-iá siòng-phìⁿ lāi-té, koh-ū Gîn-hô-hē lāi-té àm-àm, kāu thô͘-hún ê seng-chè-hûn, che mā kiò-chò gîn-hô kńg-hûn ia̍h-sī Chek-hun Thong-liōng Seng-hûn IFN.
M̄-koh NGC 2403 pún-sin thòaⁿ--chhut-lâi ê khah àm ê pō͘-hūn, khó-lêng sī i kah chhù-piⁿ seng-hē chi-kan ê tiōng-le̍k kāu-hō͘-chok-iōng sán-seng ê tiau-se̍k hêng-chheⁿ-liû.</p><h2 id=kip-kî-lîn-lok-tsō-lāi-té-ê-ngc-2403>[KIP] Kî-lîn-lo̍k-tsō lāi-té ê NGC 2403</h2><p>Tsòng-lē ê tó-ú-tiū NGC 2403 to̍h tshāi tī tn̂g ām-kún ê Kî-lîn-lo̍k-tsō lāi-té.
Tsit-ê kńg-lê-á sing-hē kah lán ê kū-lî tsha-put-to sī 1000 bān kng-nî, tuā-sè 5 bān kng-nî tuā.
Tsiàu i ê tuā-sè lâi-khuànn, i ê tuā tsit-liōng hîng-tshenn hîng-sîng HII khu kánn-nā sī siunn tuā.
Tsit-khu ê âng-kng, sī uì tsuí-sòo guân-tsú khì-thé huat--tshut-lâi--ê.
Tuā-hîng ê HII khu sī iû tsi̍t-tīn ko-un tuā tsit-liōng hîng-tshenn thê-kiong lîng-liōng.
Tsit kuá hîng-tshenn siāng-lo̍h-bué ē piàn-tsò tsiok kng ê tshiau-sin-sing po̍k-tsà, kiat-sok in té-té ê it-sing.
NGC 2403 sī M81 sing-hē-kûn ê sîng-uân tsi-it.
I kah lán Pún-tē Sing-hē-kûn kî-tiong tsi̍t-ê sîng-uân, Sann-kak-tsō Sing-hē M33, tsiok sîng--ê.
M33 sī tsi̍t-ê ū tsiok hong-hù hîng-tshenn hîng-sîng-khu ê sing-hē.
Tsit-tiunn NGC 2403 siàu-siōng lāi-té, ū tsiam-tsiam hîng-thé, khah kng ê hîng-tshenn sī lán Gîn-hô-hē lāi-té ê tsiân-kíng-tshenn.
Tī tsit pak tshim-khong khuah-pak ê bōng-uán-kiànn sī-iá siòng-phìnn lāi-té, koh-ū Gîn-hô-hē lāi-té àm-àm, kāu thôo-hún ê sing-tsè-hûn, tse mā kiò-tsò gîn-hô kńg-hûn ia̍h-sī Tsik-hun Thong-liōng Sing-hûn IFN.
M̄-koh NGC 2403 pún-sin thuànn--tshut-lâi ê khah àm ê pōo-hūn, khó-lîng sī i kah tshù-pinn sing-hē tsi-kan ê tiōng-li̍k kāu-hōo-tsok-iōng sán-sing ê tiau-si̍k hîng-tshenn-liû.</p><h2 id=english-ngc-2403-in-camelopardalis>[English] NGC 2403 in Camelopardalis</h2><p>Magnificent island universe <a href=http://messier.seds.org/xtra/ngc/n2403.html>NGC 2403 stands</a> within the boundaries of the long-necked constellation <a href=http://en.wikipedia.org/wiki/Camelopardalis>Camelopardalis</a>.
Some 10 million light-years distant and about 50,000 light-years across, the spiral galaxy also seems to have more than its fair share of giant star forming <a href=http://en.wikipedia.org/wiki/H_II_region>HII regions</a>, marked by the telltale reddish glow of atomic hydrogen gas.
The giant HII regions are energized by clusters of hot, massive stars that explode as <a href=https://hubblesite.org/contents/news-releases/2004/news-2004-23.html>bright supernovae</a> at the end of their short and furious lives.
A member of the M81 group of galaxies, NGC 2403 closely resembles a galaxy in our own local galaxy group with an abundance of star forming regions, M33, the <a href=https://apod.nasa.gov/apod/ap131226.html>Triangulum Galaxy</a>.
<a href=https://apod.nasa.gov/apod/ap121013.html>Spiky</a> in appearance, bright stars in <a href=http://www.astrobin.com/2ve5vn/>this portrait of NGC 2403</a> are in the foreground, within our own Milky Way.
Also in the foreground of the deep, wide-field, telescopic image are the Milky Way's dim and dusty interstellar clouds also known as <a href=https://apod.nasa.gov/apod/ap230721.html>galactic cirrus</a> or integrated flux nebulae.
But faint features that seem to extend from <a href=https://arxiv.org/abs/2301.13526>NGC 2403 itself</a> are likely tidal stellar streams drawn out by gravitational interactions with neighboring galaxies.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>麒麟鹿座</td><td>Kî-lîn-lo̍k-chō</td><td>Kî-lîn-lo̍k-tsō</td><td>長頸鹿座</td><td>Camelopardalis</td></tr><tr><td>鹿豹座</td><td>Lo̍k-pà-chō</td><td>Lo̍k-pà-tsō</td><td>鹿豹座</td><td>Camelopardalis</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star forming region</td></tr><tr><td>HII 區</td><td>H two khu</td><td>H two khu</td><td>HII 區</td><td>HII region</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>本地星系群</td><td>Pún-tē Seng-hē-kûn</td><td>Pún-tē Sing-hē-kûn</td><td>本地星系群</td><td>Local Galaxy Group</td></tr><tr><td>三角座星系</td><td>Saⁿ-kak-chō Seng-hē</td><td>Sann-kak-tsō Sing-hē</td><td>三角座星系</td><td>Triangulum Galaxy</td></tr><tr><td>重力交互作用</td><td>tiōng-le̍k kāu-hō͘-chok-iōng</td><td>tiōng-li̍k kāu-hōo-tsok-iōng</td><td>重力交互作用</td><td>gravitational interactions</td></tr><tr><td>潮汐恆星流</td><td>tiâu-se̍k hêng-chheⁿ-liû</td><td>tiâu-si̍k hîng-tshenn-liû</td><td>潮汐恆星流</td><td>tidal stellar stream</td></tr><tr><td>前景星</td><td>chiân-kéng-chheⁿ</td><td>tsiân-kíng-tshenn</td><td>前景星</td><td>foreground star</td></tr><tr><td>星際雲</td><td>seng-chè-hûn</td><td>sing-tsè-hûn</td><td>星際雲</td><td>interstellar cloud</td></tr><tr><td>銀河卷雲</td><td>gîn-hô kńg-hûn</td><td>gîn-hô kńg-hûn</td><td>銀河卷雲</td><td>galactic cirrus</td></tr><tr><td>積分通量星雲</td><td>Chek-hun Thong-liōng Seng-hûn</td><td>Tsik-hun Thong-liōng Sing-hûn</td><td>積分通量星雲</td><td>integrated flux nebulae (IFN)</td></tr><tr><td>M81</td><td>M peh-cha̍p-it</td><td>M peh-tsa̍p-it</td><td>M81</td><td>M81</td></tr><tr><td>M33</td><td>M saⁿ-cha̍p-saⁿ</td><td>M sann-tsa̍p-sann</td><td>M33</td><td>M33</td></tr><tr><td>NGC 2403</td><td>NGC jī-sù-khòng-sam</td><td></td><td>NGC jī-sù-khòng-samNGC 2403</td><td>NGC 2403</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240602/>昨昏 ê 圖：月球探測軌道衛星（LRO）翕 ê 月球自轉</a>
</span><span class=post_next><a href=https://apod.tw/daily/20240604/>明仔載 ê 圖：Pons-Brooks 彗星 出現 顛倒方向 ê 彗尾</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>