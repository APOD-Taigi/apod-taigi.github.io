<!doctype html><html lang=en><head><title>捲螺仔星系 ngc 1398 ê 星系環 kah 星系棍仔 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="捲螺仔星系 NGC 1398 ê 星系環 kah 星系棍仔"><meta property="og:description" content="是按怎有一寡捲螺仔星系 ê 中央有環？"><meta property="og:url" content="https://apod.tw/daily/20230712/"><meta property="og:image" content="https://apod.nasa.gov/apod/image/2307/Ngc1398_Hanson_960.jpg"><link rel=canonical href=https://apod.tw/daily/20230712/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. July 2023</p><h1 class=post_title>捲螺仔星系 NGC 1398 ê 星系環 kah 星系棍仔</h1><div class=post_body><div class=post_inner><img src=https://apod.nasa.gov/apod/image/2307/Ngc1398_Hanson_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230712.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230712.html>Rings and Bar of Spiral Galaxy NGC 1398</a></li><li>影像來源：<a href=https://www.instagram.com/hansonastronomy1>Mark Hanson</a>; 資料：<a href=https://www.facebook.com/masterdarksastro/>Mike Selby</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clljykwah020v01xt3p780cyz height=180 width=500 frameborder=0 scrolling=no></iframe></div><h2 id=漢羅-捲螺仔星系-ngc-1398-ê-星系環-kah-星系棍仔>[漢羅] 捲螺仔星系 NGC 1398 ê 星系環 kah 星系棍仔</h2><p>是按怎有一寡捲螺仔星系 ê 中央有環？
捲螺仔星系 <a href=https://en.wikipedia.org/wiki/NGC_1398>NGC 1398</a> ê 中心，有一輾恆星、氣體、<a href=https://apod.nasa.gov/apod/ap030706.html>塗粉</a> 組成 ê <a href=https://apod.nasa.gov/apod/ap170710.html>環</a>，有一支 恆星 kah 氣體組成、迒過星系中心 ê <a href=https://apod.nasa.gov/apod/ap221016.html>星系棍仔</a>，閣有較倚外口、有花樣 ê 捲螺仔手骨。
這張 tī <a href=https://en.wikipedia.org/wiki/Chile>智利</a> <a href=https://youtu.be/S4rFdr2Qmjk>El Sauce 天文台</a> 翕 ê <a href=https://www.instagram.com/p/CtCsJ19N5tb/>深空影像</a>，有翕著這个大型捲螺仔星系足清楚 ê 細節。
<a href=https://ui.adsabs.harvard.edu/abs/1995ApJ...447..159M/abstract>NGC 1398</a> tī 6500 萬 <a href=https://spaceplace.nasa.gov/light-year/en/>光年</a> 遠 ê 所在，意思是講，光離開這个星系 ê 時陣，差不多是 <a href=https://solarsystem.nasa.gov/planets/earth/overview/>地球</a> ê <a href=https://en.wikipedia.org/wiki/Cretaceous%E2%80%93Paleogene_extinction_event>恐龍消失彼陣</a>。
這个 <a href=https://i.etsystatic.com/18172150/r/il/097703/4787375357/il_794xN.4787375357_7476.jpg>美麗</a> ê 星系，只要用細台天文望遠鏡 向 天爐座方向就看會著。
<a href=https://apod.nasa.gov/apod/ap170807.html>中心附近 ê 環</a> 應該是恆星形成過程中，<a href=https://en.wikipedia.org/wiki/Density_wave_theory>密度波</a> 變較闊 ê 結果。
會按呢可能是伊 kah <a href=https://apod.nasa.gov/apod/ap130514.html>其他星系 ê 引力 互相影響</a>，抑是星系家己 <a href=https://en.wikipedia.org/wiki/Ring_galaxy#Bar_instability>重力無平衡</a> 造成--ê。</p><h2 id=poj-kńg-lê-á-seng-hē-ngc-1398-ê-seng-hē-khoân-kah-seng-hē-kùn-á>[POJ] Kńg-lê-á seng-hē NGC 1398 ê seng-hē khoân kah seng-hē kùn-á</h2><p>Sī-án-chóaⁿ ū chi̍t-kóa kńg-lê-á seng-hē ê tiong-ng ū khoân?
Kńg-lê-á seng-hē NGC 1398 ê tiong-sim, ū chi̍t-liàn hêng-chhiⁿ, khì-thé, thô͘-hún cho͘-sêng ê khoân, ū chi̍t-ki hêng-chhiⁿ kah khì-thé cho͘-sêng, hāⁿ-kòe seng-hē tiong-sim ê seng-hē kùn-á, koh-ū khah óa gōa-kháu, ū hoe-iūⁿ ê kńg-lê-á chhiú-kut.
Chit-tiuⁿ tī Tì-lī El Sauce thian-bûn-tâi hip ê chhim-khong iáⁿ-siōng, ū hip-tio̍h chit-ê tōa-hêng kńg-lê-á seng-hē chiok chheng-chhó ê sè-chiat.
NGC 1398 tī 6500 bān kng-nî hn̄g ê só͘-chāi, ì-sù sī-kóng, kng lī-khui chit-ê seng-hē ê sî-chūn, chha-put-to sī Tē-kiû ê khióng-liông siau-sit hit-chūn.
Chit-ê bí-lē ê seng-hē, chí-iàu iōng sè tâi thian-bûn bōng-oán-kiàⁿ hiòng thiⁿ lô͘ chō hong-hiòng tō khòaⁿ-ē-tio̍h.
tiong-sim hù-kīn ê khoân eng-kai sī hêng-chhiⁿ hêng-sêng kòe-têng-tiong, bi̍t-tō͘-pho piàn khah khoah ê kiat-kó.
Ē án-ne khó-lêng sī i kah kî-tha seng-hē ê ín-le̍k hō͘-siong éng-hióng, a̍h-sī seng-hē ka-kī tiōng-le̍k bô pêng-hêng chō-sêng--ê.</p><h2 id=kip-kńg-lê-á-sing-hē-ngc-1398-ê-sing-hē-khuân-kah-sing-hē-kùn-á>[KIP] Kńg-lê-á sing-hē NGC 1398 ê sing-hē khuân kah sing-hē kùn-á</h2><p>Sī-án-tsuánn ū tsi̍t-kuá kńg-lê-á sing-hē ê tiong-ng ū khuân?
Kńg-lê-á sing-hē NGC 1398 ê tiong-sim, ū tsi̍t-liàn hîng-tshinn, khì-thé, thôo-hún tsoo-sîng ê khuân, ū tsi̍t-ki hîng-tshinn kah khì-thé tsoo-sîng, hānn-kuè sing-hē tiong-sim ê sing-hē kùn-á, koh-ū khah uá guā-kháu, ū hue-iūnn ê kńg-lê-á tshiú-kut.
Tsit-tiunn tī Tì-lī El Sauce thian-bûn-tâi hip ê tshim-khong iánn-siōng, ū hip-tio̍h tsit-ê tuā-hîng kńg-lê-á sing-hē tsiok tshing-tshó ê sè-tsiat.
NGC 1398 tī 6500 bān kng-nî hn̄g ê sóo-tsāi, ì-sù sī-kóng, kng lī-khui tsit-ê sing-hē ê sî-tsūn, tsha-put-to sī Tē-kiû ê khióng-liông siau-sit hit-tsūn.
Tsit-ê bí-lē ê sing-hē, tsí-iàu iōng sè tâi thian-bûn bōng-uán-kiànn hiòng thinn lôo tsō hong-hiòng tō khuànn-ē-tio̍h.
tiong-sim hù-kīn ê khuân ing-kai sī hîng-tshinn hîng-sîng kuè-tîng-tiong, bi̍t-tōo-pho piàn khah khuah ê kiat-kó.
Ē án-ne khó-lîng sī i kah kî-tha sing-hē ê ín-li̍k hōo-siong íng-hióng, a̍h-sī sing-hē ka-kī tiōng-li̍k bô pîng-hîng tsō-sîng--ê.</p><h2 id=english-rings-and-bar-of-spiral-galaxy-ngc-1398>[English] Rings and Bar of Spiral Galaxy NGC 1398</h2><p>Why do some spiral galaxies have a ring around the center?
Spiral galaxy <a href=https://en.wikipedia.org/wiki/NGC_1398>NGC 1398</a> not only has a <a href=https://apod.nasa.gov/apod/ap170710.html>ring</a> of pearly stars, gas and <a href=https://apod.nasa.gov/apod/ap030706.html>dust</a> around its center, but a <a href=https://apod.nasa.gov/apod/ap221016.html>bar</a> of stars and gas <em>across</em> its center, and spiral arms that appear like ribbons farther out.
The <a href=https://www.instagram.com/p/CtCsJ19N5tb/>featured deep image</a> from <a href=https://youtu.be/S4rFdr2Qmjk>Observatorio El Sauce</a> in <a href=https://en.wikipedia.org/wiki/Chile>Chile</a> shows the <a href=https://apod.nasa.gov/apod/ap171226.html>grand spiral</a> galaxy in impressive detail.
<a href=https://ui.adsabs.harvard.edu/abs/1995ApJ...447..159M/abstract>NGC 1398</a> lies about 65 million <a href=https://spaceplace.nasa.gov/light-year/en/>light years</a> distant, meaning the light we see today left this galaxy when <a href=https://en.wikipedia.org/wiki/Cretaceous%E2%80%93Paleogene_extinction_event>dinosaurs were disappearing</a> from the <a href=https://solarsystem.nasa.gov/planets/earth/overview/>Earth</a>.
The <a href=https://i.etsystatic.com/18172150/r/il/097703/4787375357/il_794xN.4787375357_7476.jpg>photogenic</a> galaxy is visible with a small telescope toward the constellation of the Furnace (<a href=https://en.wikipedia.org/wiki/Fornax>Fornax</a>).
The <a href=https://apod.nasa.gov/apod/ap170807.html>ring near the center</a> is likely an expanding <a href=https://en.wikipedia.org/wiki/Density_wave_theory>density wave</a> of star formation, caused either by a <a href=https://apod.nasa.gov/apod/ap130514.html>gravitational encounter with another galaxy</a>, or by the galaxy's own <a href=https://en.wikipedia.org/wiki/Ring_galaxy#Bar_instability>gravitational asymmetries</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、旋臂</td><td>spiral arm</td></tr><tr><td>NGC 1398</td><td>NGC it-sam-kiú-pat</td><td>NGC it-sam-kiú-pat</td><td>NGC 1398</td><td>NGC 1398</td></tr><tr><td>星系環</td><td>seng-hē-khoân</td><td>sing-hē-khuân</td><td>星系環</td><td>ring</td></tr><tr><td>星系棍仔</td><td>seng-hē kùn-á</td><td>sing-hē kùn-á</td><td>星系棒</td><td>bar</td></tr><tr><td>天爐座</td><td>Thian-lô͘-chō</td><td>Thian-lôo-tsō</td><td>天爐座</td><td>Fornax</td></tr><tr><td>密度波</td><td>bi̍t-tō͘-pho</td><td>bi̍t-tōo-pho</td><td>密度波</td><td>density wave</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230711/>昨昏 ê 圖：活跳太陽 ê 太陽烏子</a>
</span><span class=post_next><a href=https://apod.tw/daily/20230713/>明仔載 ê 圖：Webb 太空望遠鏡 翕 ê 蛇夫座 ρ</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>