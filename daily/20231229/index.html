<!doctype html><html lang=en><head><title>太空中 ê 莎士比亞 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太空中 ê 莎士比亞"><meta property="og:description" content="1986 年 ê 時陣，航海家 2 號 變做是唯一一个近距離探索冰巨行星 天王星 ê 太空船。"><meta property="og:url" content="https://apod.tw/daily/20231229/"><meta property="og:image" content="https://apod.nasa.gov/apod/image/2312/STScI-UranusJWST.png"><link rel=canonical href=https://apod.tw/daily/20231229/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>29. December 2023</p><h1 class=post_title>太空中 ê 莎士比亞</h1><div class=post_body><div class=post_inner><img src=https://apod.nasa.gov/apod/image/2312/STScI-UranusJWST.png alt=/home/runner/work/apod-taigi.github.io/apod-taigi.github.io/content/daily/2023/12/20231229.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231229.html>Shakespeare in Space</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.asc-csa.gc.ca/eng/>CSA</a>, <a href=https://www.stsci.edu/>STScI</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clsxkm47702hr01zf3isya8ic height=180 width=500 frameborder=0 scrolling=no></iframe></div><h2 id=漢羅-太空中-ê-莎士比亞>[漢羅] 太空中 ê 莎士比亞</h2><p>1986 年 ê 時陣，航海家 2 號 變做是唯一一个近距離探索 <a href=https://science.nasa.gov/uranus/>冰巨行星 天王星</a> ê 太空船。
就算是按呢，這張 ùi James Webb 太空望遠鏡 近紅外線相機 NIRCam 翕 ê 新相片，猶是會當提供 <a href=https://webbtelescope.org/contents/media/images/2023/150/01HHFNNWQTA69J6K680PVZN4A1>遙遠世界 ê 詳細景色</a>。
這粒趨趨 ê 外行星，差不多 17 點鐘會踅伊 ê 自轉軸一輾。
伊 ê 北極這馬是指向咱 ê 視線方向附近，所以咱會當直接看著伊 ê 北半球 kah 暗暗霧霧闊闊 ê 環。
這粒巨行星有 27 粒已經知影 ê 衛星，<a href=https://webbtelescope.org/contents/media/images/2023/150/01HHFQ5BKDZNM2KAP22SZARN0S>這張相片內底有標</a> 其中 14 粒。
相片內底閣有一寡霧霧 ê 背景星系。
一寡較光 ê 衛星，出現 Webb 影像才有 ê <a href=https://webbtelescope.org/contents/media/images/01G529MX46J7AFK61GAMSHKSSN>繞射光針</a>。
是講這寡外太陽系 ê 世界，tī <a href=https://www.folger.edu/podcasts/shakespeare-unlimited/shakespearean-moons-uranus/>莎士比亞</a> ê 年代猶無人知影。
這 27 粒天王星 ê 衛星當中，干焦 2 粒毋是用這位英國詩人寫 ê 戲劇內底 ê 人物 kā <a href=https://apod.nasa.gov/apod/ap990227.html>號名</a>--ê。</p><h2 id=poj-thài-khong-tiong-ê-sa-sū-pí-a>[POJ] Thài-khong tiong ê Sa-sū-pí-a</h2><p>1986 nî ê sî-chūn, Hâng-hái-ka 2 hō piàn-chò sī ûi-it chi̍t-ê kīn kū-lî thàm-soh peng-kū-kiâⁿ-chheⁿ Thian-ông-chheⁿ ê thài-khong-chûn.
Tiō-sǹg-sī án-ne, chit-tiuⁿ ùi James Webb Thài-khong Bōng-oán-kiàⁿ kīn-âng-gōa-sòaⁿ siòng-ki NIRCam hip--ê sin siòng-phìⁿ, iáu-sī ē-tàng thê-kiong iâu-oán sè-kài ê siông-sè kéng-sek.
Chit lia̍p chhu-chhu ê gōa-kiâⁿ-chheⁿ, chha-put-to 17 tiám-cheng ē se̍h i ê chū-choán-te̍k chi̍t liàn.
I ê pak-ke̍k chit-má sī chí-hiòng lán ê sī-sòaⁿ hong-hiòng hù-kīn, só͘-í lán ē-tàng ti̍t-chiap khòaⁿ-tio̍h i ê Pak-pòaⁿ-kiû kah àm-àm bū-bū khoah-khoah ê khoân.
Chit lia̍p kū-kiâⁿ-chheⁿ ū 27 lia̍p í-keng chai-iáⁿ ê ūi-chheⁿ, chit-tiuⁿ siòng-phìⁿ lāi-té ū pio kî-tiong 14 lia̍p.
Siòng-phìⁿ lāi-té koh-ū chi̍t-kóa bū-bū ê pōe-kéng seng-hē.
Chi̍t-kóa khah kng ê ūi-chheⁿ, chhut-hiān Webb iáⁿ-siōng chiah ū ê jiàu-siā kng-chiam.
Sī kóng chit-kóa gōa-thài-iông-hē ê sè-kài, tī Sa-sū-pí-a ê nî-tāi iáu bô-lâng chai-iáⁿ.
Che 27 lia̍p Thian-ông-chheⁿ ê ūi-chheⁿ tang-tiong, kan-na 2 lia̍p m̄-sī iōng chit-ūi Eng-kok si-jîn siá ê hì-kio̍k lāi-té ê jîn-bu̍t kā hō miâ--ê.</p><h2 id=kip-thài-khong-tiong-ê-sa-sū-pí-a>[KIP] Thài-khong tiong ê Sa-sū-pí-a</h2><p>1986 nî ê sî-tsūn, Hâng-hái-ka 2 hō piàn-tsò sī uî-it tsi̍t-ê kīn kū-lî thàm-soh ping-kū-kiânn-tshenn Thian-ông-tshenn ê thài-khong-tsûn.
Tiō-sǹg-sī án-ne, tsit-tiunn uì James Webb Thài-khong Bōng-uán-kiànn kīn-âng-guā-suànn siòng-ki NIRCam hip--ê sin siòng-phìnn, iáu-sī ē-tàng thê-kiong iâu-uán sè-kài ê siông-sè kíng-sik.
Tsit lia̍p tshu-tshu ê guā-kiânn-tshenn, tsha-put-to 17 tiám-tsing ē se̍h i ê tsū-tsuán-ti̍k tsi̍t liàn.
I ê pak-ki̍k tsit-má sī tsí-hiòng lán ê sī-suànn hong-hiòng hù-kīn, sóo-í lán ē-tàng ti̍t-tsiap khuànn-tio̍h i ê Pak-puànn-kiû kah àm-àm bū-bū khuah-khuah ê khuân.
Tsit lia̍p kū-kiânn-tshenn ū 27 lia̍p í-king tsai-iánn ê uī-tshenn, tsit-tiunn siòng-phìnn lāi-té ū pio kî-tiong 14 lia̍p.
Siòng-phìnn lāi-té koh-ū tsi̍t-kuá bū-bū ê puē-kíng sing-hē.
Tsi̍t-kuá khah kng ê uī-tshenn, tshut-hiān Webb iánn-siōng tsiah ū ê jiàu-siā kng-tsiam.
Sī kóng tsit-kuá guā-thài-iông-hē ê sè-kài, tī Sa-sū-pí-a ê nî-tāi iáu bô-lâng tsai-iánn.
Tse 27 lia̍p Thian-ông-tshenn ê uī-tshenn tang-tiong, kan-na 2 lia̍p m̄-sī iōng tsit-uī Ing-kok si-jîn siá ê hì-kio̍k lāi-té ê jîn-bu̍t kā hō miâ--ê.</p><h2 id=english-shakespeare-in-space>[English] Shakespeare in Space</h2><p>In 1986, Voyager 2 became the only spacecraft to explore <a href=https://science.nasa.gov/uranus/>ice giant planet Uranus</a> close up.
Still, this newly released image from the NIRCam (Near-Infrared Camera) on the James Webb Space Telescope offers a <a href=https://webbtelescope.org/contents/media/images/2023/150/01HHFNNWQTA69J6K680PVZN4A1>detailed look at the distant world</a>.
The tilted outer planet rotates on its axis once in about 17 hours.
Its north pole is presently pointed near our line of sight, offering direct views of its northern hemisphere and a faint but extensive system of rings.
Of the giant planet's 27 known moons, 14 are <a href=https://webbtelescope.org/contents/media/images/2023/150/01HHFQ5BKDZNM2KAP22SZARN0S>annotated in the image</a>.
Mixed with fuzzy background galaxies, the brighter moons show hints of Webb's characteristic <a href=https://webbtelescope.org/contents/media/images/01G529MX46J7AFK61GAMSHKSSN>diffraction spikes</a>.
And though these worlds of the outer Solar System were unknown in <a href=https://www.folger.edu/podcasts/shakespeare-unlimited/shakespearean-moons-uranus/>Shakespearean</a> times, all but two of the 27 Uranian moons are <a href=https://apod.nasa.gov/apod/ap990227.html>named</a> for characters in the English bard's plays.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>莎士比亞</td><td>Sa-sū-pí-a</td><td>Sa-sū-pí-a</td><td>莎士比亞</td><td>Shakespeare</td></tr><tr><td>天王星</td><td>Thian-ông-chheⁿ</td><td>Thian-ông-tshenn</td><td>天王星</td><td>Uranus</td></tr><tr><td>冰巨行星</td><td>peng-kū-kiâⁿ-chheⁿ</td><td>ping-kū-kiânn-tshenn</td><td>冰巨行星</td><td>ice giant planet</td></tr><tr><td>航海家 2 號</td><td>Hâng-hái-ka 2 hō</td><td>Hâng-hái-ka 2 hō</td><td>航海家 2 號</td><td>Voyager 2</td></tr><tr><td>James Webb 太空望遠鏡</td><td>James Webb Thài-khong Bōng-oán-kiàⁿ</td><td>James Webb Thài-khong Bōng-uán-kiànn</td><td>詹姆斯韋伯太空望遠鏡</td><td>James Webb Space Telescope</td></tr><tr><td>近紅外線相機</td><td>Kīn-âng-gōa-sòaⁿ siòng-ki</td><td>Kīn-âng-guā-suànn siòng-ki</td><td>近紅外線相機</td><td>Near-Infrared Camera (NIRCam)</td></tr><tr><td>繞射</td><td>jiàu-siā</td><td>jiàu-siā</td><td>繞射</td><td>diffraction</td></tr><tr><td>光針</td><td>kng-chiam</td><td>kng-tsiam</td><td>星芒</td><td>spikes</td></tr><tr><td>自轉軸</td><td>chū-choán-te̍k</td><td>tsū-tsuán-ti̍k</td><td>自轉軸</td><td>its axis</td></tr><tr><td>北半球</td><td>pak-pòaⁿ-kiû</td><td>pak-puànn-kiû</td><td>北半球</td><td>northern hemisphere</td></tr><tr><td>北極</td><td>pak-ke̍k</td><td>pak-ki̍k</td><td>北極</td><td>north pole</td></tr><tr><td>外行星</td><td>gōa-kiâⁿ-chheⁿ</td><td>guā-kiânn-tshenn</td><td>外行星</td><td>outer planet</td></tr><tr><td>外太陽系</td><td>gōa-thài-iông-hē</td><td>guā-thài-iông-hē</td><td>外太陽系</td><td>outer Solar System</td></tr><tr><td>視線方向</td><td>sī-sòaⁿ hong-hiòng</td><td>sī-suànn hong-hiòng</td><td>視線方向</td><td>line of sight</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231228/>昨昏 ê 圖：木星 kah 雙生仔座流星雨</a>
</span><span class=post_next><a href=https://apod.tw/daily/20231230/>明仔載 ê 圖：擋久 ê 月光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>