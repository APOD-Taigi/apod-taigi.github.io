<!doctype html><html lang=en><head><title>日全食：大日冕 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="日全食：大日冕"><meta property="og:description" content="大部份 ê 相片攏無完整紀錄太陽日冕 ê 壯觀景色。若是會當 tī 日全食 ê 時陣 親目睭看著日冕，實在是世界讚！"><meta property="og:url" content="https://apod.tw/daily/20230516/"><meta property="og:image" content="https://apod.nasa.gov/apod/fap/image/2305/BigCorona2023_Wittich_960.jpg"><link rel=canonical href=https://apod.tw/daily/20230516/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. May 2023</p><h1 class=post_title>日全食：大日冕</h1><div class=post_body><div class=post_inner><img src=https://apod.nasa.gov/apod/fap/image/2305/BigCorona2023_Wittich_960.jpg alt=/home/runner/work/apod-taigi.github.io/apod-taigi.github.io/content/daily/2023/05/20230516.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230516.html>Total Eclipse: The Big Corona</a></li><li>影像來源 kah 版權：<a href=https://www.wittich.com/>Reinhold Wittich</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clj1rs70f0ddb01vm2e54aoec height=180 width=500 frameborder=0 scrolling=no></iframe></div><h2 id=漢羅-日全食大日冕>[漢羅] 日全食：大日冕</h2><p>大部份 ê 相片攏無完整紀錄 <a href=https://solarsystem.nasa.gov/solar-system/sun/overview/>太陽</a> 日冕 ê 壯觀景色。
若是會當 tī <a href=https://en.wikipedia.org/wiki/Total_solar_eclipse>日全食</a> ê 時陣 親目睭看著 <a href=https://en.wikipedia.org/wiki/Stellar_corona>日冕</a>，實在是 <a href=https://apod.nasa.gov/apod/ap170912.html>世界讚</a>！
<a href=http://iknow.net/phys_eye_education.html>人類 ê 目睭</a> 會當調整看著日冕 ê <a href=https://apod.nasa.gov/apod/ap170813.html>特徵</a> kah 光暗 ê <a href=https://apod.nasa.gov/apod/ap160412.html>範圍</a>，一般 ê kha-mé-lah 是無法度。
好佳哉咱這馬是 <a href=https://apod.nasa.gov/apod/ap990426.html>數位</a> 時代。
這幅圖是用 <a href=https://apod.nasa.gov/apod/ap170830.html>數位處理</a> ê 方式 kā <a href=https://www.timeanddate.com/eclipse/solar/2023-april-20>2023 年 4 月</a> tī <a href=https://en.wikipedia.org/wiki/Australia>澳洲</a> <a href=https://youtu.be/9qT2nt1_8JA>Exmouth</a> 翕 ê 長時間感光 kah 短時間感光 ê 日全食相片疊做伙，閣加強日冕較暗、湠開 ê 部位。
咱會當清楚看著太陽日冕 ê 高溫氣體 kah <a href=https://www.nasa.gov/feature/goddard/2016/understanding-the-magnetic-sun>磁場</a>一直 leh 互相交纏、互相透濫，產生 <a href="https://scontent-ord5-1.xx.fbcdn.net/v/t1.6435-9/64310547_1612916445509927_1944194861536116736_n.jpg?_nc_cat=100&amp;ccb=1-7&_nc_sid=730e14&_nc_ohc=WgR3f8nLRLEAX88R2kb&_nc_ht=scontent-ord5-1.xx&amp;oh=00_AfBFBuLRuHfmOzrOTqy9WnhBvUvbomQO463x15v0RPv6FQ&amp;oe=6488417C">一重一重足複雜 ê 氣體</a> kah 散光。
<a href=https://apod.nasa.gov/apod/ap090531.html>一箍一箍 ê 淺粉紅仔色日珥</a>，就出現 tī 太陽 ê <a href=https://apod.nasa.gov/apod/ap080807.html>邊緣</a>。
相片是 tī 日全食發生進前 幾若秒 kah 過了 幾若秒翕--ê。
有翕著背景太陽 出現一目𥍉 ê <a href=https://en.wikipedia.org/wiki/Baily%27s_beads>Baily 珠仔</a> kah <a href=https://apod.nasa.gov/apod/ap170825.html>璇石手指</a>。
後擺 ê <a href=https://spaceplace.nasa.gov/eclipse-snap/en/>日全食</a> 會 tī <a href=https://apod.nasa.gov/apod/ap230418.html>2024 年 4 月</a> ê 時陣 ùi <a href=https://en.wikipedia.org/wiki/North_America>北美洲</a> 行過。</p><h2 id=poj-jit-choân-sit-tōa-jit-bián>[POJ] Ji̍t-choân-si̍t: Tōa Ji̍t-bián</h2><p>Tōa-pō͘-hūn ê siòng-phìⁿ lóng bô oân-chéng kì-lio̍k Thài-iông ji̍t-bián ê chòng-koan kéng-sek.
Nā-sī ē-tàng tī ji̍t-choân-si̍t ê sî-chūn chhin ba̍k-chiu khòaⁿ-tio̍h ji̍t-bián, si̍t-chāi sī sè-kài chán!
Jîn-lūi ê ba̍k-chiu ē-tàng tiâu-chéng khòaⁿ-tio̍h ji̍t-bián ê te̍k-teng kah kng-àm ê hoān-ûi, it-poaⁿ ê kha-mé-lah sī bô-hoat-tō͘.
Hó-ka-chài lán chit-má sī só͘-ūi sî-tāi.
Chit-pak-tô͘ sī iōng só͘-ūi chhú-lí ê hong-sek kā 2023 nî 4 ge̍h tī Ò-chiu Exmouth hip ê tn̂g sî-kan kám-kng kah té sî-kan kám-kng ê ji̍t-choân-si̍t siòng-phìⁿ tha̍h chòe-hé, koh ka-kiông ji̍t-bián khah àm, thòaⁿ--khui ê pō͘-ūi.
Lán ē-tàng chheng-chhó khòaⁿ-tio̍h Thài-iông ji̍t-bián ê ko-un khì-thé kah chû-tiûⁿ it-ti̍t leh hō͘-siong kau-tîⁿ, hō͘-siong thàu-lām, sán-seng chi̍t-têng chi̍t-têng chiok ho̍k-cha̍p ê khì-thé kah sòaⁿ-kng.
Chi̍t-kho͘ chi̍t-kho͘ ê chhián hún-âng-á-sek ji̍t-ní, to̍h chhut-hiān tī Thài-iông ê pian-iân.
Siòng-phìⁿ sī tī ji̍t-choân-si̍t hoat-seng chìn-chêng kúi-ā bió kah kè-liáu kúi-ā bió hip--ê.
Ū hip-tio̍h pōe-kéng Thài-iông chhut-hiān chi̍t-ba̍k-nih ê Baily chu-á kah soān-chio̍h-chhiú-chí.
Āu-pái ê ji̍t-choân-si̍t ē tī 2024 nî 4 ge̍h ê sî-chūn ùi Pak-bí-chiu kiâⁿ-kè.</p><h2 id=kip-jit-tsuân-sit-tuā-jit-bián>[KIP] Ji̍t-tsuân-si̍t: Tuā Ji̍t-bián</h2><p>Tuā-pōo-hūn ê siòng-phìnn lóng bô uân-tsíng kì-lio̍k Thài-iông ji̍t-bián ê tsòng-kuan kíng-sik.
Nā-sī ē-tàng tī ji̍t-tsuân-si̍t ê sî-tsūn tshin ba̍k-tsiu khuànn-tio̍h ji̍t-bián, si̍t-tsāi sī sè-kài tsán!
Jîn-luī ê ba̍k-tsiu ē-tàng tiâu-tsíng khuànn-tio̍h ji̍t-bián ê ti̍k-ting kah kng-àm ê huān-uî, it-puann ê kha-mé-lah sī bô-huat-tōo.
Hó-ka-tsài lán tsit-má sī sóo-uī sî-tāi.
Tsit-pak-tôo sī iōng sóo-uī tshú-lí ê hong-sik kā 2023 nî 4 ge̍h tī Ò-tsiu Exmouth hip ê tn̂g sî-kan kám-kng kah té sî-kan kám-kng ê ji̍t-tsuân-si̍t siòng-phìnn tha̍h tsuè-hé, koh ka-kiông ji̍t-bián khah àm, thuànn--khui ê pōo-uī.
Lán ē-tàng tshing-tshó khuànn-tio̍h Thài-iông ji̍t-bián ê ko-un khì-thé kah tsû-tiûnn it-ti̍t leh hōo-siong kau-tînn, hōo-siong thàu-lām, sán-sing tsi̍t-tîng tsi̍t-tîng tsiok ho̍k-tsa̍p ê khì-thé kah suànn-kng.
Tsi̍t-khoo tsi̍t-khoo ê tshián hún-âng-á-sik ji̍t-ní, to̍h tshut-hiān tī Thài-iông ê pian-iân.
Siòng-phìnn sī tī ji̍t-tsuân-si̍t huat-sing tsìn-tsîng kuí-ā bió kah kè-liáu kuí-ā bió hip--ê.
Ū hip-tio̍h puē-kíng Thài-iông tshut-hiān tsi̍t-ba̍k-nih ê Baily tsu-á kah suān-tsio̍h-tshiú-tsí.
Āu-pái ê ji̍t-tsuân-si̍t ē tī 2024 nî 4 ge̍h ê sî-tsūn uì Pak-bí-tsiu kiânn-kè.</p><h2 id=english-total-eclipse-the-big-corona>[English] Total Eclipse: The Big Corona</h2><p>Most photographs don't adequately portray the magnificence of the <a href=https://solarsystem.nasa.gov/solar-system/sun/overview/>Sun</a>'s corona.
Seeing the <a href=https://en.wikipedia.org/wiki/Stellar_corona>corona</a> first-hand during a total <a href=https://en.wikipedia.org/wiki/Total_solar_eclipse>solar eclipse</a> is <a href=https://apod.nasa.gov/apod/ap170912.html>unparalleled</a>.
The <a href=http://iknow.net/phys_eye_education.html>human eye</a> can adapt to see coronal <a href=https://apod.nasa.gov/apod/ap170813.html>features</a> and <a href=https://apod.nasa.gov/apod/ap160412.html>extent</a> that average cameras usually cannot.
Welcome, however, to the <a href=https://apod.nasa.gov/apod/ap990426.html>digital</a> age.
The featured image <a href=https://apod.nasa.gov/apod/ap170830.html>digitally combined</a> short and long exposures taken in <a href=https://youtu.be/9qT2nt1_8JA>Exmouth</a>, <a href=https://en.wikipedia.org/wiki/Australia>Australia</a>.
that were processed to highlight faint and extended features in the corona of the total solar eclipse that occurred in <a href=https://www.timeanddate.com/eclipse/solar/2023-april-20>April of 2023</a>.
Clearly visible are <a href="https://scontent-ord5-1.xx.fbcdn.net/v/t1.6435-9/64310547_1612916445509927_1944194861536116736_n.jpg?_nc_cat=100&amp;ccb=1-7&_nc_sid=730e14&_nc_ohc=WgR3f8nLRLEAX88R2kb&_nc_ht=scontent-ord5-1.xx&amp;oh=00_AfBFBuLRuHfmOzrOTqy9WnhBvUvbomQO463x15v0RPv6FQ&amp;oe=6488417C">intricate layers</a> and glowing caustics of an ever changing mixture of hot gas and <a href=https://www.nasa.gov/feature/goddard/2016/understanding-the-magnetic-sun>magnetic fields</a> in the Sun's corona.
<a href=https://apod.nasa.gov/apod/ap090531.html>Looping prominences</a> appear bright pink just past the Sun's <a href=https://apod.nasa.gov/apod/ap080807.html>edge</a>.
Images taken seconds before and after the total eclipse show glimpses of the background Sun known as <a href=https://en.wikipedia.org/wiki/Baily%27s_beads>Baily's Beads</a> and <a href=https://apod.nasa.gov/apod/ap170825.html>Diamond Ring</a>.
The next total <a href=https://spaceplace.nasa.gov/eclipse-snap/en/>solar eclipse</a> will cross <a href=https://en.wikipedia.org/wiki/North_America>North America</a> in <a href=https://apod.nasa.gov/apod/ap230418.html>April of 2024</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>corona</td></tr><tr><td>日珥</td><td>ji̍t-ní</td><td>ji̍t-ní</td><td>日珥</td><td>prominences</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic fields</td></tr><tr><td>璇石手指</td><td>soān-chio̍h-chhiú-chí</td><td>suān-tsio̍h-tshiú-tsí</td><td>鑽石戒指</td><td>Diamond Ring</td></tr><tr><td>Baily 珠仔</td><td>Baily chu-á</td><td>Baily tsu-á</td><td>貝里珠</td><td>Baily's beads</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230515/>昨昏 ê 圖：M16：鴟鴞星雲 ê 深空影像</a>
</span><span class=post_next><a href=https://apod.tw/daily/20230517/>明仔載 ê 圖：太陽烏子 kah 光橋</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>