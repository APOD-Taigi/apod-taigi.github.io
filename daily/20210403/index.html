<!doctype html><html lang=en><head><title>獨創號 ê 第 39 工火星日 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="獨創號 ê 第 39 工火星日"><meta property="og:description" content="這張影像是第 39 工火星日（三月 30），火星 ê 獨創號直升機暫時停 tī 毅力號探測車 ê 腹肚下跤 ê 時陣翕 ê。獨創號 ê 四支停車跤攏放落來矣。"><meta property="og:url" content="https://apod.tw/daily/20210403/"><meta property="og:image" content="https://apod.nasa.gov/apod/fap/image/2104/PIA24449.jpg"><link rel=canonical href=https://apod.tw/daily/20210403/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. April 2021</p><h1 class=post_title>獨創號 ê 第 39 工火星日</h1><div class=post_body><div class=post_inner><img src=https://apod.nasa.gov/apod/fap/image/2104/PIA24449.jpg alt=/home/runner/work/apod-taigi.github.io/apod-taigi.github.io/content/daily/2021/04/20210403.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210403.html>Ingenuity on Sol 39</a></li><li>影像來源：<a href=https://www.jpl.nasa.gov/missions/mars-science-laboratory-curiosity-rover-msl>NASA / JPL-Caltech</a> / <a href=http://www.msss.com/>MSSS</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckok27mp20eqo0850rvqzq152 height=180 width=500 frameborder=0 scrolling=no></iframe></div><h2 id=漢羅-獨創號-ê-第-39-工火星日>[漢羅] 獨創號 ê 第 39 工火星日</h2><p>這張影像是第 39 工火星日（三月 30），<a href=https://mars.nasa.gov/technology/helicopter/#helicopter>火星 ê 獨創號直升機</a> 暫時停 tī 毅力號探測車 ê 腹肚下跤 ê 時陣翕 ê。
獨創號 ê 四支停車跤攏放落來矣。
這張 <a href=https://photojournal.jpl.nasa.gov/catalog/PIA24449>ùi 塗跤翕 ê</a> 拼接影像，是用探測車 ê SHERLOC 機器人手骨 ê WATSON kha-mé-lah 翕 ê。
Tī 影像中央附近，這台實驗性 ê 直升機 to̍h 暫時停 tī 火星塗跤面頂幾若公分懸 ê 所在。
咱會當看著毅力號 ê 跤跡，ùi 探測車 ê 輪仔延長到 Jezero 石坑 ê 坑仔墘，差不多 2 公里遠 ê 所在。
<a href=https://mars.nasa.gov/technology/helicopter/#Tech-Specs>獨創號 tī 地球有</a> 1.8 公斤重，抑是 4 磅重。
按呢差不多是 <a href=https://sciencenotes.org/how-to-calculate-weight-on-other-planets/>tī 火星</a> ê 0.68 公斤 <a href=https://www.mathsisfun.com/measure/weight-mass.html>重</a>，抑是 1.5 磅重。
伊 ê 車葉仔有 1.2 公尺長。
火星大氣層 ê 密度是地球 ê 1 葩爾爾。
這台飛行器準備欲 tī 火星日 <a href=https://www.nasa.gov/press-release/nasa-ingenuity-mars-helicopter-prepares-for-first-flight>第 48 工（四月 8 號）以後</a>，進行 tī <a href=https://mars.nasa.gov/technology/helicopter/status/288/its-cold-on-mars/>地球以外 ê 行星</a>，第一擺 ê 動力飛行。</p><h2 id=poj-tok-chhòng-hō-ê-tē-saⁿ-chap-káu-kang-hóe-chhiⁿ-jit>[POJ] To̍k-chhòng-hō ê tē saⁿ-cha̍p-káu kang Hóe-chhiⁿ-ji̍t</h2><p>Chit-tiuⁿ iáⁿ-siōng sī tī tē saⁿ-cha̍p-káu kang Hóe-chhiⁿ-ji̍t (saⁿ goe̍h saⁿ-cha̍p), Hóe-chhiⁿ ê To̍k-chhòng-hō ti̍t-seng-ki chiām-sî thêng tī Gē-le̍k-hō thàm-chhek-chhia ê pak-tó͘ ē-kha ê sî-chūn hip--ê.
To̍k-chhòng-hō ê sì-ki thêng-chhia-kha lóng pàng--lo̍h-lâi ah.
Chit-tiuⁿ ùi thô͘-kha hip--ê pheng-chiap iáⁿ-siōng, sī thàm-chhek-chhia ê SHERLOC ke-khì-lâng chhiú-kut ê WATSON kha-mé-lah hip--ê.
Tī iáⁿ-siōng tiong-ng hū-kīn, chit-tâi si̍t-giām-sèng ê ti̍t-seng-ki to̍h chiām-sî thêng tī Hóe-chhiⁿ thô͘-kha bīn-téng kúi-ā kong-hun koân ê só͘-chāi.
Lán ē-tàng khòaⁿ-tio̍h Gē-le̍k-hō ê kha-jiah, ùi thàm-chhek-chhia ê lián-á iân-tn̂g kàu Jezero chio̍h-kheⁿ ê kheⁿ-á-kîⁿ, chha-put-to nn̄g kong-lí hn̄g ê só͘-chāi.
To̍k-chhòng-hō tī Tē-kiû ū it-tiám-poeh kong-kin tāng, iah-sī sì pōng tāng.
Án-ne chha-put-to sī tī Hóe-chhiⁿ ê lêng-tiám-lio̍k-pat kong-kin tāng, iah-sī it-tiám-gō͘ pōng tāng.
I ê chhia-hio̍h-á ū it-tiám-jī kong-chhioh tn̂g.
Hóe-chhiⁿ tōa-khì-chân ê bi̍t-tō͘ sī Tē-kiû ê chi̍t-pha niā-niā.
Chit-tâi hui-hêng-khì chún-pī beh tī Hóe-chhiⁿ-ji̍t tē sì-cha̍p-poeh kang (sì goe̍h poeh hō) í-āu, chìn-hêng tī Tē-kiû í-gōa, tē-it-pái ê tōng-le̍k hui-hêng.</p><h2 id=kip-tok-tshòng-hō-ê-tē-sann-tsap-káu-kang-hué-tshinn-jit>[KIP] To̍k-tshòng-hō ê tē sann-tsa̍p-káu kang Hué-tshinn-ji̍t</h2><p>Tsit-tiunn iánn-siōng sī tī tē sann-tsa̍p-káu kang Hué-tshinn-ji̍t (sann gue̍h sann-tsa̍p), Hué-tshinn ê To̍k-tshòng-hō ti̍t-sing-ki tsiām-sî thîng tī Gē-li̍k-hō thàm-tshik-tshia ê pak-tóo ē-kha ê sî-tsūn hip--ê.
To̍k-tshòng-hō ê sì-ki thîng-tshia-kha lóng pàng--lo̍h-lâi ah.
Tsit-tiunn uì thôo-kha hip--ê phing-tsiap iánn-siōng, sī thàm-tshik-tshia ê SHERLOC ke-khì-lâng tshiú-kut ê WATSON kha-mé-lah hip--ê.
Tī iánn-siōng tiong-ng hū-kīn, tsit-tâi si̍t-giām-sìng ê ti̍t-sing-ki to̍h tsiām-sî thîng tī Hué-tshinn thôo-kha bīn-tíng kuí-ā kong-hun kuân ê sóo-tsāi.
Lán ē-tàng khuànn-tio̍h Gē-li̍k-hō ê kha-jiah, uì thàm-tshik-tshia ê lián-á iân-tn̂g kàu Jezero tsio̍h-khenn ê khenn-á-kînn, tsha-put-to nn̄g kong-lí hn̄g ê sóo-tsāi.
To̍k-tshòng-hō tī Tē-kiû ū it-tiám-pueh kong-kin tāng, iah-sī sì pōng tāng.
Án-ne tsha-put-to sī tī Hué-tshinn ê lîng-tiám-lio̍k-pat kong-kin tāng, iah-sī it-tiám-gōo pōng tāng.
I ê tshia-hio̍h-á ū it-tiám-jī kong-tshioh tn̂g.
Hué-tshinn tuā-khì-tsân ê bi̍t-tōo sī Tē-kiû ê tsi̍t-pha niā-niā.
Tsit-tâi hui-hîng-khì tsún-pī beh tī Hué-tshinn-ji̍t tē sì-tsa̍p-pueh kang (sì gue̍h pueh hō) í-āu, tsìn-hîng tī Tē-kiû í-guā, tē-it-pái ê tōng-li̍k hui-hîng.</p><h2 id=english-ingenuity-on-sol-39>[English] Ingenuity on Sol 39</h2><p><a href=https://mars.nasa.gov/technology/helicopter/#helicopter>The Mars Ingenuity Helicopter</a>, all four landing legs down, was captured here on sol 39 (March 30) slung beneath the belly of the Perseverance rover. <a href=https://photojournal.jpl.nasa.gov/catalog/PIA24449>The near ground level</a> view is a mosaic of images from the WATSON camera on the rover's SHERLOC robotic arm. Near the center of the frame the experimental helicopter is suspended just a few centimeters above the martian surface. Tracks from Perseverance extend beyond the rover's wheels with the rim of Jezero crater visible about 2 kilometers in the distance. <a href=https://mars.nasa.gov/technology/helicopter/#Tech-Specs>Ingenuity has a</a> weight of 1.8 kilograms or 4 pounds on Earth. That corresponds to a <a href=https://www.mathsisfun.com/measure/weight-mass.html>weight</a> of 0.68 kilograms or 1.5 pounds <a href=https://sciencenotes.org/how-to-calculate-weight-on-other-planets/>on Mars</a>. With rotor blades spanning 1.2 meters it will attempt to make the first powered flight of an aircraft <a href=https://mars.nasa.gov/technology/helicopter/status/288/its-cold-on-mars/>on another planet</a> in the thin martian atmosphere, 1 percent as dense as Earth's, <a href=https://www.nasa.gov/press-release/nasa-ingenuity-mars-helicopter-prepares-for-first-flight>no earlier than sol 48 (April 8)</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獨創號</td><td>To̍k-chhòng-hō</td><td>To̍k-tshòng-hō</td><td>獨創號</td><td>Ingenuity</td></tr><tr><td>火星日</td><td>Hóe-chhiⁿ-ji̍t</td><td>Hué-tshinn-ji̍t</td><td>火星日</td><td>Sol</td></tr><tr><td>直升機</td><td>ti̍t-seng-ki</td><td>ti̍t-sing-ki</td><td>直升機</td><td>helicopter</td></tr><tr><td>毅力號</td><td>Gē-le̍k-hō</td><td>Gē-li̍k-hō</td><td>毅力號</td><td>Perseverance</td></tr><tr><td>探測車</td><td>thàm-chhek-chhia</td><td>thàm-tshik-tshia</td><td>探測車</td><td>rover</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210402/>昨昏 ê 圖：NGC 3521： Tī 氣波內底 ê 星系</a>
</span><span class=post_next><a href=https://apod.tw/daily/20210404/>明仔載 ê 圖：鑽入、迵過、超越土星環</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>