<!doctype html><html lang=en><head><title>Schwassmann wachmann 3 號彗星 ê 碎片 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Schwassmann-Wachmann 3 號彗星 ê 碎片"><meta property="og:description" content="週期性彗星 73P，嘛叫做 Schwassmann-Wachmann 3 號彗星，已經崩 2 擺以上矣。"><meta property="og:url" content="https://apod.tw/daily/20230903/"><meta property="og:image" content="https://apod.nasa.gov/apod/image/2309/fragb73p_hst_960.jpg"><link rel=canonical href=https://apod.tw/daily/20230903/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. September 2023</p><h1 class=post_title>Schwassmann-Wachmann 3 號彗星 ê 碎片</h1><div class=post_body><div class=post_inner><img src=https://apod.nasa.gov/apod/image/2309/fragb73p_hst_960.jpg alt=/home/runner/work/apod-taigi.github.io/apod-taigi.github.io/content/daily/2023/09/20230903.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230903.html>Comet Schwassmann-Wachmann 3 Fragments</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>, H. Weaver (<a href=https://physics-astronomy.jhu.edu/>JHU</a> / <a href=https://www.jhuapl.edu>APL</a>), M. Mutchler and Z. Levay (<a href=https://www.stsci.edu>STScI</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clnj5k15s004f01zb1jq7grly height=180 width=500 frameborder=0 scrolling=no></iframe></div><h2 id=漢羅-schwassmann-wachmann-3-號彗星-ê-碎片>[漢羅] Schwassmann-Wachmann 3 號彗星 ê 碎片</h2><p>週期性 <a href=http://cometography.com/pcomets/073p.html>彗星 73P，嘛叫做 Schwassmann-Wachmann 3 號彗星</a>，已經崩 2 擺以上矣。
這粒彗星是 ùi 早期太陽系留落來 ê 冰 kah 塗粉做--ê <a href=https://apod.nasa.gov/apod/ap050915.html>宇宙舒芙蕾</a>。
伊 tī 1995 年 行到太陽附近 ê 時陣，頭一擺去 hŏng 看著伊 <a href=https://hubblesite.org/contents/news-releases/2016/news-2016-35.html>崩做幾若塊</a>。
毋過 <a href=https://skyandtelescope.org/press-releases/comet-schwassmann-wachmann-3-at-its-best/>2006 年閣轉來 ê 時陣</a>，伊煞崩做幾若十塊，散 tī 天頂幾若度闊 ê 範圍。
<a href=https://solarsystem.nasa.gov/asteroids-comets-and-meteors/comets/overview/>彗星</a> 是磕袂著就崩去 ê 物件，熱能、重力、噴氣 造成 ê 壓力，攏有可能 tī in 倚 <a href=https://i.pinimg.com/originals/d1/bb/1b/d1bb1bcb8e244356d0bd053e134344a3.jpg>太陽</a> ê 時陣，<a href=https://apod.nasa.gov/apod/ap000811.html>崩做</a> 壯觀 ê 景色。
<a href=https://hubblesite.org/contents/media/videos/2006/18/527-Video.html>這張清楚 ê 影像是 2006 年</a> Hubble 太空望遠鏡 翕--ê。
有紀錄著 崩做幾若十塊 ê 彗星 ê 其中一塊：<a href=https://apod.nasa.gov/apod/ap060426.html>碎片 B</a>。
伊後壁閣綴一大陣細塊彗星屑仔，逐塊攏有伊家己 ê 彗鬚 kah 彗尾。
這張相片翕--著 ê 彗星 是 tī 離 <a href=https://spaceplace.nasa.gov/all-about-earth/>地球</a> 3200 萬公里遠 ê 所在，按呢相片翕--著 ê 範圍差不多有超過 3000 公里。</p><h2 id=poj-schwassmann-wachmann-3-hō-hūi-chheⁿ-ê-chhùi-phìⁿ>[POJ] Schwassmann Wachmann 3 hō Hūi-chheⁿ ê Chhùi-phìⁿ</h2><p>Chiu-kî-sèng hūi-chheⁿ 73P, mā kiò-chò Schwassmann Wachmann 3 hō hūi-chheⁿ, í-keng pang 2 pái í-siōng--ah.
Chit lia̍p hūi-chheⁿ sī ùi chá-kî Thài-iông-hē lâu--lo̍h-lâi ê peng kah thô͘-hún chò--ê ú-tiū su-hû-lê.
I-tī 1995 nî kiâⁿ kàu Thài-iông hù-kīn ê sî-chūn, thâu-chi̍t-pái khì hőng khòaⁿ-tio̍h i pang chò kúi-nā tè.
M̄-koh 2006 nî koh tńg-lâi ê sî-chūn, i soah pang chò kúi-nā-cha̍p tè, sòaⁿ tī thiⁿ-téng kúi-nā tō͘ khoah ê hoān-ûi.
Hūi-chheⁿ sī kha̍p-bē-tio̍h tō pang--khì ê mi̍h-kiāⁿ, jia̍t-lêng, tiōng-le̍k, phùn khì chō-sêng ê ap-le̍k, lóng-ū khó-lêng tī in óa Thài-iông ê sî-chūn, pang chò chòng-koan ê kéng-sek.
Chit-tiuⁿ chheng-chhó ê iáⁿ-siōng sī 2006 nî Hubble Thài-khong Bōng-oán-kiàⁿ hip--ê.
Ū kí-lo̍k tio̍h pang chò kúi-nā-cha̍p tè ê hūi-chheⁿ ê kî-tiong chi̍t-tè: Chhùi-phìⁿ B.
I āu-piah koh tòe chi̍t-tōa-tīn sè tè hūi-chheⁿ sap-á, ta̍k tè lóng ū i ka-kī ê hūi-chhiu kah hūi-bóe.
Chit-tiuⁿ siòng-phìⁿ hip--tio̍h--ê hūi-chheⁿ sī tī lī Tē-kiû 3200 bān kong-lí hn̄g ê só͘-chāi, án-ne siòng-phìⁿ hip--tio̍h ê hoān-ûi chha-put-to ū chhiau-kòe 3000 kong-lí</p><h2 id=kip-schwassmann-wachmann-3-hō-huī-tshenn-ê-tshuì-phìnn>[KIP] Schwassmann Wachmann 3 hō Huī-tshenn ê Tshuì-phìnn</h2><p>Tsiu-kî-sìng huī-tshenn 73P, mā kiò-tsò Schwassmann Wachmann 3 hō huī-tshenn, í-king pang 2 pái í-siōng--ah.
Tsit lia̍p huī-tshenn sī uì tsá-kî Thài-iông-hē lâu--lo̍h-lâi ê ping kah thôo-hún tsò--ê ú-tiū su-hû-lê.
I-tī 1995 nî kiânn kàu Thài-iông hù-kīn ê sî-tsūn, thâu-tsi̍t-pái khì hőng khuànn-tio̍h i pang tsò kuí-nā tè.
M̄-koh 2006 nî koh tńg-lâi ê sî-tsūn, i suah pang tsò kuí-nā-tsa̍p tè, suànn tī thinn-tíng kuí-nā tōo khuah ê huān-uî.
Huī-tshenn sī kha̍p-bē-tio̍h tō pang--khì ê mi̍h-kiānn, jia̍t-lîng, tiōng-li̍k, phùn khì tsō-sîng ê ap-li̍k, lóng-ū khó-lîng tī in uá Thài-iông ê sî-tsūn, pang tsò tsòng-kuan ê kíng-sik.
Tsit-tiunn tshing-tshó ê iánn-siōng sī 2006 nî Hubble Thài-khong Bōng-uán-kiànn hip--ê.
Ū kí-lo̍k tio̍h pang tsò kuí-nā-tsa̍p tè ê huī-tshenn ê kî-tiong tsi̍t-tè: Tshuì-phìnn B.
I āu-piah koh tuè tsi̍t-tuā-tīn sè tè huī-tshenn sap-á, ta̍k tè lóng ū i ka-kī ê huī-tshiu kah huī-bué.
Tsit-tiunn siòng-phìnn hip--tio̍h--ê huī-tshenn sī tī lī Tē-kiû 3200 bān kong-lí hn̄g ê sóo-tsāi, án-ne siòng-phìnn hip--tio̍h ê huān-uî tsha-put-to ū tshiau-kuè 3000 kong-lí.</p><h2 id=english-comet-schwassmann-wachmann-3-fragments>[English] Comet Schwassmann-Wachmann 3 Fragments</h2><p>Periodic comet <a href=http://cometography.com/pcomets/073p.html>73P/Schwassmann-Wachmann 3</a> has broken up at least twice.
A <a href=https://apod.nasa.gov/apod/ap050915.html>cosmic souffle</a> of ice and dust left over from the early solar system, this comet was first <a href=https://hubblesite.org/contents/news-releases/2016/news-2016-35.html>seen to split</a> into several large pieces during the close-in part of its orbit in 1995.
However, <a href=https://skyandtelescope.org/press-releases/comet-schwassmann-wachmann-3-at-its-best/>in the 2006 passage</a>, it disintegrated into dozens of fragments that stretched several degrees across the sky.
Since <a href=https://solarsystem.nasa.gov/asteroids-comets-and-meteors/comets/overview/>comets</a> are relatively fragile, stresses from heat, gravity and outgassing, for example, could be responsible for their tendency <a href=https://apod.nasa.gov/apod/ap000811.html>to break up</a> in such a spectacular fashion when they near the <a href=https://i.pinimg.com/originals/d1/bb/1b/d1bb1bcb8e244356d0bd053e134344a3.jpg>hot Sun</a>.
The Hubble Space Telescope <a href=https://hubblesite.org/contents/media/videos/2006/18/527-Video.html>recorded, in 2006, the featured sharp view</a> of prolific <a href=https://apod.nasa.gov/apod/ap060426.html>Fragment B</a>, itself trailing a multitude of smaller pieces, each with its own cometary coma and tail.
The picture spans over 3,000 kilometers at the comet's distance of 32 million kilometers from <a href=https://spaceplace.nasa.gov/all-about-earth/>planet Earth</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>週期性彗星</td><td>chiu-kî-sèng hūi-chheⁿ</td><td>tsiu-kî-sìng huī-tshenn</td><td>週期性彗星</td><td>Periodic comet</td></tr><tr><td>彗星 73P</td><td>hūi-chheⁿ chhit-cha̍p-saⁿ P</td><td>huī-tshenn tshit-tsa̍p-sann P</td><td>彗星 73P</td><td>comet 73P</td></tr><tr><td>Schwassmann-Wachmann 3 號彗星</td><td>Schwassmann-Wachmann 3 hō hūi-chheⁿ</td><td>Schwassmann-Wachmann 3 hō hūi-chheⁿ</td><td>施瓦斯曼-瓦赫曼 3</td><td>Schwassmann-Wachmann 3</td></tr><tr><td>宇宙舒芙蕾</td><td>ú-tiū su-hû-lê</td><td>ú-tiū su-hû-lê</td><td>宇宙舒芙蕾</td><td>cosmic souffle</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>comeary coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>cometary tail</td></tr><tr><td>熱能</td><td>jia̍t-lêng</td><td>jia̍t-lîng</td><td>熱能</td><td>heat</td></tr><tr><td>重力</td><td>tiōng-le̍k</td><td>tiōng-li̍k</td><td>重力</td><td>gravity</td></tr><tr><td>噴氣</td><td>phùn-khì</td><td>phùn-khì</td><td>噴氣</td><td>outgassing</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230902/>昨昏 ê 圖：NGC 7023：尾蝶花星雲</a>
</span><span class=post_next><a href=https://apod.tw/daily/20230904/>明仔載 ê 圖：天鵝座 內底 ê 雪文泡星雲 kah 月眉星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>