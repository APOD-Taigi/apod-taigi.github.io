<!doctype html><html lang=en><head><title>Leda 1313424：箭靶星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="LEDA 1313424：箭靶星系"><meta property="og:description" content="這粒大粒星系 ê 編號是 LEDA 1313424，差不多是咱銀河 ê 兩倍大。"><meta property="og:url" content="https://apod.tw/daily/20250207/"><meta property="og:image" content="https://apod.nasa.gov/apod/image/2502/Hubble_LEDA1313424_STScI-01_1024.jpg"><link rel=canonical href=https://apod.tw/daily/20250207/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. February 2025</p><h1 class=post_title>LEDA 1313424：箭靶星系</h1><div class=post_body><div class=post_inner><img src=https://apod.nasa.gov/apod/image/2502/Hubble_LEDA1313424_STScI-01_1024.jpg alt=/home/runner/work/apod-taigi.github.io/apod-taigi.github.io/content/daily/2025/02/20250207.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250207.html>LEDA 1313424: The Bullseye Galaxy</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.nasa.gov/>NASA</a>, <a href=https://www.esa.int/>ESA</a>, Imad Pasha (Yale), Pieter van Dokkum (Yale)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-leda-1313424-箭靶星系>[漢羅] LEDA 1313424: 箭靶星系</h2><p><a href=https://iopscience.iop.org/article/10.3847/2041-8213/ad9f5c>這粒大粒星系</a> ê 編號是 LEDA 1313424，差不多是咱銀河 ê 兩倍大。
這張是 <a href=https://hubblesite.org/contents/news-releases/2025/news-2025-006>Hubble 太空望遠鏡最近發表</a> ê 影像。
因為伊看起來敢若是射箭 ê 箭靶，所以嘛叫做 箭靶星系。
望遠鏡 ê 觀測表示講，伊是一个去予舂出 <a href=https://hubblesite.org/contents/media/images/2025/006/01JH3M8FV7QTE0NTS9YEP6722W>9 重環</a> ê 環形星系，就敢若是共石頭擲入去水池內底 產生 ê <a href=https://apod.nasa.gov/apod/ap220824.html>水湧</a> 仝款。
是講，這个落落去 箭靶星系 內底 ê 石頭，其實是另外一粒星系。
望遠鏡 ê 觀測閣講，這粒星系可能是倒爿彼粒藍色 ê 矮星系。
伊迵過這粒大粒星系 ê 中心，產生重力交互作用，造成大粒星系中心 ê 仝心環。
箭靶星系 是 tī 雙魚座方向 5 億 6700 光年遠 ê 所在。
照 <a href=https://hubblesite.org/contents/media/images/2025/006/01JJADPV8HK2BGG1T12HDSVKT5>這个距離</a> 來算，這張精彩 ê Hubble 影像應該有 53 萬光年闊。</p><h2 id=poj-leda-1313424-chìⁿ-pé-seng-hē>[POJ] LEDA 1313424: Chìⁿ-pé Seng-hē</h2><p>Chit lia̍p tōa-lia̍p seng-hē ê pian-hō sī LEDA 1313424, chha-put-to sī lán Gîn-hô ê nn̄g pōe tōa.
Chit-tiuⁿ sī Hubble Thài-khong Bōng-oán-kiàⁿ chòe-kīn hoat-piáu ê iáⁿ-siōng.
In-ūi i khòaⁿ--khí-lâi káⁿ-ná sī siā-chìⁿ é chìⁿ-pé, só͘-í mā kiò-chò Chìⁿ-pé Seng-hē.
Bōng-oán-kiàⁿ ê koan-chhek piáu-sī kóng, i sī chi̍t-ê khì hō͘ cheng-chhut 9 tîn khoân ê khoân-hêng seng-hē, tō káⁿ-ná sī kā chio̍h-thâu tàn ji̍p-khì chúi-tî lāi-té sán-seng ê chúi-éng kāng-khoán.
Sī-kóng, chit-ê lak--loh-khì Chìⁿ-pé Seng-hē lāi-té ê chio̍h-thâu, kî-si̍t sī lēng-gōa chi̍t-lia̍p seng-hē.
Bōng-oán-kiàⁿ ê koan-chhek koh kóng, chit lia̍p seng-hē khó-lêng sī tò-pêng hit lia̍p nâ-sek ê é-seng-hē.
I thàng-kòe chit lia̍p tōa-lia̍p seng-hē ê tiong-sim, sán-seng tāng-le̍k kau-hō͘ chok-iōng, chō-sêng tōa-lia̍p seng-hē tiong-sim ê kāng-sim-khoân.
Chìⁿ-pé Seng-hē sī tī Siang-hî-chō hong-hiòng 5 ek 6700 kng-nî hn̄g ê só͘-chāi.
Chiàu chit-ê kī-lī lâi sǹg, chit-tiuⁿ cheng-chhái ê Hubble iáⁿ-siōng eng-kai ū 53 bān kng-nî khoah.</p><h2 id=kip-leda-1313424-tsìnn-pé-sing-hē>[KIP] LEDA 1313424: Tsìnn-pé Sing-hē</h2><p>Tsit lia̍p tuā-lia̍p sing-hē ê pian-hō sī LEDA 1313424, tsha-put-to sī lán Gîn-hô ê nn̄g puē tuā.
Tsit-tiunn sī Hubble Thài-khong Bōng-uán-kiànn tsuè-kīn huat-piáu ê iánn-siōng.
In-uī i khuànn--khí-lâi kánn-ná sī siā-tsìnn é tsìnn-pé, sóo-í mā kiò-tsò Tsìnn-pé Sing-hē.
Bōng-uán-kiànn ê kuan-tshik piáu-sī kóng, i sī tsi̍t-ê khì hōo tsing-tshut 9 tîn khuân ê khuân-hîng sing-hē, tō kánn-ná sī kā tsio̍h-thâu tàn ji̍p-khì tsuí-tî lāi-té sán-sing ê tsuí-íng kāng-khuán.
Sī-kóng, tsit-ê lak--loh-khì Tsìnn-pé Sing-hē lāi-té ê tsio̍h-thâu, kî-si̍t sī līng-guā tsi̍t-lia̍p sing-hē.
Bōng-uán-kiànn ê kuan-tshik koh kóng, tsit lia̍p sing-hē khó-lîng sī tò-pîng hit lia̍p nâ-sik ê é-sing-hē.
I thàng-kuè tsit lia̍p tuā-lia̍p sing-hē ê tiong-sim, sán-sing tāng-li̍k kau-hōo tsok-iōng, tsō-sîng tuā-lia̍p sing-hē tiong-sim ê kāng-sim-khuân.
Tsìnn-pé Sing-hē sī tī Siang-hî-tsō hong-hiòng 5 ik 6700 kng-nî hn̄g ê sóo-tsāi.
Tsiàu tsit-ê kī-lī lâi sǹg, tsit-tiunn tsing-tshái ê Hubble iánn-siōng ing-kai ū 53 bān kng-nî khuah.</p><h2 id=english-leda-1313424-the-bullseye-galaxy>[English] LEDA 1313424: The Bullseye Galaxy</h2><p><a href=https://iopscience.iop.org/article/10.3847/2041-8213/ad9f5c>The giant galaxy</a> cataloged as LEDA 1313424 is about two and a half times the size of our own Milky Way.
Its remarkable appearance in this <a href=https://hubblesite.org/contents/news-releases/2025/news-2025-006>recently released Hubble</a> Space Telescope image strongly suggests its nickname "The Bullseye Galaxy".
Known as a collisional ring galaxy it has <a href=https://hubblesite.org/contents/media/images/2025/006/01JH3M8FV7QTE0NTS9YEP6722W>nine rings</a> confirmed by telescopic observations, <a href=https://apod.nasa.gov/apod/ap220824.html>rippling</a> from its center like waves from a pebble dropped into a pond.
Of course, the pebble dropped into the Bullseye galaxy was a galaxy itself.
Telescopic observations identify the blue dwarf galaxy at center-left as the likely collider, passing through the giant galaxy's center and forming concentric rings in the wake of their gravitational interaction.
The Bullseye Galaxy lies some 567 million light-years away toward the constellation Pisces.
<a href=https://hubblesite.org/contents/media/images/2025/006/01JJADPV8HK2BGG1T12HDSVKT5>At that distance</a>, this stunning Hubble image would span about 530,000 light-years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>箭靶星系</td><td>chìⁿ-pé</td><td>tsìnn-pé</td><td>靶眼星系</td><td>Bullseye Galaxy</td></tr><tr><td>箭靶星系</td><td>chìⁿ-pà</td><td>tsìnn-pà</td><td>靶心星系</td><td>Bullseye Galaxy</td></tr><tr><td>LEDA 1313424</td><td>LEDA it-sam it-sam sù-jī-sù</td><td>LEDA it-sam it-sam sù-jī-sù</td><td>LEDA 1313424</td><td>LEDA 1313424</td></tr><tr><td>Hubble 太空望遠鏡</td><td>Hubble Thài-khong Bōng-oán-kiàⁿ</td><td>Hubble Thài-khong Bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>環形星系</td><td>Khoân-hêng-seng-hē</td><td>Khuân-hîng-sing-hē</td><td>環狀星系</td><td>ring galaxy</td></tr><tr><td>水湧</td><td>chúi-éng</td><td>tsuí-íng</td><td>漣漪</td><td>ripple</td></tr><tr><td>矮星系</td><td>é-seng-hē</td><td>é-sing-hē</td><td>矮星系</td><td>Dwarf Galaxy</td></tr><tr><td>重力交互作用</td><td>tiōng-le̍k kāu-hō͘-chok-iōng</td><td>tiōng-li̍k kāu-hōo-tsok-iōng</td><td>重力交互作用</td><td>gravitational interactions</td></tr><tr><td>雙魚座</td><td>Siang-hî-chō</td><td>Siang-hî-tsō</td><td>雙魚座</td><td>Pisces</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250205/>昨昏 ê 圖：Ùi 智利 山頭 落去 ê G3 ATLAS 彗星</a>
</span><span class=post_next><a href=https://apod.tw/daily/20250209/>明仔載 ê 圖：澳洲 尖石林 天頂 ê 銀河</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>