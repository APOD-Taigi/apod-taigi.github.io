<!doctype html><html lang=en><head><title>捲螺仔星系 西班牙舞者 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="捲螺仔星系 西班牙舞者"><meta property="og:description" content="這个捲螺仔星系就算無 100 分，上無嘛是上食相--ê。"><meta property="og:url" content="https://apod.tw/daily/20230508/"><meta property="og:image" content="https://apod.nasa.gov/apod/fap/image/2305/NGC1566_HubbleOdenthal_960.jpg"><link rel=canonical href=https://apod.tw/daily/20230508/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. May 2023</p><h1 class=post_title>捲螺仔星系 西班牙舞者</h1><div class=post_body><div class=post_inner><img src=https://apod.nasa.gov/apod/fap/image/2305/NGC1566_HubbleOdenthal_960.jpg alt=/home/runner/work/apod-taigi.github.io/apod-taigi.github.io/content/daily/2023/05/20230508.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230508.html>The Spanish Dancer Spiral Galaxy</a></li><li>影像來源：<a href=https://www.esa.int/>ESA</a>, <a href=https://www.nasa.gov/>NASA</a>, <a href=https://www.nasa.gov/mission_pages/hubble/story/index.html>Hubble</a>; 資料處理：<a href=https://www.flickr.com/photos/76780020@N07/>Detlev Odenthal</a></li><li>超空間：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clim13982020j01vmbdyi0en8 height=180 width=500 frameborder=0 scrolling=no></iframe></div><h2 id=漢羅-捲螺仔星系-西班牙舞者>[漢羅] 捲螺仔星系 西班牙舞者</h2><p>這个 <a href=https://en.wikipedia.org/wiki/Spiral_galaxy>捲螺仔星系</a> 就算無 100 分，上無嘛是上食相--ê。
華麗 ê <a href=https://apod.nasa.gov/apod/ap230508.htmlap010427.html>正向</a> 星系 NGC 1566 是一个內底有幾若十億粒恆星 ê <a href=http://ned.ipac.caltech.edu/level5/March02/Gordon/Gordon2.html>島宇宙</a>。
伊 chhāi tī 4000 萬光年遠 ê 所在，就 tī 海豬仔星座 (<a href=https://en.wikipedia.org/wiki/Dorado>劍魚座</a>) ê 方向。
<a href=https://en.wikipedia.org/wiki/NGC_1566>NGC 1566</a> 去 hŏng 分類做 <a href=http://burro.cwru.edu/Academics/Astr222/Galaxies/Spiral/spiral.html>偉大設計</a> ê 捲螺仔星系，有兩條足明顯足優雅 ê 捲螺仔手骨，頂懸有較光 ê <a href=https://apod.nasa.gov/apod/ap230508.htmlap200909.html>藍色星團</a> kah 較暗 ê <a href=https://apod.nasa.gov/apod/ap230508.htmlap151119.html>宇宙塗粉帶</a>。
<a href=https://hubblesite.org/>Hubble 太空望遠鏡</a> 有翕足濟 <a href=https://esahubble.org/images/potw1422a/>NGC 1566</a> ê 影像，就是為著欲研究伊 ê <a href=https://science.nasa.gov/astrophysics/focus-areas/how-do-stars-form-and-evolve>恆星形成</a>、<a href="https://www.youtube.com/watch?v=8en5uDqw0aM">超新星</a>、kah 捲螺仔星系 <a href="https://media.istockphoto.com/id/1184409133/photo/happy-dog-making-mess-with-papers-on-bed.jpg?s=612x612&amp;w=0&amp;k=20&amp;c=HIvJz4ifaBEf3DWHBip9y7tWjdajJHbEnu3hBWlkYis=">無四常 ê 活跳中心</a>。
有一寡影像 儉 tī <a href=https://hla.stsci.edu/>Hubble 遺產資料庫</a> 內底，任何 <a href=https://www.flickr.com/photos/76780020@N07/>骨力 ê 業餘者</a> 攏會使自由下載、組合、處理數位資料，創出這張主題影像。
<a href=https://ui.adsabs.harvard.edu/abs/2019MNRAS.483L..88P/abstract>NGC 1566 ê 中心爍光</a>，予這个捲螺仔星系成做一个 tùi 咱來講上近上光 ê <a href=https://en.wikipedia.org/wiki/Seyfert_galaxy>Seyfert 星系</a>。
這是一款中心有一粒 <a href=https://apod.nasa.gov/apod/ap230508.htmlap181203.html>超大質量烏洞</a>，會 kā 伊 <a href=https://apod.nasa.gov/apod/ap230508.htmlap190427.html>四箍圍仔 ê 恆星 kah 氣體破壞去</a> ê 星系。</p><h2 id=poj-kńg-lê-á-seng-hē-se-pan-gâ-bú-chiá>[POJ] Kńg-lê-á seng-hē Se-pan-gâ Bú-chiá</h2><p>Chit ê kńg-lê-á-seng-hē to̍h sǹg bô 100 hun, siōng-bô mā-sī siōng chiah-siòng--ê.
Hôa-lē ê chiàⁿ-hiòng seng-hē NGC 1566 sī chi̍t-ê lāi-té ū kúi-ā cha̍p-ek lia̍p hêng-chheⁿ ê tó-ú-tiū.
I chhāi tī 4000 bān kng-nî hn̄g ê só͘-chāi, to̍h tī Hái-ti-á seng-chō (Kiàm-hî-chō) ê hong-hiòng.
NGC 1566 khì hŏng hun-lūi chò úi-tāi-siat-kè ê kńg-lê-á-seng-hē, ū nn̄g tiâu chiok bêng-hián chiok iu-ngá ê kńg-lê-á-chhiú-kut, téng-koân ū khah kng ê nâ-sek seng-thoân kah khah àm ê ú-tiū thô͘-hún-tòa.
Hubble thài-khong-bōng-oán-kiàⁿ ū hip chiok-chōe NGC 1566 ê iáⁿ-siōng, to̍h sī ūi-tio̍h beh gián-kiù ê hêng-chheⁿ hêng-sêng, chhiau-sin-seng, kah kńg-lê-á-seng-hē bô sù-siông ê oa̍h-thiàu-tiong-sim.
Ū chi̍t-kóa iáⁿ-siōng khiām tī Hubble Ûi-sán-chu-liāu-khò͘ lāi-té, jīm-hô kut-la̍t ê gia̍p-û-chiá lóng ē-sái chū-iû hā-chài, cho͘-ha̍p, chhú-lí só͘-ūi-chu-liāu, chhòng-chhut chit tiuⁿ chú-tê iáⁿ-siōng.
NGC 1566 ê tiong-sim sih-kng, hō͘ chit-ê kńg-lê-á-seng-hē chiâⁿ-chò chi̍t-ê tùi lán lâi kóng siōng kīn siōng kng ê Seyfert seng-hē.
Che sī chi̍t khoán tiong-sim ū chi̍t-lia̍p chhiau-tōa-chit-liōng-o͘-tōng, ē kā i sì-kho͘-ûi-á ê hêng-chheⁿ kah khì-thé phò-hoāi--khì ê seng-hē.</p><h2 id=kip-kńg-lê-á-sing-hē-se-pan-gâ-bú-tsiá>[KIP] Kńg-lê-á sing-hē Se-pan-gâ Bú-tsiá</h2><p>Tsit ê kńg-lê-á-sing-hē to̍h sǹg bô 100 hun, siōng-bô mā-sī siōng tsiah-siòng--ê.
Huâ-lē ê tsiànn-hiòng sing-hē NGC 1566 sī tsi̍t-ê lāi-té ū kuí-ā tsa̍p-ik lia̍p hîng-tshenn ê tó-ú-tiū.
I tshāi tī 4000 bān kng-nî hn̄g ê sóo-tsāi, to̍h tī Hái-ti-á sing-tsō (Kiàm-hî-tsō) ê hong-hiòng.
NGC 1566 khì hŏng hun-luī tsò uí-tāi-siat-kè ê kńg-lê-á-sing-hē, ū nn̄g tiâu tsiok bîng-hián tsiok iu-ngá ê kńg-lê-á-tshiú-kut, tíng-kuân ū khah kng ê nâ-sik sing-thuân kah khah àm ê ú-tiū thôo-hún-tuà.
Hubble thài-khong-bōng-uán-kiànn ū hip tsiok-tsuē NGC 1566 ê iánn-siōng, to̍h sī uī-tio̍h beh gián-kiù ê hîng-tshenn hîng-sîng, tshiau-sin-sing, kah kńg-lê-á-sing-hē bô sù-siông ê ua̍h-thiàu-tiong-sim.
Ū tsi̍t-kuá iánn-siōng khiām tī Hubble Uî-sán-tsu-liāu-khòo lāi-té, jīm-hô kut-la̍t ê gia̍p-û-tsiá lóng ē-sái tsū-iû hā-tsài, tsoo-ha̍p, tshú-lí sóo-uī-tsu-liāu, tshòng-tshut tsit tiunn tsú-tê iánn-siōng.
NGC 1566 ê tiong-sim sih-kng, hōo tsit-ê kńg-lê-á-sing-hē tsiânn-tsò tsi̍t-ê tuì lán lâi kóng siōng kīn siōng kng ê Seyfert sing-hē.
Tse sī tsi̍t khuán tiong-sim ū tsi̍t-lia̍p tshiau-tuā-tsit-liōng-oo-tōng, ē kā i sì-khoo-uî-á ê hîng-tshenn kah khì-thé phò-huāi--khì ê sing-hē.</p><h2 id=english-the-spanish-dancer-spiral-galaxy>[English] The Spanish Dancer Spiral Galaxy</h2><p>If not perfect, then this <a href=https://en.wikipedia.org/wiki/Spiral_galaxy>spiral galaxy</a> is at least one of the most photogenic.
An <a href=http://ned.ipac.caltech.edu/level5/March02/Gordon/Gordon2.html>island universe</a> containing billions of stars and situated about 40 million light-years away toward the constellation of the Dolphinfish (<a href=https://en.wikipedia.org/wiki/Dorado>Dorado</a>), <a href=https://en.wikipedia.org/wiki/NGC_1566>NGC 1566 presents</a> a gorgeous <a href=https://apod.nasa.gov/apod/ap230508.htmlap010427.html>face-on view</a>.
Classified as a <a href=http://burro.cwru.edu/Academics/Astr222/Galaxies/Spiral/spiral.html>grand design</a> spiral, NGC 1566 shows two prominent and graceful spiral arms that are traced by bright <a href=https://apod.nasa.gov/apod/ap230508.htmlap200909.html>blue star clusters</a> and dark <a href=https://apod.nasa.gov/apod/ap230508.htmlap151119.html>cosmic dust</a> lanes.
Numerous <a href=https://hubblesite.org/>Hubble Space Telescope</a> images of <a href=https://esahubble.org/images/potw1422a/>NGC 1566</a> have been taken to study <a href=https://science.nasa.gov/astrophysics/focus-areas/how-do-stars-form-and-evolve>star formation</a>, <a href="https://www.youtube.com/watch?v=8en5uDqw0aM">supernovas</a>, and the spiral's <a href="https://media.istockphoto.com/id/1184409133/photo/happy-dog-making-mess-with-papers-on-bed.jpg?s=612x612&amp;w=0&amp;k=20&amp;c=HIvJz4ifaBEf3DWHBip9y7tWjdajJHbEnu3hBWlkYis=">unusually active</a> center.
Some of these images, stored online in the <a href=https://hla.stsci.edu/>Hubble Legacy Archive</a>, were freely downloaded, combined, and digitally processed by an <a href=https://www.flickr.com/photos/76780020@N07/>industrious amateur</a> to create the featured image.
<a href=https://ui.adsabs.harvard.edu/abs/2019MNRAS.483L..88P/abstract>NGC 1566's flaring center</a> makes the spiral one of the closest and brightest <a href=https://en.wikipedia.org/wiki/Seyfert_galaxy>Seyfert galaxies</a>, likely housing a central <a href=https://apod.nasa.gov/apod/ap230508.htmlap181203.html>supermassive black hole</a> wreaking havoc on <a href=https://apod.nasa.gov/apod/ap230508.htmlap190427.html>surrounding stars and gas</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á-seng-hē</td><td>kńg-lê-á-sing-hē</td><td>螺旋星系</td><td>spiral galaxy</td></tr><tr><td>劍魚座</td><td>kiàm-hî-chō</td><td>kiàm-hî-tsō</td><td>劍魚座</td><td>Dorado</td></tr><tr><td>食相</td><td>chia̍h-siòng</td><td>tsia̍h-siòng</td><td>上相</td><td>photogenic</td></tr><tr><td>NGC 1566</td><td>NGC it-ngó͘-lio̍k-lio̍k</td><td>NGC it-ngóo-lio̍k-lio̍k</td><td>NGC 1566</td><td>NGC 1556</td></tr><tr><td>偉大設計</td><td>úi-tāi-siat-kè</td><td>uí-tāi-siat-kè</td><td>偉大設計</td><td>grand design</td></tr><tr><td>恆星形成</td><td>hêng-chheⁿ hêng-sêng</td><td>hîng-tshenn hîng-sîng</td><td>恆星形成</td><td>star formation</td></tr><tr><td>超新星</td><td>chhiau-sin-seng</td><td>tshiau-sin-sing</td><td>超新星</td><td>supernova</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>旋臂</td><td>spiral arms</td></tr><tr><td>星團</td><td>seng-thoân</td><td>seng-thân</td><td>星團</td><td>star cluster</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lane</td></tr><tr><td>Hubble 遺產資料庫</td><td>Hubble ûi-sán-chu-liāu-khò͘</td><td>Hubble uî-sán-tsu-liāu-khòo</td><td>哈伯遺產資料庫</td><td>Hubble Legacy Archive</td></tr><tr><td>業餘者</td><td>gia̍p-û-chiá</td><td>gia̍p-û-tsiá</td><td>業餘者</td><td>amateur</td></tr><tr><td>超大質量烏洞</td><td>chhiau-tōa-chit-liōng-o͘-tōng</td><td>tshiau-tuā-tsit-liōng-oo-tōng</td><td>超大質量烏洞</td><td>supermassive black hole</td></tr><tr><td>Seyfert 星系</td><td>Seyfert seng-hē</td><td>Seyfert sing-hē</td><td>西弗星系</td><td>Seyfert galaxies</td></tr><tr><td>正向星系</td><td>chiàⁿ-hiòng seng-hē</td><td>tsiànn-hiòng sing-hē</td><td>正向星系</td><td>face-on galaxy</td></tr><tr><td>Hubble 太空望遠鏡</td><td>Hubble thài-khong bōng-oán-kiàⁿ</td><td>Hubble thài-khong bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>儉</td><td>khiām</td><td>khiām</td><td>存</td><td>stored</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230507/>昨昏 ê 圖：CFHT 翕 ê 螺旋星雲</a>
</span><span class=post_next><a href=https://apod.tw/daily/20230509/>明仔載 ê 圖：地球 ê 烏影</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>