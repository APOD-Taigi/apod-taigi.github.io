<!doctype html><html lang=en><head><title>Nu star x 光太空望遠鏡翕 ê x 光波段 ê 太陽 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NuSTAR X-光太空望遠鏡翕 ê X-光波段 ê 太陽"><meta property="og:description" content="是按怎烏子面頂遮爾燒熱？烏子應該愛比太陽表面較冷淡薄仔，因為產生 in ê 磁場會減少對流產生 ê 熱。"><meta property="og:url" content="https://apod.tw/daily/20211123/"><meta property="og:image" content="https://apod.nasa.gov/apod/fap/image/2111/ActiveSun_NuSTAR_960.jpg"><link rel=canonical href=https://apod.tw/daily/20211123/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>23. November 2021</p><h1 class=post_title>NuSTAR X-光太空望遠鏡翕 ê X-光波段 ê 太陽</h1><div class=post_body><div class=post_inner><img src=https://apod.nasa.gov/apod/fap/image/2111/ActiveSun_NuSTAR_960.jpg alt=/home/runner/work/apod-taigi.github.io/apod-taigi.github.io/content/daily/2021/11/20211123.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211123.html>The Sun in X-rays from NuSTAR</a></li><li>影像來源：<a href=https://www.nasa.gov/>NASA</a>, <a href=https://www.nasa.gov/mission_pages/nustar/main/index.html>NuSTAR</a>, <a href=https://sdo.gsfc.nasa.gov/>SDO</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckx6b92aaymwk0810vtk8vzza height=180 width=500 frameborder=0 scrolling=no></iframe></div><h2 id=漢羅-nustar-x-光太空望遠鏡翕-ê-x-光波段-ê-太陽>[漢羅] NuSTAR X-光太空望遠鏡翕 ê X-光波段 ê 太陽</h2><p>是按怎太陽烏子面頂會遮爾燒熱？
<a href=https://en.wikipedia.org/wiki/Sunspot>太陽烏子</a> 應該愛比太陽表面較冷淡薄仔，因為產生 in ê 磁場會減少 <a href="https://www.youtube.com/watch?v=VxGIiOTuAIs">對流</a> 產生 ê 熱。
所以這區 ê 溫度若是幾若百倍懸，比 <a href=https://apod.nasa.gov/apod/ap190701.html>太陽日冕</a> ê 溫度閣較懸，按呢 to̍h 有較奇怪。
為著欲揣著這个答案，<a href=https://twitter.com/nasa>NASA</a> kā 一台足敏感 ê X-光望遠鏡指向太陽。
這台 to̍h 是 踅地衛星 <a href=https://www.nustar.caltech.edu/news/nustar141222>核子光譜望遠鏡陣列</a> (NuSTAR)。
<a href=https://www.nustar.caltech.edu/news/nustar141222>這張相片</a> ê <a href=https://www.jpl.nasa.gov/images/sun-shines-in-high-energy-x-rays>紅色</a> 是 <a href=https://science.nasa.gov/ems/10_ultravioletwaves>紫外光</a> ê 太陽影像，是用 踅地衛星 <a href=https://sdo.gsfc.nasa.gov/mission/>太陽動力天文台</a> (SDO) 翕 ê。
面頂疊 ê 青色 kah 藍色 是 <a href=https://en.wikipedia.org/wiki/NuSTAR>NuSTAR</a> tī <a href=https://science.nasa.gov/ems/11_xrays>X-光</a> 高能波段 量著 ê <a href=https://spaceplace.nasa.gov/solar-activity/en/>太陽烏子</a> 面頂 ê 發射線，是 <a href="https://www.youtube.com/watch?v=4fuHzC9aTik">溫度足懸</a> ê 所在。
太陽大氣 ê <a href=https://apod.nasa.gov/apod/ap050814.html>加溫</a> 機制 會當 ùi NuSTAR ê 影像來揣著答案。
太陽 ê <a href=https://en.wikipedia.org/wiki/Nanoflares>奈米閃焰</a> kah <a href=https://ui.adsabs.harvard.edu/abs/2021MNRAS.507.3936C/abstract>微閃焰</a> ê 短期 <a href=https://images.fineartamerica.com/images-medium-large-5/jumping-kitten-akimasa-harada.jpg>能量爆發</a>，可能是驅動這个無四常 ê 加溫機制 ê 原因。</p><h2 id=poj-nustar-x-kng-thài-khong-bōng-oán-kiàⁿ-hip-ê-x-kng-pho-tōaⁿ-ê-thài-iông>[POJ] NuSTAR X-kng Thài-khong-bōng-oán-kiàⁿ hip ê X-kng pho-tōaⁿ ê Thài-iông</h2><p>Sī án-ná thài-iông o͘-chú bīn-téng ē chiah-nī sio-joa̍h?
Thài-iông o͘-chú eng-kai ài pí Thài-iông piáu-bīn khah léng tām-po̍h-á, in-ūi sán-seng in ê chû-tiûⁿ ē kiám-chió tùi-liû sán-seng ê jia̍t.
Só͘-í chit-khu ê un-tō͘ nā-sī kúi-ā-pah-pōe koân, pí Thài-iông ji̍t-bián ê un-tō͘ koh-khah koân, án-ne to̍h ū khah kî-koài.
Ūi-tio̍h beh chhōe-tio̍h chit-ê tap-àn, NASA kā chi̍t-tâi chiok bín-kám ê X-kng bōng-oán-kiàⁿ chí-hiòng Thài-iông.
Chit-tâi to̍h sī se̍h-tē-ūi-chhiⁿ He̍k-chú-kng-phó͘ bōng-oán-kiàⁿ tīn-lia̍t (NuSTAR).
Chit-tiuⁿ siòng-phìⁿ ê âng-sek sī chí-gōa-kng ê Thài-iông iáⁿ-siōng, sī iōng se̍h-tē-ūi-chhiⁿ Thài-iông tōng-le̍k thian-bûn-tâi (SDO) hip ê.
Bīn-téng tha̍h ê chhiⁿ-sek kah nâ-sek sī NuSTAR tī X-kng ko-lêng pho-tōaⁿ niû-tio̍h ê Thài-iông o͘-chú bīn-téng ê hoat-siā-sòaⁿ, sī un-tō͘ chiok-koân ê só͘-chāi.
Thài-iông tōa-khì ê ka-ūn ki-chè ē-tàng ùi NuSTAR ê iáⁿ-siōng lâi chhōe tap-àn.
Thài-iông ê nāi-bí-siám-iām kah bî-siám-iām ê té-kî lêng-liōng po̍k-hoat, khó-lêng sī khu-tōng chit-ê bô sù-siông ê ka-ūn ki-chè ê goân-in.</p><h2 id=kip-nustar-x-kng-thài-khong-bōng-uán-kiànn-hip-ê-x-kng-pho-tuānn-ê-thài-iông>[KIP] NuSTAR X-kng Thài-khong-bōng-uán-kiànn hip ê X-kng pho-tuānn ê Thài-iông</h2><p>Sī án-ná thài-iông oo-tsú bīn-tíng ē tsiah-nī sio-jua̍h?
Thài-iông oo-tsú ing-kai ài pí Thài-iông piáu-bīn khah líng tām-po̍h-á, in-uī sán-sing in ê tsû-tiûnn ē kiám-tsió tuì-liû sán-sing ê jia̍t.
Sóo-í tsit-khu ê un-tōo nā-sī kuí-ā-pah-puē kuân, pí Thài-iông ji̍t-bián ê un-tōo koh-khah kuân, án-ne to̍h ū khah kî-kuài.
Uī-tio̍h beh tshuē-tio̍h tsit-ê tap-àn, NASA kā tsi̍t-tâi tsiok bín-kám ê X-kng bōng-uán-kiànn tsí-hiòng Thài-iông.
Tsit-tâi to̍h sī se̍h-tē-uī-tshinn Hi̍k-tsú-kng-phóo bōng-uán-kiànn tīn-lia̍t (NuSTAR).
Tsit-tiunn siòng-phìnn ê âng-sik sī tsí-guā-kng ê Thài-iông iánn-siōng, sī iōng se̍h-tē-uī-tshinn Thài-iông tōng-li̍k thian-bûn-tâi (SDO) hip ê.
Bīn-tíng tha̍h ê tshinn-sik kah nâ-sik sī NuSTAR tī X-kng ko-lîng pho-tuānn niû-tio̍h ê Thài-iông oo-tsú bīn-tíng ê huat-siā-suànn, sī un-tōo tsiok-kuân ê sóo-tsāi.
Thài-iông tuā-khì ê ka-ūn ki-tsè ē-tàng uì NuSTAR ê iánn-siōng lâi tshuē tap-àn.
Thài-iông ê nāi-bí-siám-iām kah bî-siám-iām ê té-kî lîng-liōng po̍k-huat, khó-lîng sī khu-tōng tsit-ê bô sù-siông ê ka-ūn ki-tsè ê guân-in.</p><h2 id=english-the-sun-in-x-rays-from-nustar>[English] The Sun in X-rays from NuSTAR</h2><p>Why are the regions above sunspots so hot?
<a href=https://en.wikipedia.org/wiki/Sunspot>Sunspot</a>s themselves are a bit cooler than the surrounding solar surface because the magnetic fields that create them reduce <a href="https://www.youtube.com/watch?v=VxGIiOTuAIs">convective</a> heating.
It is therefore unusual that regions overhead -- even much higher up in the <a href=https://apod.nasa.gov/apod/ap190701.html>Sun's corona</a> -- can be hundreds of times hotter.
To help find the cause, <a href=https://twitter.com/nasa>NASA</a> directed the Earth-orbiting <a href=https://www.nustar.caltech.edu/news/nustar141222>Nuclear Spectroscopic Telescope Array</a> (NuSTAR) satellite to point its very sensitive X-ray telescope at the Sun.
<a href=https://www.nustar.caltech.edu/news/nustar141222>Featured here</a> is the Sun in <a href=https://science.nasa.gov/ems/10_ultravioletwaves>ultraviolet</a> light, <a href=https://www.jpl.nasa.gov/images/sun-shines-in-high-energy-x-rays>shown</a> in a red hue as taken by the orbiting <a href=https://sdo.gsfc.nasa.gov/mission/>Solar Dynamics Observatory</a> (SDO).
Superimposed in false-colored green and blue is emission above <a href=https://spaceplace.nasa.gov/solar-activity/en/>sunspots</a> detected by <a href=https://en.wikipedia.org/wiki/NuSTAR>NuSTAR</a> in different bands of high-energy <a href=https://science.nasa.gov/ems/11_xrays>X-rays</a>, highlighting regions of extremely <a href="https://www.youtube.com/watch?v=4fuHzC9aTik">high temperature</a>.
Clues about the Sun's atmospheric <a href=https://apod.nasa.gov/apod/ap050814.html>heating</a> mechanisms come from NuSTAR images like this and shed light on solar <a href=https://en.wikipedia.org/wiki/Nanoflares>nanoflares</a> and <a href=https://ui.adsabs.harvard.edu/abs/2021MNRAS.507.3936C/abstract>microflares</a> as brief <a href=https://images.fineartamerica.com/images-medium-large-5/jumping-kitten-akimasa-harada.jpg>bursts of energy</a> that may drive the unusual heating.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>踅地衛星</td><td>se̍h-tē-ūi-chhiⁿ</td><td>se̍h-tē-uī-tshinn</td><td>繞地衛星</td><td>Earth-orbiting satellite</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>corona</td></tr><tr><td>奈米閃焰</td><td>nāi-bí-siám-iām</td><td>nāi-bí-siám-iām</td><td>奈米閃焰</td><td>nanoflares</td></tr><tr><td>微閃焰</td><td>bî-siám-iām</td><td>bî-siám-iām</td><td>微閃焰</td><td>microflares</td></tr><tr><td>核子光譜望遠鏡陣列</td><td>He̍k-chú-kng-phó͘ bōng-oán-kiàⁿ tīn-lia̍t</td><td>Hi̍k-tsú-kng-phóo bōng-uán-kiànn tīn-lia̍t</td><td>核子光譜望遠鏡陣列</td><td>Nuclear Spectroscopic Telescope Array (NuSTAR)</td></tr><tr><td>太陽動力天文台</td><td>Thài-iông tōng-le̍k thian-bûn-tâi</td><td>Thài-iông tōng-li̍k thian-bûn-tâi</td><td>太陽動力天文台</td><td>Solar Dynamics Observatory (SDO)</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211122/>昨昏 ê 圖：摩天大樓面頂 ê 月食</a>
</span><span class=post_next><a href=https://apod.tw/daily/20211124/>明仔載 ê 圖：昴宿星團：七姊妹仔星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>