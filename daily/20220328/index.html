<!doctype html><html lang=en><head><title>Maldive 之夜 ê 寶石 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Maldive 之夜 ê 寶石"><meta property="og:description" content="銀河上南彼搭毋若有南十字，閣有離咱太陽上近 ê 恆星系統：半人馬座 α 星。"><meta property="og:url" content="https://apod.tw/daily/20220328/"><meta property="og:image" content="https://apod.nasa.gov/apod/fap/image/2203/SouthIsland_Horalek_960_annotated.jpg"><link rel=canonical href=https://apod.tw/daily/20220328/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. March 2022</p><h1 class=post_title>Maldive 之夜 ê 寶石</h1><div class=post_body><div class=post_inner><img src=https://apod.nasa.gov/apod/fap/image/2203/SouthIsland_Horalek_960_annotated.jpg alt=/home/runner/work/apod-taigi.github.io/apod-taigi.github.io/content/daily/2022/03/20220328.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220328.html>Gems of a Maldivean Night</a></li><li>影像來源 kah 版權：<a href=https://www.petrhoralek.com/#about-1>Petr Horálek</a> (<a href=https://www.eso.org>ESO</a> <a href=https://www.eso.org/public/outreach/partnerships/photo-ambassadors/>Photo Ambassador</a>, <a href=https://www.slu.cz/phys/en/>Inst. of Physics in Opava</a>)</li><li>超空間：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl2c33on106cv01w4c3a17rca height=180 width=500 frameborder=0 scrolling=no></iframe></div><h2 id=漢羅-maldive-之夜-ê-寶石>[漢羅] Maldive 之夜 ê 寶石</h2><p>銀河上南彼搭毋若有南十字，閣有離咱太陽上近 ê 恆星系統：半人馬座 α 星。
<a href=https://apod.tw/daily/20210125/>南十字</a> 上面頂彼粒是足光 ê 黃色恆星：<a href=https://en.wikipedia.org/wiki/Gacrux>南十字座 γ 星</a>。
Ùi 十字架 ê 南十字座 γ 星 畫一條線到 下底 ê 藍色恆星，<a href=https://en.wikipedia.org/wiki/Acrux>十字架二</a>，會指向 南<a href=https://en.wikipedia.org/wiki/Celestial_pole>天極</a>。
拄仔好是 3 月翕 ê <a href="https://www.petrhoralek.com/?p=22973">這張相片</a> 內底，小島 ê 頭殼頂遐。
彼个島嶼 to̍h 是 tī <a href=https://en.wikipedia.org/wiki/Indian_Ocean>印度洋</a> ê <a href=https://en.wikipedia.org/wiki/Maldives>Maldives 共和國</a> ê <a href=https://youtu.be/bBI-q7ewXD4>Madivaru 島</a>。
Kah 暗淡 ê <a href=https://solarsystem.nasa.gov/resources/285/the-milky-way-galaxy/>銀河</a>光 相比，烏烏 ê <a href=https://apod.nasa.gov/apod/ap960503.html>烏碳橐仔星雲</a> to̍h tī 十字架 ê 倒爿。
Tī <a href=http://www.atlasoftheuniverse.com/galaxy.html>銀河</a> 較倚倒爿遐，有兩粒較光 ê 恆星：<a href=https://en.wikipedia.org/wiki/Alpha_Centauri>半人馬座 α 星</a>（倒爿彼粒）kah <a href=https://en.wikipedia.org/wiki/Beta_Centauri>半人馬座 β 星</a>（嘛叫做 Hadar）。
半人馬座 α 星 A 是 kah 太陽 相-siâng ê 恆星。
伊是三星系統 ê 其中一粒，這个三星系統閣有 kah 行星系統 (<a href=https://apod.nasa.gov/apod/ap160825.html>系外行星</a>)，離咱干焦 4.3 <a href=https://spaceplace.nasa.gov/light-year/en/>光年</a> 遠爾爾。
若是 ùi 半人馬座 α 星 <a href=https://media.istockphoto.com/photos/picture-of-a-cat-on-a-white-background-looking-up-picture-id182176351>來看</a>，咱 ê 太陽 應該是一粒 tī 明顯 ê <a href=https://earthsky.org/constellations/constellation-cassiopeia-the-queen-lady-of-the-chair-how-to-find-history-myth/>仙后座</a> 內底 足光 ê <a href=http://solar-center.stanford.edu/SID/activities/GreenSun.html>黃色恆星</a>。</p><h2 id=poj-maldive-chi-iā-ê-pó-chioh>[POJ] Maldive chi-iā ê pó-chio̍h</h2><p>Gîn-hô siōng lâm hit-tah m̄-nā ū Lâm-si̍p-jī, koh ū lî lán Thài-iông siōng kīn ê hêng-chhiⁿ hē-thóng: Poàn-jîn-má-chō Alpha chhiⁿ.
Lâm-si̍p-jī siōng bīn-téng hit-lia̍p sī chiok kng ê n̂g-sek hêng-chhiⁿ: Lâm-si̍p-jī-chō Gamma chhiⁿ.
Ùi Si̍p-jī-kè ê Lâm-si̍p-jī-chō Gamma chhiⁿ ōe chi̍t-tiâu kàu ē-té ê nâ-sek hêng-chhiⁿ, si̍p-jī-kè-jī, ē chí-hiòng Lâm-thian-ke̍k.
Tú-á-hó sī 3 goe̍h hip ê chit-tiuⁿ siòng-phìⁿ lāi-té, sió-tó ê thâu-khak-téng hiah.
Hit-ê tó-sū to̍h sī tī Ìn-tō͘-iûⁿ ê Maldives kiōng-hô-kok ê Madivaru tó.
Kah àm-tām ê Gîn-hô-kng sio-pí, o͘-o͘ ê O͘-thòaⁿ-lok-á seng-hûn to̍h tī Si̍p-jī-kè ê tò-pêng.
Tī Gîn-hô khah óa tò-pêng hiah, ū nn̄g-lia̍p khah kng ê hêng-chhiⁿ, Poàn-jîn-má-chō Alpha chhiⁿ (tò-pêng hit-lia̍p) kah Poàn-jîn-má-chō Beta chhiⁿ (mā kiò-chò Hadar).
Poàn-jîn-má-chō Alpha chhiⁿ A sī kah Thài-iông sio-siâng ê hêng-chhiⁿ.
I sī saⁿ-chhiⁿ-hē-thóng ê kî-tiong chi̍t-lia̍p, chit-ê saⁿ-chhiⁿ hē-thóng koh ū kah kiâⁿ-chhiⁿ hē-thóng (hē-gōa-kiâⁿ-chhiⁿ), lî lán kan-na 4.3 kng-nî hn̄g niā-niā.
Nā-sī ùi Poàn-jîn-má-chō Alpha chhiⁿ lâi khòaⁿ, lán ê Thài-iông èng-kai sī chi̍t-lia̍p tī bêng-hián ê Sian-hiō-chō lāi-té chiok kng ê n̂g-sek hêng-chhiⁿ.</p><h2 id=kip-maldive-tsi-iā-ê-pó-tsioh>[KIP] Maldive tsi-iā ê pó-tsio̍h</h2><p>Gîn-hô siōng lâm hit-tah m̄-nā ū Lâm-si̍p-jī, koh ū lî lán Thài-iông siōng kīn ê hîng-tshinn hē-thóng: Puàn-jîn-má-tsō Alpha tshinn.
Lâm-si̍p-jī siōng bīn-tíng hit-lia̍p sī tsiok kng ê n̂g-sik hîng-tshinn: Lâm-si̍p-jī-tsō Gamma tshinn.
Uì Si̍p-jī-kè ê Lâm-si̍p-jī-tsō Gamma tshinn uē tsi̍t-tiâu kàu ē-té ê nâ-sik hîng-tshinn, si̍p-jī-kè-jī, ē tsí-hiòng Lâm-thian-ki̍k.
Tú-á-hó sī 3 gue̍h hip ê tsit-tiunn siòng-phìnn lāi-té, sió-tó ê thâu-khak-tíng hiah.
Hit-ê tó-sū to̍h sī tī Ìn-tōo-iûnn ê Maldives kiōng-hô-kok ê Madivaru tó.
Kah àm-tām ê Gîn-hô-kng sio-pí, oo-oo ê Oo-thuànn-lok-á sing-hûn to̍h tī Si̍p-jī-kè ê tò-pîng.
Tī Gîn-hô khah uá tò-pîng hiah, ū nn̄g-lia̍p khah kng ê hîng-tshinn, Puàn-jîn-má-tsō Alpha tshinn (tò-pîng hit-lia̍p) kah Puàn-jîn-má-tsō Beta tshinn (mā kiò-tsò Hadar).
Puàn-jîn-má-tsō Alpha tshinn A sī kah Thài-iông sio-siâng ê hîng-tshinn.
I sī sann-tshinn-hē-thóng ê kî-tiong tsi̍t-lia̍p, tsit-ê sann-tshinn hē-thóng koh ū kah kiânn-tshinn hē-thóng (hē-guā-kiânn-tshinn), lî lán kan-na 4.3 kng-nî hn̄g niā-niā.
Nā-sī uì Puàn-jîn-má-tsō Alpha tshinn lâi khuànn, lán ê Thài-iông ìng-kai sī tsi̍t-lia̍p tī bîng-hián ê Sian-hiō-tsō lāi-té tsiok kng ê n̂g-sik hîng-tshinn.</p><h2 id=english-gems-of-a-maldivean-night>[English] Gems of a Maldivean Night</h2><p>The southernmost part of the Milky Way contains not only the stars of the Southern Cross, but the closest star system to our Sun -- Alpha Centauri.
The <a href=https://apod.nasa.gov/apod/ap210125.html>Southern Cross</a> itself is topped by the bright, yellowish star <a href=https://en.wikipedia.org/wiki/Gacrux>Gamma Crucis</a>.
A line from Gamma Crucis through the blue star at the bottom of the cross, <a href=https://en.wikipedia.org/wiki/Acrux>Acrux</a>, points toward the south <a href=https://en.wikipedia.org/wiki/Celestial_pole>celestial pole</a>, located just above the small island in the <a href="https://www.petrhoralek.com/?p=22973">featured picture</a> -- taken in early March.
That island is <a href=https://youtu.be/bBI-q7ewXD4>Madivaru</a> of the <a href=https://en.wikipedia.org/wiki/Maldives>Maldives</a> in the <a href=https://en.wikipedia.org/wiki/Indian_Ocean>Indian Ocean</a>.
Against faint <a href=https://solarsystem.nasa.gov/resources/285/the-milky-way-galaxy/>Milky Way</a> starlight, the dark <a href=https://apod.nasa.gov/apod/ap960503.html>Coal Sack Nebula</a> lies just left of the cross, while farther left along the <a href=http://www.atlasoftheuniverse.com/galaxy.html>Milky Way</a> are the bright stars <a href=https://en.wikipedia.org/wiki/Alpha_Centauri>Alpha Centauri</a> (left) and <a href=https://en.wikipedia.org/wiki/Beta_Centauri>Beta Centauri</a> (Hadar).
Alpha Centauri A, a Sun-like star anchoring a three-star system with <a href=https://apod.nasa.gov/apod/ap160825.html>exoplanets</a>, is a mere 4.3 <a href=https://spaceplace.nasa.gov/light-year/en/>light-years</a> distant.
<a href=https://media.istockphoto.com/photos/picture-of-a-cat-on-a-white-background-looking-up-picture-id182176351>Seen</a> from Alpha Centauri, our own Sun would be a bright <a href=http://solar-center.stanford.edu/SID/activities/GreenSun.html>yellowish star</a> in the otherwise <a href=https://earthsky.org/constellations/constellation-cassiopeia-the-queen-lady-of-the-chair-how-to-find-history-myth/>recognizable constellation Cassiopeia</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>南十字</td><td>Lâm-si̍p-jī</td><td>Lâm-si̍p-jī</td><td>南十字</td><td>the Southern Cross</td></tr><tr><td>半人馬座 α 星</td><td>Poàn-jîn-má-chō Alpha chhiⁿ</td><td>Puàn-jîn-má-tsō Alpha tshinn</td><td>半人馬座 α</td><td>Alpha Centauri</td></tr><tr><td>南十字座 γ 星</td><td>Lâm-si̍p-jī-chō Gamma chhiⁿ</td><td>Lâm-si̍p-jī-tsō Gamma tshinn</td><td>南十字座 γ</td><td>Gamma Crucis</td></tr><tr><td>十字架二</td><td>Si̍p-jī-kè jī</td><td>Si̍p-jī-kè jī</td><td>十字架二</td><td>Acrux</td></tr><tr><td>烏碳橐仔星雲</td><td>O͘-thòaⁿ-lok-á seng-hûn</td><td>Oo-thuànn-lok-á sing-hûn</td><td>煤袋星雲</td><td>Coal Sack Nebula</td></tr><tr><td>半人馬座 β 星</td><td>Poàn-jîn-má-chō Beta chhiⁿ</td><td>Puàn-jîn-má-tsō Beta tshinn</td><td>半人馬座 β</td><td>Beta Centauri (Hadar)</td></tr><tr><td>三星系統</td><td>saⁿ-chhiⁿ-hē-thóng</td><td>sann-tshinn-hē-thóng</td><td>三星系統</td><td>three-star system</td></tr><tr><td>系外行星</td><td>hē-gōa-kiâⁿ-chhiⁿ</td><td>hē-guā-kiânn-tshinn</td><td>系外行星</td><td>exoplanets</td></tr><tr><td>仙后座</td><td>Sian-hiō-chō</td><td>Sian-hiō-tsō</td><td>仙后座</td><td>Cassiopeia</td></tr><tr><td>南天極</td><td>Lâm-thian-ke̍k</td><td>Lâm-thian-ki̍k</td><td>南天極</td><td>south celestial pole</td></tr><tr><td>4.3 光年</td><td>sì-tiám-saⁿ kng-nî</td><td>sì-tiám-sann kng-nî</td><td>4.3 光年</td><td>4.3 light-years</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220327/>昨昏 ê 圖：土衛六 Titan ê 海洋 反射 太陽光</a>
</span><span class=post_next><a href=https://apod.tw/daily/20220329/>明仔載 ê 圖：金星 kah 火星：Tī 夜空同齊出現</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>