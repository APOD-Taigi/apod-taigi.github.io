<!doctype html><html lang=en><head><title>南方 ê 獵戶座 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="南方 ê 獵戶座"><meta property="og:description" content="Tī 大恆星形成區獵戶座星雲 ê 南方，有一个足光 ê 藍色反射星雲 NGC 1999。"><meta property="og:url" content="https://apod.tw/daily/20220127/"><meta property="og:image" content="https://apod.nasa.gov/apod/image/2201/NGC-1999_1100.jpg"><link rel=canonical href=https://apod.tw/daily/20220127/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. January 2022</p><h1 class=post_title>南方 ê 獵戶座</h1><div class=post_body><div class=post_inner><img src=https://apod.nasa.gov/apod/image/2201/NGC-1999_1100.jpg alt=/home/runner/work/apod-taigi.github.io/apod-taigi.github.io/content/daily/2022/01/20220127.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220127.html>South of Orion</a></li><li>影像來源 kah <a href=https://apod.nasa.gov/apod/lib/about_apod.html#srapply>版權</a>：<a href=https://www.vikaschander.com/>Vikas Chander</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzfq4tcf0ym20870r2fkkxgg height=180 width=500 frameborder=0 scrolling=no></iframe></div><h2 id=漢羅-南方-ê-獵戶座>[漢羅] 南方 ê 獵戶座</h2><p>Tī 大恆星形成區獵戶座星雲 ê 南方，有一个足光 ê 藍色反射星雲 <a href=https://hubblesite.org/contents/media/images/2000/10/952-Image.html>NGC 1999</a>。
伊 tī <a href=http://www.messier.seds.org/more/oricloud.html>獵戶座分子雲複合體</a> 邊仔 1500 光年遠 ê 所在。
NGC 1999 會發光，是一粒藏 tī 星雲內底 ê 變星 V380 Orionis kā 照予光 ê。
<a href=https://www.astrobin.com/68p5nt/>這个望遠鏡景色</a> tī 天頂 差不多是兩粒月娘 ê 闊度。
Tī 正爿中央 ê 星雲內底，有一个向邊仔 ê 暗色 T-型標誌。
拄仔開始 ê 時陣，這个烏暗外形去予人叫是講這是一个藏 tī 遐 ê 塗粉雲剪影。
毋閣 <a href=https://arxiv.org/abs/1005.2202>紅外線資料</a> 表示講，這个形體應該是去予星雲內底 能量較強 ê 少年恆星 歕出來 ê 閬縫。
實際上，<a href=https://apod.nasa.gov/apod/ap180307.html>這區四界攏是</a> 能量較強 ê 少年恆星，會產生 較狹 猶是 較闊 ê 噴流 kah 足光 ê 衝擊波。
伊去予編做 Herbig-Haro (HH) 天體，是用天文學家 George Herbig kah Guillermo Haro ê 姓 號 ê。
衝擊波彼位 ê 紅色色調有較厚 。
HH1 kah HH2 tī NGC 1999 ê 正爿下跤。
HH222 嘛叫做 <a href=https://hubblesite.org/contents/media/images/2000/10/952-Image.html>水沖星雲</a>，伊 tī 相片正爿頂懸遐，看起來干焦是著傷流血仝款。
這个衝擊波，是 <a href=https://apod.tw/daily/20220121/>恆星噴流</a> 用一秒鐘幾若百公里 ê 速度 kā 邊仔 ê 物質捒出去，才會產生 ê。</p><h2 id=poj-lâm-hong-ê-lah-hō-chō>[POJ] Lâm-hong ê La̍h-hō͘-chō</h2><p>Tī tōa hêng-chhiⁿ hêng-sêng-khu La̍h-hō͘-chō seng-hûn ê lâm-hong, ū chi̍t-ê chiok-kng ê nâ-sek hoán-siā seng-hûn NGC i̍t-kiú-kiú-kiú.
I tī La̍h-hō͘-chō hun-chú-hûn ho̍k-ha̍p-thé piⁿ-á chi̍t-chheng-gō͘-pah kng-nî ê só͘-chāi.
NGC i̍t-kiú-kiú-kiú ē hoat-kng, sī chi̍t-lia̍p chhàng tī seng-hûn lāi-té ê piàn-seng V-sam-pat-khòng Orionis kā chiò hō͘ kng ê.
Chit-ê bōng-oán-kiàⁿ kéng-sek tī thiⁿ-téng chha-put-to sī nn̄g-lia̍p goe̍h-niû ê khoah-tō͘.
Tī chiàⁿ-pêng tiong-ng ê seng-hûn lāi-té, ū chi̍t-ê hiòng piⁿ-á ê àm-sek T-hêng piau-chì.
Tú-á khai-sí ê sî-chūn, chit-ê o͘-àm gōa-hêng khì hō͘ lâng kiò-sī kóng che sī chi̍t-ê chhàng tī hia ê thô͘-hún-hûn chián-iáⁿ.
M̄-koh âng-gōa-sòaⁿ chu-liāu piáu-sī kóng, chit-ê hêng-thé eng-kai sī khì hō͘ seng-hûn lāi-té lêng-liōng khah kiông ê siàu-liân hêng-chhiⁿ pûn--chhut-lâi ê làng-phāng.
Si̍t-chè-siōng, chit-khu sì-kè lóng-sī lêng-liōng khah kiông ê siàu-liân hêng-chhiⁿ, ē sán-seng khah e̍h iáu-sī khah khoah ê phùn-liû kah chiok kng ê chhiong-kek-phō.
I khì hō͘ pian chò Herbig-Haro (HH) thian-thé, sī iōng thian-bûn-ha̍k-ka George Herbig kah Guillermo Haro ê sèⁿ hō ê.
Chhiong-kek-pho hit-ūi ê âng-sek sek-tiāu ū khah kāu.
HH-one kah HH-two tī NGC i̍t-kiú-kiú-kiú ê chiàⁿ-pêng ē-kha.
HH-jī-jī-jī mā kiò-chò Chúi-chhiâng-seng-hûn, i tī siòng-phìⁿ chiàⁿ-pêng téng-koân hiah, khòaⁿ--khí-lâi kan-na sī tio̍h-siong lâu-hoeh kāng-khoán.
Chit-ê chhiong-kek-phō, sī hêng-chhiⁿ phùn-liû iōng chi̍t-bió-cheng kúi-ā-pah kong-lí ê sok-tō͘ kā piⁿ-á ê bu̍t-chit sak--chhut-khì, chiah-ē sán-seng ê.</p><h2 id=kip-lâm-hong-ê-lah-hōo-tsō>[KIP] Lâm-hong ê La̍h-hōo-tsō</h2><p>Tī tuā hîng-tshinn hîng-sîng-khu La̍h-hōo-tsō sing-hûn ê lâm-hong, ū tsi̍t-ê tsiok-kng ê nâ-sik huán-siā sing-hûn NGC i̍t-kiú-kiú-kiú.
I tī La̍h-hōo-tsō hun-tsú-hûn ho̍k-ha̍p-thé pinn-á tsi̍t-tshing-gōo-pah kng-nî ê sóo-tsāi.
NGC i̍t-kiú-kiú-kiú ē huat-kng, sī tsi̍t-lia̍p tshàng tī sing-hûn lāi-té ê piàn-sing V-sam-pat-khòng Orionis kā tsiò hōo kng ê.
Tsit-ê bōng-uán-kiànn kíng-sik tī thinn-tíng tsha-put-to sī nn̄g-lia̍p gue̍h-niû ê khuah-tōo.
Tī tsiànn-pîng tiong-ng ê sing-hûn lāi-té, ū tsi̍t-ê hiòng pinn-á ê àm-sik T-hîng piau-tsì.
Tú-á khai-sí ê sî-tsūn, tsit-ê oo-àm guā-hîng khì hōo lâng kiò-sī kóng tse sī tsi̍t-ê tshàng tī hia ê thôo-hún-hûn tsián-iánn.
M̄-koh âng-guā-suànn tsu-liāu piáu-sī kóng, tsit-ê hîng-thé ing-kai sī khì hōo sing-hûn lāi-té lîng-liōng khah kiông ê siàu-liân hîng-tshinn pûn--tshut-lâi ê làng-phāng.
Si̍t-tsè-siōng, tsit-khu sì-kè lóng-sī lîng-liōng khah kiông ê siàu-liân hîng-tshinn, ē sán-sing khah e̍h iáu-sī khah khuah ê phùn-liû kah tsiok kng ê tshiong-kik-phō.
I khì hōo pian tsò Herbig-Haro (HH) thian-thé, sī iōng thian-bûn-ha̍k-ka George Herbig kah Guillermo Haro ê sènn hō ê.
Tshiong-kik-pho hit-uī ê âng-sik sik-tiāu ū khah kāu.
HH-one kah HH-two tī NGC i̍t-kiú-kiú-kiú ê tsiànn-pîng ē-kha.
HH-jī-jī-jī mā kiò-tsò Tsuí-tshiâng-sing-hûn, i tī siòng-phìnn tsiànn-pîng tíng-kuân hiah, khuànn--khí-lâi kan-na sī tio̍h-siong lâu-hueh kāng-khuán.
Tsit-ê tshiong-kik-phō, sī hîng-tshinn phùn-liû iōng tsi̍t-bió-tsing kuí-ā-pah kong-lí ê sok-tōo kā pinn-á ê bu̍t-tsit sak--tshut-khì, tsiah-ē sán-sing ê.</p><h2 id=english-south-of-orion>[English] South of Orion</h2><p>South of the large star-forming region known as the Orion Nebula, lies bright blue reflection nebula <a href=https://hubblesite.org/contents/media/images/2000/10/952-Image.html>NGC 1999</a>.
At the edge of the <a href=http://www.messier.seds.org/more/oricloud.html>Orion molecular cloud</a> complex some 1,500 light-years distant, NGC 1999's illumination is provided by the embedded variable star V380 Orionis.
The nebula is marked with a dark sideways T-shape at center right in <a href=https://www.astrobin.com/68p5nt/>this telescopic vista</a> that spans about two full moons on the sky.
Its dark shape was once assumed to be an obscuring dust cloud seen in silhouette.
But <a href=https://arxiv.org/abs/1005.2202>infrared data</a> suggest the shape is likely a hole blown through the nebula itself by energetic young stars.
In fact, <a href=https://apod.nasa.gov/apod/ap180307.html>this region abounds</a> with energetic young stars producing jets and outflows with luminous shock waves.
Cataloged as Herbig-Haro (HH) objects, named for astronomers George Herbig and Guillermo Haro, the shocks have intense reddish hues.
HH1 and HH2 are just below and right of NGC 1999.
HH222, also known as the <a href=https://hubblesite.org/contents/media/images/2000/10/952-Image.html>Waterfall nebula</a>, looks like a red gash near top right in the frame.
To create the shocks <a href=https://apod.nasa.gov/apod/ap220121.html>stellar jets</a> push through the surrounding material at speeds of hundreds of kilometers per <em>second</em>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座星雲</td><td>La̍h-hō͘-chō seng-hûn</td><td>La̍h-hōo-tsō sing-hûn</td><td>獵戶座星雲</td><td>the Orion Nebula</td></tr><tr><td>獵戶座分子雲複合體</td><td>La̍h-hō͘-chō hun-chú-hûn ho̍k-ha̍p-thé</td><td>La̍h-hōo-tsō hun-tsú-hûn ho̍k-ha̍p-thé</td><td>獵戶座分子雲複合體</td><td>Orion molecular cloud complex</td></tr><tr><td>變星</td><td>piàn-seng</td><td>piàn-sing</td><td>變星</td><td>variable star</td></tr><tr><td>較狹 ê 噴流</td><td>khah e̍h ê phùn-liû</td><td>khah e̍h ê phùn-liû</td><td>窄噴流</td><td>jets</td></tr><tr><td>較闊 ê 噴流</td><td>khah khoah ê phùn-liû</td><td>khah khuah ê phùn-liû</td><td>寬噴流</td><td>outflows</td></tr><tr><td>水沖星雲</td><td>Chúi-chhiâng-seng-hûn</td><td>Tsuí-tshiâng-sing-hûn</td><td>瀑布星雲</td><td>the Waterfall nebula</td></tr><tr><td>衝擊波</td><td>chhiong-kek-phō</td><td>tshiong-kik-phō</td><td>衝擊波</td><td>shocks</td></tr><tr><td>HH 天體</td><td>HH thian-thé</td><td>HH thian-thé</td><td>HH 天體</td><td>Herbig-Haro (HH) objects</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220126/>昨昏 ê 圖：心宿二附近 ê 恆星、塗粉、kah 氣體</a>
</span><span class=post_next><a href=https://apod.tw/daily/20220128/>明仔載 ê 圖：月球 ê 東海 tī 月球 ê 西爿</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>