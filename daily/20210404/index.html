<!doctype html><html lang=en><head><title>鑽入、迵過、超越土星環 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="鑽入、迵過、超越土星環"><meta property="og:description" content="有四粒衛星 tī 這張影像內底，你敢有法度 kā in 攏總揣著？代先咱來看 tī 背景上遠彼粒 土衛六 Titan，伊是土星上大粒 ê 衛星，嘛是太陽系內底上大粒 ê 衛星之一。"><meta property="og:url" content="https://apod.tw/daily/20210404/"><meta property="og:image" content="https://apod.nasa.gov/apod/fap/image/2104/fourmoons_cassini_960.jpg"><link rel=canonical href=https://apod.tw/daily/20210404/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. April 2021</p><h1 class=post_title>鑽入、迵過、超越土星環</h1><div class=post_body><div class=post_inner><img src=https://apod.nasa.gov/apod/fap/image/2104/fourmoons_cassini_960.jpg alt=/home/runner/work/apod-taigi.github.io/apod-taigi.github.io/content/daily/2021/04/20210404.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210404.html>In, Through, and Beyond Saturn's Rings</a></li><li>影像來源：<a href=http://ciclops.org/>Cassini Imaging Team</a>, <a href=http://ciclops.org/iss/iss.php>ISS</a>, <a href=https://www.jpl.nasa.gov/>JPL</a>, <a href=https://www.esa.int/>ESA</a>, <a href=https://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cknymaziu18gm0910viqhnlqt height=180 width=500 frameborder=0 scrolling=no></iframe></div><h2 id=漢羅-鑽入迵過超越土星環>[漢羅] 鑽入、迵過、超越土星環</h2><p>有四粒衛星 tī <a href=https://photojournal.jpl.nasa.gov/catalog/PIA14579>這張影像</a> 內底，你敢有法度 kā in 攏總揣著？
代先咱來看 tī 背景上遠彼粒 土衛六 <a href=https://apod.nasa.gov/apod/ap110401.html>Titan</a>，伊是 <a href=https://apod.nasa.gov/apod/ap200419.html>土星</a> 上大粒 ê 衛星，嘛是 <a href=https://eyes.nasa.gov/apps/orrery/>太陽系</a> 內底上大粒 ê 衛星之一。
Tī 這粒永遠厚雲 ê 世界，頂面 ê 烏-sûn，是 <a href=https://solarsystem.nasa.gov/resources/14689/titans-north-polar-hood/>北極極冠</a>。
紲落來咱來看 tī 前景上明顯 ê 土衛四 <a href=https://en.wikipedia.org/wiki/Dione_%28moon%29>Dione</a>，伊足光 ê。
伊面頂攏是石坑 kah 長長 ê <a href=https://apod.nasa.gov/apod/ap060905.html>冰崖</a>。
Tī 倒爿突出來尖尖 ê，是土星幾若个 <a href=https://apod.nasa.gov/apod/ap050525.html>展延 ê 環</a>，包括彼个有深色 <a href=http://en.wikipedia.org/wiki/Encke_Division#Encke_Gap>Encke 溝</a> ê A 環。
Tī 正爿較遠 ê 彼粒是 土衛十七 <a href=http://en.wikipedia.org/wiki/Pandora_%28moon%29>Pandora</a>，伊干焦 80 公里闊爾爾。
伊會當 kā 土星 ê F 環 <a href="http://www.youtube.com/watch?v=fdUlpeUFfxI">箍牢 ê</a>。
第四粒衛星 tī 佗位？
你若是 tī 土星環內底 ê <a href=https://apod.nasa.gov/apod/ap200527.html>Encke 溝</a> 看較詳細 leh，你 to̍h 會揣著一个點，伊其實是 土衛十八 <a href=http://en.wikipedia.org/wiki/Pan_%28moon%29>Pan</a>。
雖然講這粒土星上細粒 ê 衛星干焦 35 公里闊爾爾，毋閣 土衛十八 <a href=https://solarsystem.nasa.gov/moons/saturn-moons/pan/in-depth/>Pan</a> 有大到會當 kā <a href=https://www.planetary.org/space-images/pan-in-the-enke-gap-1>Encke 溝</a> 內底 ê 粒子掃甲清氣溜溜。
經過十外冬 ê 探索 kah 發現，<a href=https://solarsystem.nasa.gov/missions/cassini/mission/spacecraft/cassini-orbiter/>Cassini 太空船</a> tī 2017 年 kā 伊 ê <a href=https://www.lifewithdogs.tv/wp-content/uploads/2016/10/dog-tired.jpg>燃料用欲煞</a>矣。
伊 to̍h <a href=https://apod.nasa.gov/apod/ap170125.html>行落去土星 ê 大氣層</a>，上尾 to̍h tī 內底 <a href=https://youtu.be/4u6A40QTWVI>熔去</a>。</p><h2 id=poj-chǹg--jip-thàng--kòe-chhiau-oat-thó-chhiⁿ-khoân>[POJ] Chǹg--ji̍p, thàng--kòe, chhiau-oa̍t Thó͘-chhiⁿ-khoân</h2><p>Ū sì-lia̍p ūi-chhiⁿ tī chit-tiuⁿ iáⁿ-siōng lāi-té, lí kám ū-hoat-tō͘ kā in lóng chhōe-tio̍h?
Tāi-seng lán lâi khòaⁿ tī pōe-kéng siōng hn̄g hit-lia̍p Thó͘-ūi-la̍k Titan, i sī Thó͘-chhiⁿ siōng tōa-lia̍p ê ūi-chhiⁿ, mā sī Thài-iông-hē lāi-té siōng tōa-lia̍p ê ūi-chhiⁿ chi-it.
Tī chit-lia̍p éng-oán kāu-hûn ê sè-kài, téng-bīn ê o͘-sûn, sī pak-ke̍k ke̍k-koan.
Sòa-lo̍h-lâi lán lâi khòaⁿ tī chiân-kéng siōng bêng-hián ê Thó͘-ūi-sì Dione, i chiok-kng ê.
I bīn-téng lóng sī chio̍h-kheⁿ kah tn̂g-tn̂g-ê peng-gâi.
Tī tò-pêng thu̍t--chhut-lâi chiam-chiam--ê, sī Thó͘-chhiⁿ kúi-ā-ê tián-iân ê khoân, pau-koat hit-ê ū chhim-sek Encke-kau ê A-khoân.
Tī chiàⁿ-pêng khah-hn̄g ê hit-lia̍p sī Thó͘-ūi-cha̍p-chhit Pandora, i kan-na peh-cha̍p kong-lí khoah niā-niā.
I ē-tàng kā Thó͘-chhiⁿ ê F-khoân kho͘-tiâu--ê.
Tē-sì-lia̍p ūi-chhiⁿ tī tó-ūi?
Lí nā-sī tī Thó͘-chhiⁿ-khoân lāi-té ê Encke-kau khòaⁿ khah siông-sè--leh, lí to̍h ē chhōe-tio̍h chi̍t-ê tiám, i kî-si̍t sī Thó͘-ūi-cha̍p-poeh Pan.
Sui-jiân-kóng chit-lia̍p Thó͘-chhiⁿ siōng sè-lia̍p ê ūi-chhiⁿ kan-na saⁿ-cha̍p-gō͘ kong-lí khoah niā-niā, m̄-koh Thó͘-ūi-cha̍p-poeh Pan ū tōa kàu ē-tàng kā Encke-kau lāi-té ê lia̍p-chú sàu-kah chheng-khì-liu-liu.
Keng-kòe cha̍p-gōa tang ê thàm-soh kah hoat-hiān, Cassini thài-khong-chûn tī jī-khòng-it-chhit nî kā i ê jiân-liāu ēng beh soah ah.
I to̍h kiâⁿ--lo̍h-khì Thó͘-chhiⁿ tōa-khì-chân, siōng-bóe to̍h tī lāi-té iûⁿ--khì.</p><h2 id=kip-tsǹg--jip-thàng--kuè-tshiau-uat-thóo-tshinn-khuân>[KIP] Tsǹg--ji̍p, thàng--kuè, tshiau-ua̍t Thóo-tshinn-khuân</h2><p>Ū sì-lia̍p uī-tshinn tī tsit-tiunn iánn-siōng lāi-té, lí kám ū-huat-tōo kā in lóng tshuē-tio̍h?
Tāi-sing lán lâi khuànn tī puē-kíng siōng hn̄g hit-lia̍p Thóo-uī-la̍k Titan, i sī Thóo-tshinn siōng tuā-lia̍p ê uī-tshinn, mā sī Thài-iông-hē lāi-té siōng tuā-lia̍p ê uī-tshinn tsi-it.
Tī tsit-lia̍p íng-uán kāu-hûn ê sè-kài, tíng-bīn ê oo-sûn, sī pak-ki̍k ki̍k-kuan.
Suà-lo̍h-lâi lán lâi khuànn tī tsiân-kíng siōng bîng-hián ê Thóo-uī-sì Dione, i tsiok-kng ê.
I bīn-tíng lóng sī tsio̍h-khenn kah tn̂g-tn̂g-ê ping-gâi.
Tī tò-pîng thu̍t--tshut-lâi tsiam-tsiam--ê, sī Thóo-tshinn kuí-ā-ê tián-iân ê khuân, pau-kuat hit-ê ū tshim-sik Encke-kau ê A-khuân.
Tī tsiànn-pîng khah-hn̄g ê hit-lia̍p sī Thóo-uī-tsa̍p-tshit Pandora, i kan-na peh-tsa̍p kong-lí khuah niā-niā.
I ē-tàng kā Thóo-tshinn ê F-khuân khoo-tiâu--ê.
Tē-sì-lia̍p uī-tshinn tī tó-uī?
Lí nā-sī tī Thóo-tshinn-khuân lāi-té ê Encke-kau khuànn khah siông-sè--leh, lí to̍h ē tshuē-tio̍h tsi̍t-ê tiám, i kî-si̍t sī Thóo-uī-tsa̍p-pueh Pan.
Sui-jiân-kóng tsit-lia̍p Thóo-tshinn siōng sè-lia̍p ê uī-tshinn kan-na sann-tsa̍p-gōo kong-lí khuah niā-niā, m̄-koh Thóo-uī-tsa̍p-pueh Pan ū tuā kàu ē-tàng kā Encke-kau lāi-té ê lia̍p-tsú sàu-kah tshing-khì-liu-liu.
King-kuè tsa̍p-guā tang ê thàm-soh kah huat-hiān, Cassini thài-khong-tsûn tī jī-khòng-it-tshit nî kā i ê jiân-liāu īng beh suah ah.
I to̍h kiânn--lo̍h-khì Thóo-tshinn tuā-khì-tsân, siōng-bué to̍h tī lāi-té iûnn--khì.</p><h2 id=english-in-through-and-beyond-saturns-rings>[English] In, Through, and Beyond Saturn's Rings</h2><p>Four moons are visible on the <a href=https://photojournal.jpl.nasa.gov/catalog/PIA14579>featured image</a> -- can you find them all? First -- and farthest in the background -- is <a href=https://apod.nasa.gov/apod/ap110401.html>Titan</a>, the largest moon of <a href=https://apod.nasa.gov/apod/ap200419.html>Saturn</a> and one of the larger moons in the <a href=https://eyes.nasa.gov/apps/orrery/>Solar System</a>. The dark feature across the top of this perpetually cloudy world is the <a href=https://solarsystem.nasa.gov/resources/14689/titans-north-polar-hood/>north polar hood</a>. The next most obvious moon is bright <a href=https://en.wikipedia.org/wiki/Dione_%28moon%29>Dione</a>, visible in the foreground, complete with craters and long <a href=https://apod.nasa.gov/apod/ap060905.html>ice cliffs</a>. Jutting in from the left are several of Saturn's <a href=https://apod.nasa.gov/apod/ap050525.html>expansive rings</a>, including Saturn's A ring featuring the dark <a href=http://en.wikipedia.org/wiki/Encke_Division#Encke_Gap>Encke Gap</a>. On the far right, just outside the rings, is <a href=http://en.wikipedia.org/wiki/Pandora_%28moon%29>Pandora</a>, a moon only 80-kilometers across that <a href="http://www.youtube.com/watch?v=fdUlpeUFfxI">helps shepherd</a> Saturn's F ring. The fourth moon? If you look closely inside Saturn's rings, in the <a href=https://apod.nasa.gov/apod/ap200527.html>Encke Gap</a>, you will find a speck that is actually <a href=http://en.wikipedia.org/wiki/Pan_%28moon%29>Pan</a>. Although one of Saturn's smallest moons at 35-kilometers across, <a href=https://solarsystem.nasa.gov/moons/saturn-moons/pan/in-depth/>Pan</a> is massive enough to help keep the <a href=https://www.planetary.org/space-images/pan-in-the-enke-gap-1>Encke gap</a> relatively free of ring particles. After more than a decade of exploration and discovery, the <a href=https://solarsystem.nasa.gov/missions/cassini/mission/spacecraft/cassini-orbiter/>Cassini spacecraft</a> ran <a href=https://www.lifewithdogs.tv/wp-content/uploads/2016/10/dog-tired.jpg>low on fuel</a> in 2017 and was directed to <a href=https://apod.nasa.gov/apod/ap170125.html>enter Saturn's atmosphere</a>, where it surely <a href=https://youtu.be/4u6A40QTWVI>melted</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>土星環</td><td>Thó͘-chhiⁿ-khoân</td><td>Thóo-tshinn-khuân</td><td>土星環</td><td>Saturn's Rings</td></tr><tr><td>土衛</td><td>Thó͘-ūi</td><td>Thóo-uī</td><td>土衛</td><td>Saturn's Moon</td></tr><tr><td>北極極冠</td><td>pak-ke̍k ke̍k-koan</td><td>pak-ki̍k ki̍k-kuan</td><td>北極極冠</td><td>north polar hood</td></tr><tr><td>冰崖</td><td>peng-gâi</td><td>ping-gâi</td><td>冰崖</td><td>ice cliff</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210403/>昨昏 ê 圖：獨創號 ê 第 39 工火星日</a>
</span><span class=post_next><a href=https://apod.tw/daily/20210405/>明仔載 ê 圖：面紗星雲：恆星爆炸了後 ê 煙光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>