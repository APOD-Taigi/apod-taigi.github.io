<!doctype html><html lang=en><head><title>欲爆炸 ê 天星 船底座 η | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="欲爆炸 ê 天星 船底座 η"><meta property="og:description" content="船底座 η 可能欲爆炸矣。毋過無人知影當時，可能是明年，可能是 100 萬年後。"><meta property="og:url" content="https://apod.tw/daily/20230709/"><meta property="og:image" content="https://apod.nasa.gov/apod/image/2307/EtaCarinae_HubbleSchmidt_960.jpg"><link rel=canonical href=https://apod.tw/daily/20230709/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. July 2023</p><h1 class=post_title>欲爆炸 ê 天星 船底座 η</h1><div class=post_body><div class=post_inner><img src=https://apod.nasa.gov/apod/image/2307/EtaCarinae_HubbleSchmidt_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230709.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230709.html>Doomed Star Eta Carinae</a></li><li>影像來源 kah 版權：<a href=https://www.nasa.gov/>NASA</a>, <a href=http://www.esa.int/>ESA</a>, <a href=https://www.nasa.gov/mission_pages/hubble/main/index.html>Hubble</a>; 資料處理 kah <a href=https://creativecommons.org/licenses/by/2.0/>許可</a>：<a href=https://geckzilla.com/>Judy Schmidt</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cllco8qxh00ua01zj680f1jz2 height=180 width=500 frameborder=0 scrolling=no></iframe></div><h2 id=漢羅-欲爆炸-ê-天星-船底座-η>[漢羅] 欲爆炸 ê 天星 船底座 η</h2><p>船底座 η 可能欲爆炸矣。
毋過無人知影當時，可能是明年，可能是 100 萬年後。
<a href=https://apod.nasa.gov/apod/ap991011.html>船底座 η</a> ê 質量差不多是咱 <a href=https://apod.nasa.gov/apod/sun.html>太陽</a> ê 100 倍以上，所以伊是會變做 <a href=https://imagine.gsfc.nasa.gov/science/objects/supernovae2.html>超新星</a> ê 候選星。
歷史紀錄嘛 kā 咱講，<a href=https://en.wikipedia.org/wiki/Eta_Carinae>船底座 η</a> tī 170 年前 捌經過一擺無四常 ê 爆炸，彼當陣伊就變做是 <a href=https://apod.nasa.gov/apod/ap000618.html>南方天頂</a> <a href=https://en.wikipedia.org/wiki/List_of_brightest_stars#Table>上光 ê 其中一粒天星</a>。
<a href=http://messier.seds.org/xtra/ngc/etacar.html>船底座 η</a> tī <a href=https://apod.nasa.gov/apod/ap160814.html>鎖匙空星雲</a> 內底，是目前為止咱知影 tī 會 <a href=https://apod.nasa.gov/apod/ap971129.html>自然發出雷射光</a> ê 唯一一粒 <a href="https://www.youtube.com/watch?v=OaBxMo4b74g">恆星</a>。
<a href=https://www.flickr.com/photos/geckzilla/32019832757/>這張影像</a> 展示 ê 是 踅 tī <a href=https://ui.adsabs.harvard.edu/abs/1997ARA%26A..35....1D/abstract>這粒 leh 流浪 ê 恆星</a> 四箍圍仔 ê <a href="http://www.youtube.com/watch?v=NpnhCEqcRvY">奇怪星雲</a> ê 詳細細節。
相片內底 ê <a href=https://apod.nasa.gov/apod/ap010415.html>繞射光針</a> 是望遠鏡造成--ê。
咱會當 tī 船底座 η 中心 光爍爍 ê 彩色光內底，看著這寡條紋。
<a href=https://apod.nasa.gov/apod/ap140717.html>侏儒星雲</a> ê 兩瓣 kā <a href=https://ui.adsabs.harvard.edu/abs/1995ApJ...445L.121C/abstract>高溫 ê 中心區</a> 包 tī 內底。
咱閣會當 tī 影像正爿、湠--開 ê 紅色星雲遐，看著一寡奇怪 ê 輻射條紋。
這兩瓣 <a href="https://www.jpl.nasa.gov/news/news.php?feature=7184">內底攏是</a> 氣體 <a href=https://apod.nasa.gov/apod/ap030706.html>塗粉</a> 帶，會 kā 中心附近 藍光 kah <a href=https://science.nasa.gov/ems/10_ultravioletwaves>紫外光</a> 吸收去。
毋過這寡紋路，到今猶 <a href=http://en.bcdn.biz/Images/2016/6/22/2617d6e7-4f6a-4c46-9020-c3aee00f3c79.jpg>毋是蓋了解</a>。</p><h2 id=poj-beh-pok-chà-ê-thiⁿ-chhiⁿ-chûn-té-chō-η>[POJ] Beh po̍k-chà ê thiⁿ-chhiⁿ Chûn-té-chō η</h2><p>Chûn-té-chō η khó-lêng beh po̍k-chà ah.
M̄-koh bô-lâng chai-iáⁿ tang-sî, khó-lêng sī mê-nî, khó-lêng sī 100 bān-nî āu.
Chûn-té-chō η ê chit-liōng chha-put-to sī lán Thài-iông ê 100 pōe í-siōng, só͘-í i sī ē piàn-chò chhiau-sin-seng ê hāu-soán-chhiⁿ.
Le̍k-sú kì-lo̍k mā kā lán kóng, Chûn-té-chō η tī 170 nî-chêng bat keng-kòe chi̍t-pái bô sù-siông ê po̍k-chà, hit-tang-chūn i tō piàn-chò sī lâm-hong thiⁿ-téng siōng kng ê kî-tiong chi̍t-lia̍p thiⁿ-chhiⁿ.
Chûn-té-chō η tī Só-sî-khang seng-hûn lāi-té, sī bo̍k-chêng ûi-chí lán chai-iáⁿ tī ē chū-jiân hoat-chhut lûi-siā-kng ê ûi-it chi̍t-lia̍p hêng-chhiⁿ.
Chit-tiuⁿ iáⁿ-siōng tián-sī ê sī se̍h tī chit-lia̍p leh liû-lōng ê hêng-chhiⁿ sì-kho͘-ûi-á ê kî-koài seng-hûn ê siông-sè sè-chiat.
Siòng-phìⁿ lāi-té ê jiàu-siā kng-chiam sī bōng-oán-kiàⁿ chō-sêng--ê.
Lán ē-tàng tī Chûn-té-chō η tiong-sim kng-sih-sih ê chhái-sek-kng lāi-té, khòaⁿ-tio̍h chit-kóa tiâu-bûn.
Chu-jû-seng-hûn ê nn̄g bān kā ko-un ê tiong-sim-khu pau tī lāi-té.
Lán koh ē-tàng tī iáⁿ-siōng chiàⁿ-pêng, thòaⁿ--khui ê âng-sek seng-hûn hiah, khòaⁿ-tio̍h chi̍t-kóa kî-koài ê hok-siā tiâu-bûn.
Chit nn̄g bān lāi-té lóng sī khì-thé thô͘-hún tòa, ē kā tiong-sim hù-kīn nâ-kng kah chí-gōa-kng khip-siu khì.
M̄-koh chit-kóa bûn-lō͘, kàu-taⁿ iáu m̄-sī kài liáu-kái.</p><h2 id=kip-beh-pok-tsà-ê-thinn-tshinn-tsûn-té-tsō-η>[KIP] Beh po̍k-tsà ê thinn-tshinn Tsûn-té-tsō η</h2><p>Tsûn-té-tsō η khó-lîng beh po̍k-tsà ah.
M̄-koh bô-lâng tsai-iánn tang-sî, khó-lîng sī mê-nî, khó-lîng sī 100 bān-nî āu.
Tsûn-té-tsō η ê tsit-liōng tsha-put-to sī lán Thài-iông ê 100 puē í-siōng, sóo-í i sī ē piàn-tsò tshiau-sin-sing ê hāu-suán-tshinn.
Li̍k-sú kì-lo̍k mā kā lán kóng, Tsûn-té-tsō η tī 170 nî-tsîng bat king-kuè tsi̍t-pái bô sù-siông ê po̍k-tsà, hit-tang-tsūn i tō piàn-tsò sī lâm-hong thinn-tíng siōng kng ê kî-tiong tsi̍t-lia̍p thinn-tshinn.
Tsûn-té-tsō η tī Só-sî-khang sing-hûn lāi-té, sī bo̍k-tsîng uî-tsí lán tsai-iánn tī ē tsū-jiân huat-tshut luî-siā-kng ê uî-it tsi̍t-lia̍p hîng-tshinn.
Tsit-tiunn iánn-siōng tián-sī ê sī se̍h tī tsit-lia̍p leh liû-lōng ê hîng-tshinn sì-khoo-uî-á ê kî-kuài sing-hûn ê siông-sè sè-tsiat.
Siòng-phìnn lāi-té ê jiàu-siā kng-tsiam sī bōng-uán-kiànn tsō-sîng--ê.
Lán ē-tàng tī Tsûn-té-tsō η tiong-sim kng-sih-sih ê tshái-sik-kng lāi-té, khuànn-tio̍h tsit-kuá tiâu-bûn.
Tsu-jû-sing-hûn ê nn̄g bān kā ko-un ê tiong-sim-khu pau tī lāi-té.
Lán koh ē-tàng tī iánn-siōng tsiànn-pîng, thuànn--khui ê âng-sik sing-hûn hiah, khuànn-tio̍h tsi̍t-kuá kî-kuài ê hok-siā tiâu-bûn.
Tsit nn̄g bān lāi-té lóng sī khì-thé thôo-hún tuà, ē kā tiong-sim hù-kīn nâ-kng kah tsí-guā-kng khip-siu khì.
M̄-koh tsit-kuá bûn-lōo, kàu-tann iáu m̄-sī kài liáu-kái.</p><h2 id=english-doomed-star-eta-carinae>[English] Doomed Star Eta Carinae</h2><p>Eta Carinae may be about to explode.
But no one knows when - it may be next year, it may be one million years from now.
<a href=https://apod.nasa.gov/apod/ap991011.html>Eta Carinae</a>'s mass - about 100 times greater than our <a href=https://apod.nasa.gov/apod/sun.html>Sun</a> - makes it an excellent candidate for a full blown <a href=https://imagine.gsfc.nasa.gov/science/objects/supernovae2.html>supernova</a>.
Historical records do show that about 170 years ago <a href=https://en.wikipedia.org/wiki/Eta_Carinae>Eta Carinae</a> underwent an unusual outburst that made it one of the <a href=https://en.wikipedia.org/wiki/List_of_brightest_stars#Table>brightest stars</a> in the <a href=https://apod.nasa.gov/apod/ap000618.html>southern sky</a>.
<a href=http://messier.seds.org/xtra/ngc/etacar.html>Eta Carinae</a>, in the <a href=https://apod.nasa.gov/apod/ap160814.html>Keyhole Nebula</a>, is the only <a href="https://www.youtube.com/watch?v=OaBxMo4b74g">star</a> currently <a href=https://apod.nasa.gov/apod/ap971129.html>thought to emit natural LASER light</a>.
This <a href=https://www.flickr.com/photos/geckzilla/32019832757/>featured image</a> brings out details in the <a href="http://www.youtube.com/watch?v=NpnhCEqcRvY">unusual nebula</a> that surrounds <a href=https://ui.adsabs.harvard.edu/abs/1997ARA%26A..35....1D/abstract>this rogue star</a>.
<a href=https://apod.nasa.gov/apod/ap010415.html>Diffraction spikes</a>, caused by the telescope, are visible as bright multi-colored streaks emanating from Eta Carinae's center.
Two distinct lobes of the <a href=https://apod.nasa.gov/apod/ap140717.html>Homunculus Nebula</a> encompass the <a href=https://ui.adsabs.harvard.edu/abs/1995ApJ...445L.121C/abstract>hot central region</a>, while some strange radial streaks are visible in red extending toward the image right.
The lobes are <a href="https://www.jpl.nasa.gov/news/news.php?feature=7184">filled</a> with lanes of gas and <a href=https://apod.nasa.gov/apod/ap030706.html>dust</a> which absorb the blue and <a href=https://science.nasa.gov/ems/10_ultravioletwaves>ultraviolet light</a> emitted near the center.
The streaks, however, remain <a href=http://en.bcdn.biz/Images/2016/6/22/2617d6e7-4f6a-4c46-9020-c3aee00f3c79.jpg>unexplained</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>船底座 η</td><td>Chûn-té-chō Eta</td><td>Tsûn-té-tsō Eta</td><td>船底座 η</td><td>Eta Carinae</td></tr><tr><td>超新星</td><td>chhiau-sin-seng</td><td>tshiau-sin-sing</td><td>超新星</td><td>supernova</td></tr><tr><td>鎖匙空星雲</td><td>Só-sî-khang-seng-hûn</td><td>Só-sî-khang-sing-hûn</td><td>鎖匙洞星雲</td><td>Keyhole Nebula</td></tr><tr><td>雷射光</td><td>lûi-siā-kng</td><td>luî-siā-kng</td><td>雷射光</td><td>LASER light</td></tr><tr><td>繞射光針</td><td>jiáu-siā kng-chiam</td><td>jiáu-siā kng-tsiam</td><td>繞射星芒</td><td>diffraction spike</td></tr><tr><td>侏儒星雲</td><td>Chu1-jû-seng-hûn</td><td>Tsu-jû-sing-hûn</td><td>侏儒星雲</td><td>Homunculus Nebula</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230708/>昨昏 ê 圖：Stickney 隕石坑</a>
</span><span class=post_next><a href=https://apod.tw/daily/20230710/>明仔載 ê 圖：NGC 6559 內底 ê 恆星、塗粉、kah 星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>