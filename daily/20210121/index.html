<!doctype html><html lang=en><head><title>M78 ê 闊幅相片 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="M78 ê 闊幅相片"><meta property="og:description" content="佇肥 chut-chut ê 獵戶座內底，有足濟星際塗粉雲佮發光 ê 星雲。內底上光 ê 是 M78，to̍h 佇這幅彩色 ê 闊幅相片 ê 中央。"><meta property="og:url" content="https://apod.tw/daily/20210121/"><meta property="og:image" content="https://apod.nasa.gov/apod/image/2101/M78wideHiggins1024.jpg"><link rel=canonical href=https://apod.tw/daily/20210121/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. January 2021</p><h1 class=post_title>M78 ê 闊幅相片</h1><div class=post_body><div class=post_inner><img src=https://apod.nasa.gov/apod/image/2101/M78wideHiggins1024.jpg alt=/home/runner/work/apod-taigi.github.io/apod-taigi.github.io/content/daily/2021/01/20210121.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210121.html>M78 Wide Field</a></li><li>影像來源佮 <a href=https://apod.nasa.gov/apod/lib/about_apod.html#srapply>版權</a>：<a href=https://www.astrobin.com/users/wes63/>Wes Higgins</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckl535osn339l0898s1tznyfy height=180 width=500 frameborder=0 scrolling=no></iframe></div><h2 id=漢羅-m78-ê-闊幅相片>[漢羅] M78 ê 闊幅相片</h2><p>佇肥 chut-chut ê <a href=https://apod.nasa.gov/apod/ap161204.html>獵戶座</a> 內底，有足濟 <a href=http://www-ssg.sr.unh.edu/ism/what1.html>星際</a> 塗粉雲佮 <a href=https://nasaviz.gsfc.nasa.gov/12086>發光 ê 星雲</a>。內底 <a href=http://www.messier.seds.org/m/m078.html>上光 ê 是 M78</a>，to̍h 佇這幅彩色 ê <a href="https://www.astrobin.com/wj6sox/?nc=user">闊幅相片</a> ê 中央。這張相片有包著 <a href=https://apod.nasa.gov/apod/ap171123.html>獵戶座皮帶</a> ê 北爿區域。佇 1500 光年遠 ê 所在，藍色 ê 反射星雲差不多有 5 光年遐爾闊。伊 ê <a href=http://math.ucr.edu/home/baez/physics/General/BlueSky/blue_sky.html>藍光</a>，<a href=http://leo.astronomy.cz/mix/mix.html>主要</a> 是塗粉反射高溫閣少年 ê 恆星來 ê。反射星雲 NGC 2071 to̍h 佇 M78 ê <a href=http://www.starpointing.com/ccd/m78_labeled.html>倒爿</a>。<a href=https://en.wikipedia.org/wiki/Herbig%E2%80%93Haro_object#Discovery_and_history_of_observations>Herbig-Haro 天體</a> ê 發射光斑，是恆星佇形成過程中，能量足強 ê 噴流噴出來 ê 物件。佮邊仔 ê 暗塗粉帶相比，實在是有夠光 ê。這个長時間 ê 感光，予咱看會著這區較暗、反紅光 ê 水素氣體。</p><h2 id=poj-m-chhit-chap-poeh-ê-khoah-pak-siòng-phìⁿ>[POJ] M chhit-cha̍p-poeh ê khoah-pak siòng-phìⁿ</h2><p>Tī pûi-chut-chut ê La̍h-hō͘-chō lāi-té, ū chiok-chōe seng-chè thô͘-hún-hûn kah hoat-kng ê seng-hûn. Lāi-té siāng kng ê sī M chhit-cha̍p-poeh, to̍h tī chit-pak chhái-sek ê khoah-pak siòng-phìⁿ tiong-ng. Chit-tiuⁿ siòng-phìⁿ ū pau-tio̍h La̍h-hō͘-chō phôe-tòa ê pak-pêng khu-he̍k. Tī chi̍t-chheng-gō͘-pah nî hn̄g ê só͘-chāi, nâ-sek ê hoán-siā seng-hûn chha-put-to ū gō͘ kng-nî hiah-nī khoah. I ê nâ-kng, chú-iàu sī thô͘-hún hoán-siā ko-un koh siàu-liân ê hêng-chhiⁿ lâi-ê. Hoán-siā seng-hûn NGC jī-khòng-chhit-it to̍h tī M chhit-cha̍p-poeh ê tò-pêng. Herbig-Haro thian-thé ê hoat-siā kng-pan, sī hêng-chhiⁿ tī hêng-sêng kòe-têng-tiong, lêng-liōng chiok kiông ê phùn-lâu phùn--chhut-lâi ê mi̍h-kiāⁿ. Kah piⁿ-á ê àm-thô͘-hún-tòa sio-pí, si̍t-chāi sī ū-kàu kng ê. Chit-ê tn̂g-sî-kan ê kám-kng, hō͘ lán khòaⁿ-ē-tio̍h chit-khu khah-àm, hoán-âng-kng ê chúi-sò͘ khì-thé.</p><h2 id=kipm-tshit-tsap-pueh-ê-khuah-pak-siòng-phìnn>[KIP] M tshit-tsa̍p-pueh ê khuah-pak siòng-phìnn</h2><p>Tī puî-tsut-tsut ê La̍h-hōo-tsō lāi-té, ū tsiok-tsuē sing-tsè thôo-hún-hûn kah huat-kng ê sing-hûn. Lāi-té siāng kng ê sī M tshit-tsa̍p-pueh, to̍h tī tsit-pak tshái-sik ê khuah-pak siòng-phìnn tiong-ng. Tsit-tiunn siòng-phìnn ū pau-tio̍h La̍h-hōo-tsō phuê-tuà ê pak-pîng khu-hi̍k. Tī tsi̍t-tshing-gōo-pah nî hn̄g ê sóo-tsāi, nâ-sik ê huán-siā sing-hûn tsha-put-to ū gōo kng-nî hiah-nī khuah. I ê nâ-kng, tsú-iàu sī thôo-hún huán-siā ko-un koh siàu-liân ê hîng-tshinn lâi-ê. Huán-siā sing-hûn NGC jī-khòng-tshit-it to̍h tī M tshit-tsa̍p-pueh ê tò-pîng. Herbig-Haro thian-thé ê huat-siā kng-pan, sī hîng-tshinn tī hîng-sîng kuè-tîng-tiong, lîng-liōng tsiok kiông ê phùn-lâu phùn--tshut-lâi ê mi̍h-kiānn. Kah pinn-á ê àm-thôo-hún-tuà sio-pí, si̍t-tsāi sī ū-kàu kng ê. Tsit-ê tn̂g-sî-kan ê kám-kng, hōo lán khuànn-ē-tio̍h tsit-khu khah-àm, huán-âng-kng ê tsuí-sòo khì-thé.</p><h2 id=englishm78-wide-field>[English] M78 Wide Field </h2><p><a href=http://www-ssg.sr.unh.edu/ism/what1.html>Interstellar</a> dust clouds and <a href=https://nasaviz.gsfc.nasa.gov/12086>glowing nebulae</a> abound in the fertile <a href=https://apod.nasa.gov/apod/ap161204.html>constellation of Orion</a> .One of the <a href=http://www.messier.seds.org/m/m078.html>brightest, M78</a> ,is centered in this colorful, <a href="https://www.astrobin.com/wj6sox/?nc=user">wide field view</a> ,covering an area north of <a href=https://apod.nasa.gov/apod/ap171123.html>Orion's belt</a> .At a distance of about 1,500 light-years, thebluish reflection nebula is around 5 light-years across.Its tint is due to dust <a href=http://leo.astronomy.cz/mix/mix.html>preferentially</a> reflecting the <a href=http://math.ucr.edu/home/baez/physics/General/BlueSky/blue_sky.html>blue light</a> of hot, young stars.Reflection nebula NGC 2071 is <a href=http://www.starpointing.com/ccd/m78_labeled.html>justto the left</a> of M78.Flecks of emission from <a href=https://en.wikipedia.org/wiki/Herbig%E2%80%93Haro_object#Discovery_and_history_of_observations>Herbig-Haro objects</a> ,energetic jets from stars in the process offormation, stand out against the dark dust lanes.The exposure also brings out the region's fainter, pervasivereddish glow of atomic hydrogen gas.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>闊幅</td><td>Khoah-pak</td><td>Khuah-pak</td><td>寬幅</td><td>wide field</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>the constellation of Origion</td></tr><tr><td>星際塗粉雲</td><td>seng-chè thô͘-hún-hûn</td><td>sing-tsè thôo-hún-hûn</td><td>星際灰塵雲</td><td>interstellar dust cloud</td></tr><tr><td>反射星雲</td><td>hoán-siā seng-hûn</td><td>huán-siā sing-hûn</td><td>反射星雲</td><td>reflection nebula</td></tr><tr><td>光年</td><td>kng-nî</td><td>kng-nî</td><td>光年</td><td>light-year</td></tr><tr><td>恆星</td><td>hêng-chhiⁿ</td><td>hîng-tshinn</td><td>恆星</td><td>star</td></tr><tr><td>天體</td><td>thian-thé</td><td>thian-thé</td><td>天體</td><td>object</td></tr><tr><td>發射光斑</td><td>hoat-siā kng-pan</td><td>huat-siā kng-pan</td><td>發射光斑</td><td>flecks of emission</td></tr><tr><td>噴流</td><td>phùn-lâu</td><td>phùn-lâu</td><td>噴流</td><td>jet</td></tr><tr><td>暗塗粉帶</td><td>àm-thô͘-hún-tōa</td><td>àm-thôo-hún-tuā</td><td>暗灰塵帶</td><td>dark dust lane</td></tr><tr><td>感光</td><td>kám-kng</td><td>kám-kng</td><td>曝光</td><td>exposure</td></tr><tr><td>水素氣體</td><td>chúi-sò͘ khì-thé</td><td>tsuí-sòo khì-thé</td><td>氫氣</td><td>hydrogen gas</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210120/>昨昏 ê 圖：渦輪星系 ê 磁場</a>
</span><span class=post_next><a href=https://apod.tw/daily/20210122/>明仔載 ê 圖：銀河環</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>