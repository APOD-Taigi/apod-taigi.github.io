<!doctype html><html lang=en><head><title>Tng50 ê 模擬：一个星系團 ê 形成 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="TNG50 ê 模擬：一个星系團 ê 形成"><meta property="og:description" content="星系團是按怎形成--ê？因為咱 ê 宇宙變化傷慢矣，咱看無。所以這个電腦模擬做出來 ê 快速變化，會當予咱參考看覓咧。"><meta property="og:url" content="https://apod.tw/daily/20220529/"><meta property="og:image" content="https://img.youtube.com/vi/cNT5yAqpBmI/hqdefault.jpg"><meta property="og:video" content="https://www.youtube.com/watch?v=cNT5yAqpBmI"><link rel=canonical href=https://apod.tw/daily/20220529/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>29. May 2022</p><h1 class=post_title>TNG50 ê 模擬：一个星系團 ê 形成</h1><div class=post_body><div class=post_inner><div class=video><iframe src=https://youtube.com/embed/cNT5yAqpBmI></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220529.html>Simulation TNG50: A Galaxy Cluster Forms</a></li><li>影片來源：<a href=http://www.tng-project.org/people/>IllustrisTNG Project</a>; 視覺化：<a href=https://www.ita.uni-heidelberg.de/~dnelson/>Dylan Nelson</a> (<a href=https://www.mpa-garching.mpg.de/>Max Planck Institute for Astrophysics</a>) et al.
音樂：<a href=https://en.wikipedia.org/wiki/Symphony_No._5_(Beethoven)>Symphony No. 5</a> (<a href=https://en.wikipedia.org/wiki/Ludwig_van_Beethoven>Ludwig van Beethoven</a>), via <a href=https://www.youtube.com/audiolibrary/>YouTube Audio Library</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cle4fpomj04vt01tja5ax0yrj height=180 width=500 frameborder=0 scrolling=no></iframe></div><h2 id=漢羅-tng50-ê-模擬一个星系團-ê-形成>[漢羅] TNG50 ê 模擬：一个星系團 ê 形成</h2><p>星系團是按怎形成--ê？
因為咱 ê 宇宙變化傷慢矣，咱看無。
所以這个電腦模擬做出來 ê 快速變化，會當予咱參考看覓咧。
最近有一項成果，是 ùi <a href=https://www.tng-project.org/>IllustrisTNG</a> ê <a href=https://www.tng-project.org/about/>TNG50</a> 做出來--ê，彼是一个比有名 ê <a href=https://www.illustris-project.org/>Illustris 模擬</a> 閣較厲害 ê 版本。
<a href=https://www.tng-project.org/media/>這支影片</a> 第一部份是追蹤宇宙氣體（大部份是 <a href=https://periodic.lanl.gov/1.shtml>水素</a>）自宇宙早期到今，演化做 <a href=https://apod.nasa.gov/apod/ap181009.html>星系</a> kah <a href=https://en.wikipedia.org/wiki/Galaxy_cluster>星系團</a> ê 過程。
影片內底用較光 ê 色彩標示運動較緊 ê 氣體。
等宇宙演化到較夠分 ê 時陣，氣體就會綴 <a href=https://en.wikipedia.org/wiki/Gravity_well>引力井</a> 去，紲落來星系就會形成，了後星系開始轉踅，閣來星系 kah 星系相挵 kah 合併，仝這个時間，<a href=https://apod.nasa.gov/apod/ap991017.html>星系中心 ê 烏洞</a> 嘛開始形成，kā 踅伊咧行 ê 氣體用足懸速度 kā 擲出去。
<a href=https://www.tng-project.org/media/>影片</a> 第二部份轉去追蹤恆星。
咱看會著一个星系團 kah <a href=https://apod.nasa.gov/apod/ap100926.html>潮汐尾溜</a>、<a href=https://apod.nasa.gov/apod/ap140117.html>恆星流</a>，攏合合做一个。
<a href=https://image.shutterstock.com/image-photo/funny-british-kitten-looks-surprise-260nw-1221814405.jpg>較意外 ê 是</a>，<a href=https://arxiv.org/abs/1902.05553>TNG50</a> 模擬 ê 烏洞噴流，比咱 <a href=https://apod.tw/daily/20210802/>真正 ê 宇宙</a> 閣較複雜、嘛較濟細節。
<a href=https://ui.adsabs.harvard.edu/abs/2019MNRAS.490.3234N/abstract>研究</a> 氣體是按怎 tī <a href=https://jwst.nasa.gov/content/science/firstLight.html>早期宇宙</a> 合併，會當幫贊咱閣較了解咱 <a href=https://solarsystem.nasa.gov/planets/earth/in-depth/>地球</a>、<a href=https://solarsystem.nasa.gov/solar-system/sun/in-depth/>太陽</a>、<a href=https://www.openspaceproject.com/solar-system-videos>太陽系</a> ê 源頭是按怎來--ê。</p><h2 id=poj-tng50-ê-bô-gí-chit-ê-seng-hē-thoân-ê-hêng-sêng>[POJ] TNG50 ê Bô͘-gí: Chi̍t ê Seng-hē-thoân ê hêng-sêng</h2><p>Seng-hē-thoân sī án-ná hêng-sêng--ê?
In-ūi lán ê ú-tiū piàn-hòa siuⁿ bān ah, lán khòaⁿ-bô.
Só͘-í chit ê tiān-náu bô͘-gí chò--chhut-lâi ê khoài-sok pian-hō, ē-tàng hō͘ lán chham-khó khòaⁿ-māi leh.
Chòe-kīn ū chi̍t hāng sêng-kó, sī ùi IllustrisTNG ê TNG50 chò--chhut-lâi--ê, he sī chi̍t ê pí ū-miâ ê Illustris bô͘-gí koh khah lī-hāi ê pán-pún.
Chit ki iáⁿ-phìⁿ tē it pō͘-hūn sī tui-chong ú-tiū khì-thé (tōa-pō͘-hūn sī chúi-sò͘) chū ú-tiū chá-kî kàu-taⁿ, ián-hòa chò seng-hē kah seng-hē-thoân ê kòe-têng.
Iáⁿ-phìⁿ lāi-té iōng khah kng ê sek-chhái piau-sī ūn-tōng khah kín ê khì-thé.
Tán ú-tiū ián-hòa kàu khah kàu-hun ê sî-chūn, khì-thé to̍h ē tòe ín-le̍k-chíⁿ khì, sòa-lo̍h-lâi seng-hē to̍h ē hêng-sêng, liáu-āu seng-hē khai-sí tńg-se̍h, koh-lâi seng-hē kah seng-hē sio-lòng kah ha̍p-pèng, kâng chit ê sî-kan, seng-hē tiong-sim ê o͘-tōng mā khai-sí hêng-sêng, kā se̍h i leh kiâⁿ ê khì-thé iōng chiok koân sok-tō͘ kā tán--chhut-khì.
Iáⁿ-phìⁿ tē jī pō͘-hūn choán khì tui-chong hêng-chhiⁿ.
Lán khòaⁿ-ē-tio̍h chi̍t ê seng-hē-thoân kah tiâu-se̍k bóe-liu, hêng-chhiⁿ-liû, lóng ha̍p-ha̍p chò chi̍t ê.
Khah ì-gōa ê sī, TNG50 bô͘-gí ê o͘-tōng phùn-liû, pí lán chin-chiàⁿ ê ú-tiū koh khah hop-cha̍p, mā khah chōe sè-chiat.
Gián-kiù khì-thé sī án-ná tī chá-kî ú-tiū ha̍p-pèng, ē-tàng pang-chān lán koh khah liáu-kái lán Tē-kiû, Thài-iông, Thài-iông-hē ê goân-thâu sī án-ná lâi--ê.</p><h2 id=kip-tng50-ê-bôo-gí-tsit-ê-sing-hē-thuân-ê-hîng-sîng>[KIP] TNG50 ê Bôo-gí: Tsi̍t ê Sing-hē-thuân ê hîng-sîng</h2><p>Sing-hē-thuân sī án-ná hîng-sîng--ê?
In-uī lán ê ú-tiū piàn-huà siunn bān ah, lán khuànn-bô.
Sóo-í tsit ê tiān-náu bôo-gí tsò--tshut-lâi ê khuài-sok pian-hō, ē-tàng hōo lán tsham-khó khuànn-māi leh.
Tsuè-kīn ū tsi̍t hāng sîng-kó, sī uì IllustrisTNG ê TNG50 tsò--tshut-lâi--ê, he sī tsi̍t ê pí ū-miâ ê Illustris bôo-gí koh khah lī-hāi ê pán-pún.
Tsit ki iánn-phìnn tē it pōo-hūn sī tui-tsong ú-tiū khì-thé (tuā-pōo-hūn sī tsuí-sòo) tsū ú-tiū tsá-kî kàu-tann, ián-huà tsò sing-hē kah sing-hē-thuân ê kuè-tîng.
Iánn-phìnn lāi-té iōng khah kng ê sik-tshái piau-sī ūn-tōng khah kín ê khì-thé.
Tán ú-tiū ián-huà kàu khah kàu-hun ê sî-tsūn, khì-thé to̍h ē tuè ín-li̍k-tsínn khì, suà-lo̍h-lâi sing-hē to̍h ē hîng-sîng, liáu-āu sing-hē khai-sí tńg-se̍h, koh-lâi sing-hē kah sing-hē sio-lòng kah ha̍p-pìng, kâng tsit ê sî-kan, sing-hē tiong-sim ê oo-tōng mā khai-sí hîng-sîng, kā se̍h i leh kiânn ê khì-thé iōng tsiok kuân sok-tōo kā tán--tshut-khì.
Iánn-phìnn tē jī pōo-hūn tsuán khì tui-tsong hîng-tshinn.
Lán khuànn-ē-tio̍h tsi̍t ê sing-hē-thuân kah tiâu-si̍k bué-liu, hîng-tshinn-liû, lóng ha̍p-ha̍p tsò tsi̍t ê.
Khah ì-guā ê sī, TNG50 bôo-gí ê oo-tōng phùn-liû, pí lán tsin-tsiànn ê ú-tiū koh khah hop-tsa̍p, mā khah tsuē sè-tsiat.
Gián-kiù khì-thé sī án-ná tī tsá-kî ú-tiū ha̍p-pìng, ē-tàng pang-tsān lán koh khah liáu-kái lán Tē-kiû, Thài-iông, Thài-iông-hē ê guân-thâu sī án-ná lâi--ê.</p><h2 id=english-simulation-tng50-a-galaxy-cluster-forms>[English] Simulation TNG50: A Galaxy Cluster Forms</h2><p>How do clusters of galaxies form?
Since our universe moves too slowly to watch, faster-moving computer simulations are created to help find out.
A recent effort is <a href=https://www.tng-project.org/about/>TNG50</a> from <a href=https://www.tng-project.org/>IllustrisTNG</a>, an upgrade of the famous <a href=https://www.illustris-project.org/>Illustris Simulation</a>.
The first part of the <a href=https://www.tng-project.org/media/>featured video</a> tracks cosmic gas (mostly <a href=https://periodic.lanl.gov/1.shtml>hydrogen</a>) as it evolves into <a href=https://apod.nasa.gov/apod/ap181009.html>galaxies</a> and <a href=https://en.wikipedia.org/wiki/Galaxy_cluster>galaxy clusters</a> from the early universe to today, with brighter colors marking faster moving gas.
As the universe matures, gas falls into <a href=https://en.wikipedia.org/wiki/Gravity_well>gravitational wells</a>, galaxies forms, galaxies spin, galaxies collide and merge, all while <a href=https://apod.nasa.gov/apod/ap991017.html>black holes form in galaxy centers</a> and expel surrounding gas at high speeds.
The second half of <a href=https://www.tng-project.org/media/>the video</a> switches to tracking stars, showing a galaxy cluster coming together complete with <a href=https://apod.nasa.gov/apod/ap100926.html>tidal tail</a>s and <a href=https://apod.nasa.gov/apod/ap140117.html>stellar streams</a>.
The outflow from black holes in <a href=https://arxiv.org/abs/1902.05553>TNG50</a> is <a href=https://image.shutterstock.com/image-photo/funny-british-kitten-looks-surprise-260nw-1221814405.jpg>surprisingly</a> complex and details are being compared with our <a href=https://apod.nasa.gov/apod/ap210802.html>real universe</a>.
<a href=https://ui.adsabs.harvard.edu/abs/2019MNRAS.490.3234N/abstract>Studying how</a> gas coalesced in the <a href=https://jwst.nasa.gov/content/science/firstLight.html>early universe</a> helps humanity better understand how our <a href=https://solarsystem.nasa.gov/planets/earth/in-depth/>Earth</a>, <a href=https://solarsystem.nasa.gov/solar-system/sun/in-depth/>Sun</a>, and <a href=https://www.openspaceproject.com/solar-system-videos>Solar System</a> originally formed.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>星系團</td><td>seng-hē-thoân</td><td>sing-hē-thuân</td><td>星系團</td><td>galaxy cluster</td></tr><tr><td>星系</td><td>seng-hē</td><td>sing-hē</td><td>星系</td><td>galaxy</td></tr><tr><td>引力井</td><td>ín-le̍k-chíⁿ</td><td>ín-li̍k-tsínn</td><td>引力井</td><td>gravitational well</td></tr><tr><td>潮汐尾溜</td><td>tiâu-se̍k bóe-liu</td><td>tiâu-si̍k bué-liu</td><td>潮汐尾</td><td>tidal tail</td></tr><tr><td>恆星流</td><td>hêng-chhiⁿ-liû</td><td>hîng-tshinn-liû</td><td>恆星流</td><td>stellar stream</td></tr><tr><td>噴流</td><td>phùn-liû</td><td>phùn-liû</td><td>噴流</td><td>outflow</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>烏洞</td><td>o͘-tōng</td><td>oo-tōng</td><td>黑洞</td><td>black hole</td></tr><tr><td>TNG50</td><td>TNG gō͘-cha̍p</td><td>TNG gōo-tsa̍p</td><td>TNG50</td><td>TNG50</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220528/>昨昏 ê 圖：RCW 86：歷史上有名 ê 超新星殘骸</a>
</span><span class=post_next><a href=https://apod.tw/daily/20220530/>明仔載 ê 圖：日食 ê 紅色佛光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>