<!doctype html><html lang=en><head><title>月球 ê 東海 tī 月球 ê 西爿 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="月球 ê 東海 tī 月球 ê 西爿"><meta property="og:description" content="月海 Mare Orientale tī 拉丁文內底是東海 ê 意思。伊是月球面頂頭一个會注意著 ê 大型特徵。"><meta property="og:url" content="https://apod.tw/daily/20220128/"><meta property="og:image" content="https://apod.nasa.gov/apod/image/2201/Mare_Orientale_Nov_27_2021_TGlenn_1024.jpg"><link rel=canonical href=https://apod.tw/daily/20220128/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. January 2022</p><h1 class=post_title>月球 ê 東海 tī 月球 ê 西爿</h1><div class=post_body><div class=post_inner><img src=https://apod.nasa.gov/apod/image/2201/Mare_Orientale_Nov_27_2021_TGlenn_1024.jpg alt=/home/runner/work/apod-taigi.github.io/apod-taigi.github.io/content/daily/2022/01/20220128.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220128.html>Western Moon, Eastern Sea</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.flickr.com/people/140032790@N06/>Tom Glenn</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzww5wiq0ltv0800pd8x6dbv height=180 width=500 frameborder=0 scrolling=no></iframe></div><h2 id=漢羅-月球-ê-東海-tī-月球-ê-西爿>[漢羅] 月球 ê 東海 tī 月球 ê 西爿</h2><p><a href=http://lroc.sese.asu.edu/posts/189>月海 Mare Orientale</a> tī 拉丁文內底是東海 ê 意思。
伊是月球面頂頭一个會注意著 ê 大型特徵。
若是 <a href=https://skyandtelescope.org/astronomy-news/set-your-sights-on-this-lunar-bulls-eye/>ùi 地球 ê 角度</a> 來看，欲看著月球面頂上少年 ê 大型隕石坑盆地，實在是足困難 ê。
毋閣，若是利用月球 ê 天平動現象，to̍h 是等月球趨到某一个角度 ê 時陣，to̍h 會較好揣著東海。
東海 to̍h tī 這張清楚 ê 望遠鏡景色 ê 頂懸中央，伊 to̍h 勼 tī <a href=https://apod.nasa.gov/apod/image/2201/WesternMoonTomGlennLabels.jpg>月球西爿 ê 邊仔</a>。
這个 <a href=https://www.lpi.usra.edu/lunar/missions/orbiter/lunar_orbiter/impact_basin/>隕石坑盆地</a> 是 3 億年前去予小行星挵出來 ê，直徑差不多有 1000 公里闊。
隕石坑盆地內底有仝心圓特徵，月殼表面有水波痕。
遮攏是太空船欲翕月球 ê 時陣較好揣 ê 目標。
是講，是按怎月球 ê 東海是 tī 月球 ê 西爿邊仔 leh？
這是因為月球上有名 ê 這个東海，是 1961 年進前號 ê 名。
彼當陣 leh 標 <a href=https://adsabs.harvard.edu/full/2007JBAA..117..129B>東爿 kah 西爿</a> ê 習慣 kah 這馬是顛倒反。</p><h2 id=poj-goeh-kiû-ê-tang-hái-tī-goeh-kiû-ê-sai-pêng>[POJ] Goe̍h-kiû ê Tang-hái tī Goe̍h-kiû ê Sai-pêng</h2><p>Goe̍h-hái Mare Orientale tī La-teng-bûn lāi-té sī Tang-hái ê ì-sù.
I sī Goe̍h-kiû bīn-téng thâu-chi̍t-ê ē chù-ì tio̍h ê tōa-hêng te̍k-teng.
Nā-sī ùi Tē-kiû ê kak-tō͘ lâi khòaⁿ, beh khòaⁿ-tio̍h Goe̍h-kiû bīn-téng siōng siàu-liân ê tōa-hêng ún-se̍k-kheⁿ phûn-tē, si̍t-chāi sī chiok khùn-lân ê.
M̄-koh, nā-sī lī-iōng Goe̍h-kiû ê Thian-pêng-tōng hiān-siōng, to̍h sī tán Goe̍h-kiû chhu kàu bó͘-chi̍t-ê kak-tō͘ ê sî-chūn, to̍h ē khah hó chhōe-tio̍h Tang-hái.
Tang-hái to̍h tī chit-tiuⁿ chheng-chhó͘ ê bōng-oán-kiàⁿ kéng-sek ê téng-koân tiong-ng, i to̍h kiu tī Goe̍h-kiû sai-pêng ê piⁿ-á.
Chit-ê ún-se̍k-kheⁿ phûn-tē sī saⁿ-ek nî chêng khì hō͘ sió-kiâⁿ-chhiⁿ lòng--chhut-lâi ê, ti̍t-kèng chha-put-to ū chi̍t-chheng kong-lí khoah.
Ún-se̍k-kheⁿ phûn-tē lāi-té ū kāng-sim-îⁿ te̍k-teng, goe̍h-khak piáu-bīn ū chúi-pho-hûn.
Chia lóng-sī thài-khong-chûn beh hip Goe̍h-kiû ê sî-chūn khah hó chhoe ê bo̍k-piau.
Sī-kóng, sī án-ná Goe̍h-kiû ê Tang-hái sī tī Goe̍h-kiû ê sai-pêng piⁿ-á leh?
Che sī in-ūi Goe̍h-kiû siōng ū-miâ ê chit-ê Tang-hái, sī i̍t-kiú-lio̍k-it nî chêng hō ê miâ.
Hit-tang-chūn leh piau tang-pêng kah sai-pêng ê si̍p-koàn kah chit-má sī tian-tò-péng.</p><h2 id=kip-gueh-kiû-ê-tang-hái-tī-gueh-kiû-ê-sai-pîng>[KIP] Gue̍h-kiû ê Tang-hái tī Gue̍h-kiû ê Sai-pîng</h2><p>Gue̍h-hái Mare Orientale tī La-ting-bûn lāi-té sī Tang-hái ê ì-sù.
I sī Gue̍h-kiû bīn-tíng thâu-tsi̍t-ê ē tsù-ì tio̍h ê tuā-hîng ti̍k-ting.
Nā-sī uì Tē-kiû ê kak-tōo lâi khuànn, beh khuànn-tio̍h Gue̍h-kiû bīn-tíng siōng siàu-liân ê tuā-hîng ún-si̍k-khenn phûn-tē, si̍t-tsāi sī tsiok khùn-lân ê.
M̄-koh, nā-sī lī-iōng Gue̍h-kiû ê Thian-pîng-tōng hiān-siōng, to̍h sī tán Gue̍h-kiû tshu kàu bóo-tsi̍t-ê kak-tōo ê sî-tsūn, to̍h ē khah hó tshuē-tio̍h Tang-hái.
Tang-hái to̍h tī tsit-tiunn tshing-tshóo ê bōng-uán-kiànn kíng-sik ê tíng-kuân tiong-ng, i to̍h kiu tī Gue̍h-kiû sai-pîng ê pinn-á.
Tsit-ê ún-si̍k-khenn phûn-tē sī sann-ik nî tsîng khì hōo sió-kiânn-tshinn lòng--tshut-lâi ê, ti̍t-kìng tsha-put-to ū tsi̍t-tshing kong-lí khuah.
Ún-si̍k-khenn phûn-tē lāi-té ū kāng-sim-înn ti̍k-ting, gue̍h-khak piáu-bīn ū tsuí-pho-hûn.
Tsia lóng-sī thài-khong-tsûn beh hip Gue̍h-kiû ê sî-tsūn khah hó tshue ê bo̍k-piau.
Sī-kóng, sī án-ná Gue̍h-kiû ê Tang-hái sī tī Gue̍h-kiû ê sai-pîng pinn-á leh?
Tse sī in-uī Gue̍h-kiû siōng ū-miâ ê tsit-ê Tang-hái, sī i̍t-kiú-lio̍k-it nî tsîng hō ê miâ.
Hit-tang-tsūn leh piau tang-pîng kah sai-pîng ê si̍p-kuàn kah tsit-má sī tian-tò-píng.</p><h2 id=english-western-moon-eastern-sea>[English] Western Moon, Eastern Sea</h2><p><a href=http://lroc.sese.asu.edu/posts/189>The Mare Orientale</a>, Latin for Eastern Sea, is one of the most striking large scale lunar features.
The youngest of the large lunar impact basins it's very difficult to see from an <a href=https://skyandtelescope.org/astronomy-news/set-your-sights-on-this-lunar-bulls-eye/>earthbound perspective</a>.
Still, taken during a period of favorable tilt, or libration of the lunar nearside, the Eastern Sea can be found near top center in this sharp telescopic view, extremely foreshortened <a href=https://apod.nasa.gov/apod/image/2201/WesternMoonTomGlennLabels.jpg>along the Moon's western edge</a>.
Formed by the impact of an asteroid over 3 billion years ago and nearly 1000 kilometers across, the <a href=https://www.lpi.usra.edu/lunar/missions/orbiter/lunar_orbiter/impact_basin/>impact basin's</a> concentric circular features, ripples in the lunar crust, are a little easier to spot in spacecraft images of the Moon, though.
So why is the Eastern Sea at the Moon's western edge?
The Mare Orientale lunar feature was named before 1961.
That's when the convention labeling <a href=https://adsabs.harvard.edu/full/2007JBAA..117..129B>east and west on lunar maps</a> was reversed.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>東海</td><td>Tang-hái</td><td>Tang-hái</td><td>東海</td><td>the Mare Orientale</td></tr><tr><td>東海</td><td>Tang-hái</td><td>Tang-hái</td><td>東海</td><td>the Eastern Sea</td></tr><tr><td>天平動</td><td>Thian-pêng-tōng</td><td>Thian-pîng-tōng</td><td>天平動</td><td>libration</td></tr><tr><td>隕石坑盆地</td><td>ún-se̍k-kheⁿ phûn-tē</td><td>ún-si̍k-khenn phûn-tē</td><td>隕石坑盆地</td><td>impact basins</td></tr><tr><td>仝心圓</td><td>kāng-sim-îⁿ</td><td>kāng-sim-înn</td><td>同心圓</td><td>concentric circle</td></tr><tr><td>水波痕</td><td>chúi-pho-hûn</td><td>tsuí-pho-hûn</td><td>漣漪</td><td>ripples</td></tr><tr><td>勼</td><td>kiu</td><td>kiu</td><td>縮短的</td><td>foreshortened</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220127/>昨昏 ê 圖：南方 ê 獵戶座</a>
</span><span class=post_next><a href=https://apod.tw/daily/20220129/>明仔載 ê 圖：天爐座星系團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>