<!doctype html><html lang=en><head><title>天蠍座 ê 強化影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="天蠍座 ê 強化影像"><meta property="og:description" content="若是 天蠍座 用目睭直接看 to̍h 遮爾媠，人類 to̍h 會 tùi 伊較有印象。 天蠍座較有名 ê 部份是 tī 黃道 星座 彼幾粒較光 ê 恆星，毋閣 in 較少去予人注意著。"><meta property="og:url" content="https://apod.tw/daily/20210616/"><meta property="og:image" content="https://apod.nasa.gov/apod/image/2106/ScorpiusEnhanced_Lenz_1080_constellation.jpg"><link rel=canonical href=https://apod.tw/daily/20210616/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. June 2021</p><h1 class=post_title>天蠍座 ê 強化影像</h1><div class=post_body><div class=post_inner><img src=https://apod.nasa.gov/apod/image/2106/ScorpiusEnhanced_Lenz_1080_constellation.jpg alt=/home/runner/work/apod-taigi.github.io/apod-taigi.github.io/content/daily/2021/06/20210616.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210616.html>Scorpius Enhanced</a></li><li>影像來源 kah 版權：<a href=mailto:lenzfoto@email.de>Stefan Lenz</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqzf99jj2fpf0930accziwa6 height=180 width=500 frameborder=0 scrolling=no></iframe></div><h2 id=漢羅-天蠍座-ê-強化影像>[漢羅] 天蠍座 ê 強化影像</h2><p>若是 <a href=http://www.allthesky.com/constellations/scorpius/>天蠍座</a> 用目睭直接看 to̍h 遮爾媠，人類 to̍h 會 tùi 伊較有印象。
天蠍座較有名 ê 部份是 tī <a href=https://en.wikipedia.org/wiki/Zodiac>黃道</a> <a href=https://www.iau.org/public/themes/constellations/>星座</a> 彼幾粒較光 ê 恆星，毋閣 in 較少去予人注意著。
為著欲提著這款壯觀 ê 影像，愛有一台較好 ê <a href=https://electronics.howstuffworks.com/digital-camera.htm>kha-mé-lah</a>，一个 <a href=https://www.darksky.org/>有夠暗 ê 天色</a>，kah 一寡複雜 ê <a href=http://cdn-www.cracked.com/articleimages/ob/old_computer.jpg>影像處理</a>。
這張數位強化影像顯示足濟 <a href=https://i.pinimg.com/originals/d6/dc/8b/d6dc8b1771b697ff2992982482911274.jpg>予人讚嘆 ê 特色</a>。
影像正爿 ê 對角線是咱 <a href=https://solarsystem.nasa.gov/resources/285/the-milky-way-galaxy/>銀河系</a> <a href=https://apod.nasa.gov/apod/ap050605.html>盤面</a> ê 一部份。
遐看會著有足光恆星 ê 大片雲，kah 有烏暗複雜 <a href=https://apod.nasa.gov/apod/ap030706.html>塗粉</a> ê 搝長雲絲。
影像倒爿坦徛 peh-升 ê 是塗粉烏帶，to̍h 叫做 <a href=https://apod.nasa.gov/apod/ap090708.html>烏溪</a>。
Tī 倒爿幾若个 <a href="http://astro-cabinet.com/showimage.php?image=Scorpius-12_5m_1600_ss1_names1.jpg&amp;lang=English">較光 ê 恆星</a> 是 <a href=https://en.wikipedia.org/wiki/Scorpion>天蠍座一部份 ê 頭殼 kah 跤爪</a>，嘛包括彼粒較光 ê 恆星心宿二。
經過 17 點鐘久 ê 感光了後，to̍h 變做目睭看會著 ê 足濟紅色 <a href=https://apod.nasa.gov/apod/emission_nebulae.html>發射星雲</a>，藍色 <a href=http://en.wikipedia.org/wiki/Reflection_nebula>反射星雲</a>，kah 烏暗雲絲矣。
年中 ê 時陣，<a href=https://en.wikipedia.org/wiki/Scorpius>天蠍座</a> 會 tī 南天日落了後出現，伊足好揣 ê。</p><h2 id=poj-thian-giat-chō-ê-kiông-hòa-iáⁿ-siōng>[POJ] Thian-giat-chō ê kiông-hòa iáⁿ-siōng</h2><p>Nā-sī Thian-giat-chō iōng ba̍k-chiu ti̍t-chiap khòaⁿ to̍h chiah-nī súi, jîn-lūi to̍h ē tùi i khah ū ìn-sióng.
Thian-giat-chō khah ū-miâ ê pō͘-hūn sī tī n̂g-tō seng-chō hit kúi-lia̍p khah kng ê hêng-chhiⁿ, m̄-koh in khah chió khì hō͘ lâng chù-ì-tio̍h.
Ūi-tio̍h beh the̍h-tio̍h chit-khoán chòng-koan ê iáⁿ-siōng, ài ū chi̍t-tâi khah hó ê kha-mé-lah, chi̍t-ê ū-kàu àm ê thiⁿ-sek, kah chi̍t-kóa ho̍k-cha̍p ê iáⁿ-siōng chhú-lí.
Chit-tiuⁿ só͘-ūi kiông-hòa iáⁿ-siōng hián-sī chiok-chōe hō͘ lâng chàn-thàn ê te̍k-sek.
Iáⁿ-siōng chiàⁿ-pêng ê tùi-kak-sòaⁿ sī lán Gîn-hô-hē pôaⁿ-bīn ê chi̍t-pō͘-hūn.
Hia khòaⁿ-ē-tio̍h ū chiok-kng hêng-chhiⁿ ê tōa-phìⁿ hûn, kah ū o͘-àm ho̍k-cha̍p thô͘-hún ê giú-tn̄g hûn-si.
Iáⁿ-siōng tò-pêng thán-khi peh-seng ê sī thô͘-hún o͘-tòa, to̍h kiò-chò O͘-khe.
Tī tò-pêng kúi-ā-ê khah-kng ê hêng-chhiⁿ sī Thian-giat-chō chi̍t-pō͘-hūn ê thâu-khak kah kha-jiáu, mā pau-koat hit-lia̍p khah-kng ê hêng-chhiⁿ Sim-siù-jī.
Keng-kòe cha̍p-chhit tiám-cheng kú ê kám-kng liáu-āu, to̍h piàn-chò ba̍k-chiu khòaⁿ-ē-tio̍h ê chiok-chōe âng-sek hoat-siā-seng-hûn, nâ-sek hoán-siā-seng-hûn, kah o͘-àm hûn-si ah.
Nî-tiong ê sî-chūn, Thian-giat-chō ē tī Lâm-thian ji̍t-lo̍h liáu-āu chhut-hiān, i chiok-hó chhoe ê。</p><h2 id=kip-thian-giat-tsō-ê-kiông-huà-iánn-siōng>[KIP] Thian-giat-tsō ê kiông-huà iánn-siōng</h2><p>Nā-sī Thian-giat-tsō iōng ba̍k-tsiu ti̍t-tsiap khuànn to̍h tsiah-nī suí, jîn-luī to̍h ē tuì i khah ū ìn-sióng.
Thian-giat-tsō khah ū-miâ ê pōo-hūn sī tī n̂g-tō sing-tsō hit kuí-lia̍p khah kng ê hîng-tshinn, m̄-koh in khah tsió khì hōo lâng tsù-ì-tio̍h.
Uī-tio̍h beh the̍h-tio̍h tsit-khuán tsòng-kuan ê iánn-siōng, ài ū tsi̍t-tâi khah hó ê kha-mé-lah, tsi̍t-ê ū-kàu àm ê thinn-sik, kah tsi̍t-kuá ho̍k-tsa̍p ê iánn-siōng tshú-lí.
Tsit-tiunn sóo-uī kiông-huà iánn-siōng hián-sī tsiok-tsuē hōo lâng tsàn-thàn ê ti̍k-sik.
Iánn-siōng tsiànn-pîng ê tuì-kak-suànn sī lán Gîn-hô-hē puânn-bīn ê tsi̍t-pōo-hūn.
Hia khuànn-ē-tio̍h ū tsiok-kng hîng-tshinn ê tuā-phìnn hûn, kah ū oo-àm ho̍k-tsa̍p thôo-hún ê giú-tn̄g hûn-si.
Iánn-siōng tò-pîng thán-khi peh-sing ê sī thôo-hún oo-tuà, to̍h kiò-tsò OO-khe.
Tī tò-pîng kuí-ā-ê khah-kng ê hîng-tshinn sī Thian-giat-tsō tsi̍t-pōo-hūn ê thâu-khak kah kha-jiáu, mā pau-kuat hit-lia̍p khah-kng ê hîng-tshinn Sim-siù-jī.
King-kuè tsa̍p-tshit tiám-tsing kú ê kám-kng liáu-āu, to̍h piàn-tsò ba̍k-tsiu khuànn-ē-tio̍h ê tsiok-tsuē âng-sik huat-siā-sing-hûn, nâ-sik huán-siā-sing-hûn, kah oo-àm hûn-si ah.
Nî-tiong ê sî-tsūn, Thian-giat-tsō ē tī Lâm-thian ji̍t-lo̍h liáu-āu tshut-hiān, i tsiok-hó tshue ê。</p><h2 id=english-scorpius-enhanced>[English] Scorpius Enhanced</h2><p>If Scorpius looked this good to the unaided eye, humans might remember it better.
<a href=http://www.allthesky.com/constellations/scorpius/>Scorpius</a> more typically appears as a few bright stars in a well-known but rarely pointed out <a href=https://en.wikipedia.org/wiki/Zodiac>zodiacal</a> <a href=https://www.iau.org/public/themes/constellations/>constellation</a>.
To get a spectacular image like this, though, one needs a good <a href=https://electronics.howstuffworks.com/digital-camera.htm>camera</a>, a <a href=https://www.darksky.org/>dark sky</a>, and some sophisticated <a href=http://cdn-www.cracked.com/articleimages/ob/old_computer.jpg>image processing</a>.
The resulting digitally-enhanced image shows many <a href=https://i.pinimg.com/originals/d6/dc/8b/d6dc8b1771b697ff2992982482911274.jpg>breathtaking features</a>.
Diagonal across the image right is part of the <a href=https://apod.nasa.gov/apod/ap050605.html>plane</a> of our <a href=https://solarsystem.nasa.gov/resources/285/the-milky-way-galaxy/>Milky Way Galaxy</a>.
Visible there are vast clouds of bright stars and long filaments of dark and intricate <a href=https://apod.nasa.gov/apod/ap030706.html>dust</a>.
Rising vertically on the image left are dark dust bands known as the <a href=https://apod.nasa.gov/apod/ap090708.html>Dark River</a>.
Several of the <a href="http://astro-cabinet.com/showimage.php?image=Scorpius-12_5m_1600_ss1_names1.jpg&amp;lang=English">bright stars</a> on the left are part of <a href=https://en.wikipedia.org/wiki/Scorpion>Scorpius' head and claws</a>, and include the bright star <a href=https://apod.nasa.gov/apod/ap120417.html>Antares</a>.
Numerous red <a href=https://apod.nasa.gov/apod/emission_nebulae.html>emission nebulas</a>, blue <a href=http://en.wikipedia.org/wiki/Reflection_nebula>reflection nebulas</a>, and dark filaments became visible as the deep 17-hour expo image developed.
<a href=https://en.wikipedia.org/wiki/Scorpius>Scorpius</a> appears prominently in southern skies after sunset during the middle of the year.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>天蠍座</td><td>Thian-giat-chō</td><td>Thian-giat-tsō</td><td>天蠍座</td><td>Scorpius</td></tr><tr><td>黃道星座</td><td>n̂g-tō seng-chō</td><td>n̂g-tō sing-tsō</td><td>黃道星座</td><td>zodiacal constellation</td></tr><tr><td>對角線</td><td>tùi-kak-sòaⁿ</td><td>tuì-kak-suànn</td><td>對角線</td><td>Diagonal</td></tr><tr><td>坦徛</td><td>thán-khiā</td><td>thán-khiā</td><td>垂直</td><td>vertical</td></tr><tr><td>peh-升</td><td>peh-seng</td><td>peh-sing</td><td>上升</td><td>rising</td></tr><tr><td>塗粉烏帶</td><td>thô͘-hún-o͘-tòa</td><td>thôo-hún-oo-tuà</td><td>暗灰塵帶</td><td>dark dust bands</td></tr><tr><td>烏溪</td><td>O͘-khe</td><td>Oo-khe</td><td>暗河</td><td>Dark River</td></tr><tr><td>發射星雲</td><td>hoat-siā-seng-hûn</td><td>hoat-siā-sing-hûn</td><td>發射星雲</td><td>emission nebulas</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebulas</td></tr><tr><td>心宿二</td><td>Sim-siù-jī</td><td>Sim-siù-jī</td><td>心宿二</td><td>Antares</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210615/>昨昏 ê 圖：祝融號：火星面頂 ê 新探測車</a>
</span><span class=post_next><a href=https://apod.tw/daily/20210617/>明仔載 ê 圖：NGC 6888：月眉星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>