<!doctype html><html lang=en><head><title>獵戶座內底 ê 獅頭 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="獵戶座內底 ê 獅頭"><meta property="og:description" content="是哩！毋知你敢有看著一隻獅？這張長時間感光相片 ê 中央倒爿下跤遐，有一个咱早 to̍h 知影 ê 馬頭星雲。"><meta property="og:url" content="https://apod.tw/daily/20220307/"><meta property="og:image" content="https://apod.nasa.gov/apod/fap/image/2203/HorseFlameLion_Mahfoud_960.jpg"><link rel=canonical href=https://apod.tw/daily/20220307/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. March 2022</p><h1 class=post_title>獵戶座內底 ê 獅頭</h1><div class=post_body><div class=post_inner><img src=https://apod.nasa.gov/apod/fap/image/2203/HorseFlameLion_Mahfoud_960.jpg alt=/home/runner/work/apod-taigi.github.io/apod-taigi.github.io/content/daily/2022/03/20220307.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220307.html>A Lion in Orion</a></li><li>影像來源 kah 版權：<a href=mailto:Maroun_Mahfoud@Hotmail.com>Maroun Mahfoud</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5ie117w028l01s095tqdhks height=180 width=500 frameborder=0 scrolling=no></iframe></div><h2 id=漢羅-獵戶座內底-ê-獅頭>[漢羅] 獵戶座內底 ê 獅頭</h2><p>是哩！毋知你敢有看著一隻獅？
這張長時間感光相片 ê 中央倒爿下跤遐，有一个有名 ê <a href=https://apod.nasa.gov/apod/ap171227.html>烏雲</a> 區，伊 ê 形體看起來 to̍h 親像是一个馬頭，彼是咱早 to̍h 知影 ê 馬頭星雲。
馬頭星雲 (Barnard 33) 是 吸收烏暗 <a href=https://en.wikipedia.org/wiki/Interstellar_dust>塗粉</a> kah <a href=https://en.wikipedia.org/wiki/Emission_nebula>發光氣體</a> <a href=https://apod.nasa.gov/apod/ap181014.html>大型複合體</a> ê 一部份。
為著欲看較清楚 <a href=https://en.wikipedia.org/wiki/Horse>馬</a>頭星雲 ê 細節，天文攝影師 累積 20 點鐘久 <a href=https://en.wikipedia.org/wiki/H_alpha>水素</a> (柑仔色)、<a href=https://periodic.lanl.gov/8.shtml>酸素</a> (藍色)、kah <a href=https://periodic.lanl.gov/16.shtml>硫磺</a> (青色) ê 感光。
落尾伊 to̍h tī <a href=https://en.wikipedia.org/wiki/Lebanon>黎巴嫩</a> <a href=https://youtu.be/ZLAPU_puGWg>Raachine</a> 翕著這張壯觀 ê 相片。
相片內底 ê 細節，包括有錯綜複雜 ê <a href=https://apod.nasa.gov/apod/ap190318.html>氣體絲</a> kah 坱蓬蓬 ê 塗粉 <a href=https://apod.nasa.gov/apod/ap161207.html>絲</a>。
這塊掛 tī 天頂 ê 地毯，是幾若萬年來，<a href=https://www.nasa.gov/mission_pages/WISE/multimedia/gallery/pia14103.html>恆星風</a> kah 古早時代 ê <a href=http://heasarc.gsfc.nasa.gov/docs/snr.html>超新星</a> 製造、雕出來 ê。
這个組合 閣 tī 馬頭星雲 面頂彼个闊莽莽 ê 柑仔色氣體內底，<a href=https://i.imgur.com/aVkUL24.jpeg>產生</a> 另外一个 <a href=https://en.wikipedia.org/wiki/Pareidolia>敢若嘛是</a> 動物 ê 外形：獅頭。
<a href=https://apod.nasa.gov/apod/ap141209.html>火舌星雲</a> to̍h tī 馬頭星雲 ê 倒爿。
<a href="http://www.google.com/search?hl=en&amp;biw=1293&amp;bih=977&amp;q=horsehead+site:apod.nasa.gov&amp;um=1&amp;ie=UTF-8&amp;tbm=isch">馬頭星雲</a> 離咱有 1500 <a href=https://chandra.harvard.edu/photo/cosmic_distance.html>光年</a> 遠，to̍h tī <a href=https://apod.nasa.gov/apod/ap040304.html>獵戶</a> <a href=https://spaceplace.nasa.gov/constellations/en/>座</a> ê 方向遐。</p><h2 id=poj-lah-hō-chō-lāi-té-ê-sai-thâu>[POJ] La̍h-hō͘-chō lāi-té ê Sai-thâu</h2><p>Sī lih! M̄-chai lí kám ū khòaⁿ-tio̍h chi̍t-chiah sai?
Chit-tiuⁿ tn̂g sî-kan kám-kng siòng-phìⁿ ê tiong-ng tò-pêng ē-kha hiah, ū chi̍t-ê ū-miâ ê o͘-hûn khu, i ê hêng-thé khòaⁿ--khí-lâi to̍h chhin-chhiūⁿ sī chi̍t-ê bé-thâu, he sī lán chá to̍h chai-iáⁿ ê Bé-thâu seng-hûn.
Bé-thâu seng-hûn (Barnard 33) sī khip-siu o͘-àm thô͘-hún kah hoat-kng khì-thé tōa-hêng ho̍k-ha̍p-thé ê chi̍t-pō͘-hūn.
Ūi-tio̍h beh khòaⁿ khah chheng-chhó͘ Bé-thâu seng-hûn ê sè-chiat, thian-bûn liap-iáⁿ-su lúi-chek 20 tiám-cheng kú chúi-sò͘ (kam-á-sek), sǹg-sò͘ (nâ-sek), kah liû-hông (chhiⁿ-sek) ê kám-kng.
Lo̍h-bóe i to̍h tī Lê-pa-lūn Raachine hip-tio̍h chit-tiuⁿ chòng-koan ê siòng-phìⁿ.
Siòng-phìⁿ lāi-té ê sè-chiat, pau-koat ū chhò-chong-ho̍k-cha̍p ê khì-thé-si kah eng-phōng-phōng ê thô͘-hún-si.
Chit-tè kòa tī thiⁿ-téng ê tē-thán, sī kúi-ā-bān nî lâi, hêng-chhiⁿ-hong kah kó͘-chui sî-tāi ê chhiau-sin-seng chè-chō, tiau--chhut-lâi ê.
Chit-ê cho͘-ha̍p koh tī Bé-thâu seng-hûn bīn-téng hit-ê khoah-bóng-bóng ê kam-á-sek khì-thé lāi-té, sán-seng lēng-gōa chi̍t-ê ká-ná mā-sī tōng-bu̍t ê gōa-hêng: Sai-thâu.
Hóe-chi̍h seng-hûn to̍h tī Bé-thâu seng-hûn ê tò-pêng.
Bé-thâu seng-hûn lî lán ū 1500 kng-nî hn̄g, to̍h tī La̍h-hō͘-chō ê hong-hiòng hiah.</p><h2 id=kip-lah-hōo-tsō-lāi-té-ê-sai-thâu>[KIP] La̍h-hōo-tsō lāi-té ê Sai-thâu</h2><p>Sī lih! M̄-tsai lí kám ū khuànn-tio̍h tsi̍t-tsiah sai?
Tsit-tiunn tn̂g sî-kan kám-kng siòng-phìnn ê tiong-ng tò-pîng ē-kha hiah, ū tsi̍t-ê ū-miâ ê oo-hûn khu, i ê hîng-thé khuànn--khí-lâi to̍h tshin-tshiūnn sī tsi̍t-ê bé-thâu, he sī lán tsá to̍h tsai-iánn ê Bé-thâu sing-hûn.
Bé-thâu sing-hûn (Barnard 33) sī khip-siu oo-àm thôo-hún kah huat-kng khì-thé tuā-hîng ho̍k-ha̍p-thé ê tsi̍t-pōo-hūn.
Uī-tio̍h beh khuànn khah tshing-tshóo Bé-thâu sing-hûn ê sè-tsiat, thian-bûn liap-iánn-su luí-tsik 20 tiám-tsing kú tsuí-sòo (kam-á-sik), sǹg-sòo (nâ-sik), kah liû-hông (tshinn-sik) ê kám-kng.
Lo̍h-bué i to̍h tī Lê-pa-lūn Raachine hip-tio̍h tsit-tiunn tsòng-kuan ê siòng-phìnn.
Siòng-phìnn lāi-té ê sè-tsiat, pau-kuat ū tshò-tsong-ho̍k-tsa̍p ê khì-thé-si kah ing-phōng-phōng ê thôo-hún-si.
Tsit-tè kuà tī thinn-tíng ê tē-thán, sī kuí-ā-bān nî lâi, hîng-tshinn-hong kah kóo-tsui sî-tāi ê tshiau-sin-sing tsè-tsō, tiau--tshut-lâi ê.
Tsit-ê tsoo-ha̍p koh tī Bé-thâu sing-hûn bīn-tíng hit-ê khuah-bóng-bóng ê kam-á-sik khì-thé lāi-té, sán-sing līng-guā tsi̍t-ê ká-ná mā-sī tōng-bu̍t ê guā-hîng: Sai-thâu.
Hué-tsi̍h sing-hûn to̍h tī Bé-thâu sing-hûn ê tò-pîng.
Bé-thâu sing-hûn lî lán ū 1500 kng-nî hn̄g, to̍h tī La̍h-hōo-tsō ê hong-hiòng hiah.</p><h2 id=english-a-lion-in-orion>[English] A Lion in Orion</h2><p>Yes, but can you see the lion?
A deep exposure shows the famous <a href=https://apod.nasa.gov/apod/ap171227.html>dark</a> indentation that looks like a horse's head, visible just left and below center, and known unsurprisingly as the Horsehead Nebula.
The Horsehead Nebula (Barnard 33) is part of a <a href=https://apod.nasa.gov/apod/ap181014.html>vast complex</a> of dark absorbing <a href=https://en.wikipedia.org/wiki/Interstellar_dust>dust</a> and bright <a href=https://en.wikipedia.org/wiki/Emission_nebula>glowing gas</a>.
To bring out details of the <a href=https://en.wikipedia.org/wiki/Horse>Horse</a>head's pasture, an astrophotographer artistically combined light accumulated for over 20 hours in <a href=https://en.wikipedia.org/wiki/H_alpha>hydrogen</a> (orange), <a href=https://periodic.lanl.gov/8.shtml>oxygen</a> (blue), and <a href=https://periodic.lanl.gov/16.shtml>sulfur</a> (green).
The resulting spectacular picture captured from <a href=https://youtu.be/ZLAPU_puGWg>Raachine</a>, <a href=https://en.wikipedia.org/wiki/Lebanon>Lebanon</a>, details an intricate <a href=https://apod.nasa.gov/apod/ap190318.html>tapestry of gaseous wisps</a> and dust-laden <a href=https://apod.nasa.gov/apod/ap161207.html>filaments</a> that were created and sculpted over eons by <a href=https://www.nasa.gov/mission_pages/WISE/multimedia/gallery/pia14103.html>stellar winds</a> and ancient <a href=http://heasarc.gsfc.nasa.gov/docs/snr.html>supernovas</a>.
The featured composition <a href=https://i.imgur.com/aVkUL24.jpeg>brings up</a> another <a href=https://en.wikipedia.org/wiki/Pareidolia>pareidolic</a> animal icon -- that of a lion's head -- in the expansive orange colored gas above the horse's head.
The <a href=https://apod.nasa.gov/apod/ap141209.html>Flame Nebula</a> is visible just to the left of the Horsehead.
The <a href="http://www.google.com/search?hl=en&amp;biw=1293&amp;bih=977&amp;q=horsehead+site:apod.nasa.gov&amp;um=1&amp;ie=UTF-8&amp;tbm=isch">Horsehead Nebula</a> lies 1,500 <a href=https://chandra.harvard.edu/photo/cosmic_distance.html>light years</a> distant towards the <a href=https://spaceplace.nasa.gov/constellations/en/>constellation</a> of <a href=https://apod.nasa.gov/apod/ap040304.html>Orion</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>the Orion</td></tr><tr><td>馬頭星雲</td><td>Bé-thâu seng-hûn</td><td>Bé-thâu sing-hûn</td><td>馬頭星雲</td><td>the Horsehead Nebula</td></tr><tr><td>Barnard 33</td><td>Barnard saⁿ-cha̍p-saⁿ</td><td>Barnard sann-tsa̍p-sann</td><td>Barnard 33</td><td>Barnard 33</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>酸素</td><td>sǹg-sò͘</td><td>sǹg-sòo</td><td>氧</td><td>oxygen</td></tr><tr><td>硫磺</td><td>liû-hông</td><td>liû-hông</td><td>硫</td><td>sulfur</td></tr><tr><td>黎巴嫩</td><td>Lê-pa-lūn</td><td>Lê-pa-lūn</td><td>黎巴嫩</td><td>Lebanon</td></tr><tr><td>火舌星雲</td><td>Hóe-chi̍h seng-hûn</td><td>Hué-tsi̍h sing-hûn</td><td>火焰星雲</td><td>the Flame Nebula</td></tr><tr><td>超新星</td><td>chhiau-sin-seng</td><td>tshiau-sin-sing</td><td>超新星</td><td>supernovas</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>黎巴嫩</td><td>Lê-pa-lūn</td><td>Lê-pa-lūn</td><td>黎巴嫩</td><td>Lebanon</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220306/>昨昏 ê 圖：金星 kah 太陽 ê 紫外光三重奏</a>
</span><span class=post_next><a href=https://apod.tw/daily/20220308/>明仔載 ê 圖：烏白色倒反 ê 衛星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>