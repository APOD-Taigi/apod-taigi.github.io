<!doctype html><html lang=en><head><title>有恆星、氣體、kah 磁性 ê 銀河中心 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="有恆星、氣體、kah 磁性 ê 銀河中心"><meta property="og:description" content="咱 ê 銀河中心是發生啥物代誌？為著欲揣出這个答案，一个新 ê 用 電波 kah X-光波段翕 ê 詳細全景組合圖。"><meta property="og:url" content="https://apod.tw/daily/20210602/"><meta property="og:image" content="https://apod.nasa.gov/apod/fap/image/2106/gcenter_ChandraMeerKAT_960_annotated.jpg"><link rel=canonical href=https://apod.tw/daily/20210602/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. June 2021</p><h1 class=post_title>有恆星、氣體、kah 磁性 ê 銀河中心</h1><div class=post_body><div class=post_inner><img src=https://apod.nasa.gov/apod/fap/image/2106/gcenter_ChandraMeerKAT_960_annotated.jpg alt=/home/runner/work/apod-taigi.github.io/apod-taigi.github.io/content/daily/2021/06/20210602.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210602.html>The Galactic Center in Stars, Gas, and Magnetism</a></li><li>影像來源：X-ray: <a href=https://www.nasa.gov/>NASA</a>/<a href=https://chandra.harvard.edu/>CXC</a>/<a href=https://www.astro.umass.edu/>UMass</a>/<a href=https://www.astro.umass.edu/people/faculty/daniel-wang>Q.D. Wang</a>; Radio: <a href=https://www.nrf.ac.za/>NRF</a>/<a href=https://www.sarao.ac.za/>SARAO</a>/<a href=https://www.sarao.ac.za/science/meerkat/about-meerkat/>MeerKAT</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqququ6ro1qe0818ykscil8n height=180 width=500 frameborder=0 scrolling=no></iframe></div><h2 id=漢羅-有恆星氣體kah-磁性-ê-銀河中心>[漢羅] 有恆星、氣體、kah 磁性 ê 銀河中心</h2><p>咱 ê 銀河中心是發生啥物代誌？
為著欲揣出這个答案，一个新 ê 用 電波 kah X-光翕 ê <a href=https://chandra.harvard.edu/photo/2021/gcenter/index.html>詳細全景組合圖</a>，會當 <a href=https://youtu.be/Ov2nX954Ui8>探索</a> [銀河盤][galactic plane] 面頂 kah 下跤。
這張 <a href=https://chandra.harvard.edu/index.html>Chandra 踅地衛星天文台</a> 翕 ê <a href=https://science.nasa.gov/ems/11_xrays>X-光</a> 影像，有柑仔色（高溫），青色 (較高溫)，kah 茄仔色 (上高溫)。
閣 kah <a href=https://en.wikipedia.org/wiki/MeerKAT>MeerKAT 陣列</a> 翕 ê 殕色 ê 高解析度 <a href=https://science.nasa.gov/ems/05_radiowaves>電波</a> 影像疊做伙。
銀河內底 ê 交互作用有足濟種，嘛真複雜。
銀河 <a href=https://grammarcat.files.wordpress.com/2014/10/frankencat-l1.jpg>猛獸</a>，親像是 <a href=https://apod.nasa.gov/apod/ap160601.html>脹大 ê 超新星殘骸</a>、新恆星 ê <a href=https://astronomy.swin.edu.au/cosmos/s/stellar+winds>高溫恆星風</a>、異常強烈 ê <a href=https://en.wikipedia.org/wiki/Magnetic_field#/media/File:Magnetic_field_of_horseshoe_magnet.png>相碰磁場</a>、kah 銀河中心 ê <a href=https://apod.nasa.gov/apod/ap180729.html>超大質量烏洞</a>，攏 tī 宇宙內底 1000 <a href=https://spaceplace.nasa.gov/light-year/en/>光年</a> 闊 ê 範圍相戰。
較薄 <a href=https://ui.adsabs.harvard.edu/abs/2021MNRAS.504.1609W/abstract>較光 ê 光巡</a> 是磁場相碰區內底 扭曲 kah <a href="https://www.youtube.com/watch?v=mgUZwoR0gcE&amp;t=30s">新接做伙 ê 磁場</a>。
這會產生銀河內部 ê <a href=https://www.nasa.gov/spaceweather>太空氣候變化</a>，to̍h kah 咱太陽產生 ê 能量形態欲仝。
<a href=https://www.syfy.com/syfywire/incredible-image-gorgeous-magnetic-chaos-in-the-galactic-center>繼續做觀測</a> kah 研究，毋若會當予咱 <a href=https://www.forbes.com/sites/startswithabang/2021/06/01/galactic-snakes-on-our-galactic-plane-what-nasas-newest-images-reveal/>閣較了解</a> 咱銀河 ê 歷史 kah 演化，嘛會當予咱了解其他 ê 星系。</p><h2 id=poj-ū-hêng-chhiⁿ-khì-thé-kah-chû-sèng-ê-gîn-hô-tiong-sim>[POJ] Ū hêng-chhiⁿ, khì-thé, kah chû-sèng ê Gîn-hô tiong-sim</h2><p>Lán ê Gîn-hô tiong-sim sī hoat-seng siáⁿ-mih tāi-chì?
Ūi-tio̍h beh chhōe-chhut chit-ê tap-àn, chi̍t-ê sin--ê iōng tiān-pho kah X-kng hip--ê siông-sè choân-kéng cho͘-ha̍p-tô͘, ē-tàng thàm-soh Gîn-hô-pôaⁿ bīn-téng kah ē-kha.
Chit-tiuⁿ Chandra se̍h-tē ūi-chhiⁿ thian-bûn-tâi hip--ê X-kng iáⁿ-siōng, ū kam-á-sek (ko-un), chheⁿ-sek (khah ko-un)， kah kiô-á-sek (siōng ko-un).
Koh kah MeerKAT tīn-lia̍t hip--ê phú-sek ê ko kái-sek-tō͘ tiān-pho éng-hióng tha̍h chò-hóe.
Gîn-hô lāi-té ê kāu-hō͘ chok-iōng ū chiok-chōe chióng, mā chin ho̍k-cha̍p.
Gîn-hô béng-siù, chhiⁿ-chhiūⁿ sī tiùⁿ-tōa ê chhiau-sin-seng chân-hâi, sin hêng-chhiⁿ ê ko-un hêng-chhiⁿ-hong, ī-siông kiông-lia̍t ê sio-pōng chû-tiûⁿ, kah Gîn-hô tiong-sim ê chhiau-tōa-chit-liōng-o͘-tōng, lóng tī ú-tiū lāi-té chi̍t-chheng kng-nî khoah ê hoān-ûi sio-chiàn.
Khah-po̍h khah-kng ê kng-sûn sī chû-tiûⁿ sio-pōng-khu lāi-té niú-khiok kah sin chiap-chò-hóe ê chû-tiûⁿ.
Che ē sán-seng Gîn-hô lōe-pō͘ ê thài-khong khì-hāu piàn-hòa, to̍h kah lán Thài-iông sán-seng ê lêng-liōng hêng-thài beh kâng.
Kè-sio̍k chò koan-chhek kah gián-kiù, m̄-nā ē-tàng hō͘ lán khah liáu-kái lán Gîn-hô ê le̍k-sú kah ián-hòa, mā ē-tàng hō͘ lán liáu-kái kî-tha ê seng-hē.</p><h2 id=kip-ū-hîng-tshinn-khì-thé-kah-tsû-sìng-ê-gîn-hô-tiong-sim>[KIP] Ū hîng-tshinn, khì-thé, kah tsû-sìng ê Gîn-hô tiong-sim</h2><p>Lán ê Gîn-hô tiong-sim sī huat-sing siánn-mih tāi-tsì?
Uī-tio̍h beh tshuē-tshut tsit-ê tap-àn, tsi̍t-ê sin--ê iōng tiān-pho kah X-kng hip--ê siông-sè tsuân-kíng tsoo-ha̍p-tôo, ē-tàng thàm-soh Gîn-hô-puânn bīn-tíng kah ē-kha.
Tsit-tiunn Tsandra se̍h-tē uī-tshinn thian-bûn-tâi hip--ê X-kng iánn-siōng, ū kam-á-sik (ko-un), tshenn-sik (khah ko-un)， kah kiô-á-sik (siōng ko-un).
Koh kah MeerKAT tīn-lia̍t hip--ê phú-sik ê ko kái-sik-tōo tiān-pho íng-hióng tha̍h tsò-hué.
Gîn-hô lāi-té ê kāu-hōo tsok-iōng ū tsiok-tsuē tsióng, mā tsin ho̍k-tsa̍p.
Gîn-hô bíng-siù, tshinn-tshiūnn sī tiùnn-tuā ê tshiau-sin-sing tsân-hâi, sin hîng-tshinn ê ko-un hîng-tshinn-hong, ī-siông kiông-lia̍t ê sio-pōng tsû-tiûnn, kah Gîn-hô tiong-sim ê tshiau-tuā-tsit-liōng-oo-tōng, lóng tī ú-tiū lāi-té tsi̍t-tshing kng-nî khuah ê huān-uî sio-tsiàn.
Khah-po̍h khah-kng ê kng-sûn sī tsû-tiûnn sio-pōng-khu lāi-té niú-khiok kah sin tsiap-tsò-hué ê tsû-tiûnn.
Tse ē sán-sing Gîn-hô luē-pōo ê thài-khong khì-hāu piàn-huà, to̍h kah lán Thài-iông sán-sing ê lîng-liōng hîng-thài beh kâng.
Kè-sio̍k tsò kuan-tshik kah gián-kiù, m̄-nā ē-tàng hōo lán khah liáu-kái lán Gîn-hô ê li̍k-sú kah ián-huà, mā ē-tàng hōo lán liáu-kái kî-tha ê sing-hē.</p><h2 id=english-the-galactic-center-in-stars-gas-and-magnetism>[English] The Galactic Center in Stars, Gas, and Magnetism</h2><p>What's going on near the center of our galaxy?
To help find out, a <a href=https://chandra.harvard.edu/photo/2021/gcenter/index.html>newly detailed panorama</a> has been composed that <a href=https://youtu.be/Ov2nX954Ui8>explores regions</a> just above and below the <a href=https://apod.nasa.gov/apod/ap210517.html>galactic plane</a> in radio and X-ray light.
<a href=https://science.nasa.gov/ems/11_xrays>X-ray light</a> taken by the orbiting <a href=https://chandra.harvard.edu/index.html>Chandra Observatory</a> is shown in orange (hot), green (hotter), and purple (hottest) and superposed with a highly detailed image in <a href=https://science.nasa.gov/ems/05_radiowaves>radio waves</a>, shown in gray, acquired by the <a href=https://en.wikipedia.org/wiki/MeerKAT>MeerKAT array</a>.
Interactions are numerous and complex.
Galactic <a href=https://grammarcat.files.wordpress.com/2014/10/frankencat-l1.jpg>beasts</a> such as <a href=https://apod.nasa.gov/apod/ap160601.html>expanding supernova remnants</a>, <a href=https://astronomy.swin.edu.au/cosmos/s/stellar+winds>hot winds</a> from newly formed stars, unusually strong and colliding <a href=https://en.wikipedia.org/wiki/Magnetic_field#/media/File:Magnetic_field_of_horseshoe_magnet.png>magnetic fields</a>, and a <a href=https://apod.nasa.gov/apod/ap180729.html>central supermassive black hole</a> are all battling in a space only 1000 <a href=https://spaceplace.nasa.gov/light-year/en/>light year</a>s across.
Thin <a href=https://ui.adsabs.harvard.edu/abs/2021MNRAS.504.1609W/abstract>bright stripes</a> appear to result from twisting and newly <a href="https://www.youtube.com/watch?v=mgUZwoR0gcE&amp;t=30s">connecting magnetic fields</a> in colliding regions, creating an energetic type of inner galactic <a href=https://www.nasa.gov/spaceweather>space weather</a> with similarities to that created by our Sun.
<a href=https://www.syfy.com/syfywire/incredible-image-gorgeous-magnetic-chaos-in-the-galactic-center>Continued observations</a> and study hold promise to not only <a href=https://www.forbes.com/sites/startswithabang/2021/06/01/galactic-snakes-on-our-galactic-plane-what-nasas-newest-images-reveal/>shed more light</a> on the history and evolution of our own galaxy -- but all <a href=https://www.jwst.nasa.gov/content/science/galaxies.html>galaxies</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>磁性</td><td>chû-sèng</td><td>tsû-sìng</td><td>磁性</td><td>sulfur</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>Galactic disk</td></tr><tr><td>殕色</td><td>phú-sek</td><td>phú-sik</td><td>灰色</td><td>grey</td></tr><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>超大質量烏洞</td><td>chhiau-tōa-chit-liōng-o͘-tōng</td><td>tshiau-tuā-tsit-liōng-oo-tōng</td><td>超大質量烏洞</td><td>supermassive blackhole</td></tr><tr><td>MeerKAT 陣列</td><td>MeerKAT tīn-lia̍t</td><td>MeerKAT tīn-lia̍t</td><td>MeerKAT 陣列</td><td>MeerKAT array</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210601/>昨昏 ê 圖：行過獵戶座頭前 ê 衛星</a>
</span><span class=post_next><a href=https://apod.tw/daily/20210603/>明仔載 ê 圖：半人馬座 Omega</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>