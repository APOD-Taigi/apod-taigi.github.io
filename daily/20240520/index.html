<!doctype html><html lang=en><head><title>天頂 ê 圓厝頂形極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="天頂 ê 圓厝頂形極光"><meta property="og:description" content="這看起來敢若是暗暝 ê 景色，毋過天頂有一部份是茄仔色 ê 光。"><meta property="og:url" content="https://apod.tw/daily/20240520/"><meta property="og:image" content="https://apod.nasa.gov/apod/image/2405/AuroraWisconsin_Liu_960_annotated.jpg"><link rel=canonical href=https://apod.tw/daily/20240520/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. May 2024</p><h1 class=post_title>天頂 ê 圓厝頂形極光</h1><div class=post_body><div class=post_inner><img src=https://apod.nasa.gov/apod/image/2405/AuroraWisconsin_Liu_960_annotated.jpg alt=/home/runner/work/apod-taigi.github.io/apod-taigi.github.io/content/daily/2024/05/20240520.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240520.html>Aurora Dome Sky</a></li><li>影像來源 kah 版權：<a href=mailto:xuechengliu1211@qq.com>Xuecheng Liu</a> & <a href=mailto:yuxuanliu1219@outlook.com>Yuxuan Liu</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clx0ocx2708xn01yc6bul7m3y height=180 width=500 frameborder=0 scrolling=no></iframe></div><h2 id=漢羅-天頂-ê-圓厝頂形極光>[漢羅] 天頂 ê 圓厝頂形極光</h2><p>這看起來敢若是暗暝 ê 景色，毋過天頂有一部份是茄仔色 ê 光。
其實這是 2024 年 5 月 10 號暗暝，這工 <a href="https://www.facebook.com/media/set/?set=a.431368006258449&amp;type=3">tī 世界無仝所在 ê 人攏報講，天頂出現美麗 ê 極光</a>。
這張相片是今仔日翻點了後 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/Wisconsin>Wisconsin</a> 州 <a href=https://en.wikipedia.org/wiki/Arlington,_Wisconsin>Arlington</a> 翕--ê。
這張全景圖是 kā 幾若張 感光 6 秒 ê 相片疊出來--ê，相片以 <a href=https://apod.nasa.gov/apod/ap240518.html>北方</a> 為中心，佔天頂 三分二 ê 範圍。
資料有做一寡處理，包括加強色水，kah kā 電線刣掉。
前景 ê 攝影師報講，<a href=https://spaceplace.nasa.gov/aurora/en/>極光</a> 敢若是 ùi 頭頂某一點發出來--ê，毋過干焦 kā <a href=https://apod.nasa.gov/apod/ap200212.html>北方</a> 天頂照予光爾爾。
極光 ê 高能粒子是幾若工前 ùi 有足濟太陽烏子 ê 太陽活跳區 <a href=https://apod.nasa.gov/apod/ap240513.html>AR 3664</a> <a href=https://i.pinimg.com/736x/77/30/f7/7730f7bb82f011c58c53b31793ba3c51.jpg>噴出來</a> ê <a href=https://en.wikipedia.org/wiki/Coronal_mass_ejection>日冕物質噴射</a> 來--ê。
這个 <a href=https://apod.nasa.gov/apod/ap240511.html>大型太陽活跳區</a>，頂禮拜踅到 太陽後壁，毋過 <a href=https://science.nasa.gov/get-involved/citizen-science/be-a-solar-active-region-spotter/>可能會活到</a> 後禮拜 閣踅倒轉來 <a href=https://apod.nasa.gov/apod/ap220227.html>地球</a> 這爿。</p><h2 id=poj-thiⁿ-téng-ê-îⁿ-chhù-téng-hêng-kek-kng>[POJ] Thiⁿ-téng ê Îⁿ-chhù-téng hêng Ke̍k-kng</h2><p>Che khòaⁿ--khí-lâi káⁿ-ná sī àm-mê ê kéng-sek, m̄-koh thiⁿ-téng ū chi̍t-pō͘-hūn sī kiô-á-sek ê kng.
Kî-si̍t che-sī 2024 nî 5 goe̍h 10 hō àm-mî, chit kang tī sè-kài bô-kâng só͘-chāi ê lâng lóng pò kóng, thiⁿ-téng chhut-hiān bí-lē ê ke̍k-kng.
Chit-tiuⁿ siòng-phìⁿ sī kin-á-ji̍t hoan-tiám liáu-āu tī Bí-kok Wisconsin chiu Arlington hip--ê.
Chit-tiuⁿ choân-kéng-tô͘ sī kā kúi-nā tiuⁿ kám-kng 6 bió ê siòng-phìⁿ tha̍h chhut-lâi--ê, siòng-phìⁿ í pak-hong ūi tiong-sim, chiàm thiⁿ-téng saⁿ hun jī ê hoān-ûi.
Chu-liāu ū chò chi̍t-kóa chhú-lí, pau-koat ka-kiông sek-chúi, kah kā tiān-sòaⁿ thâi-tiāu.
Chiân-kéng ê liap-iáⁿ-su pò kóng, ke̍k-kng káⁿ-ná sī ùi thâu-téng bó͘ chi̍t-tiám hoat--chhut lâi--ê, m̄-koh kan-na kā pak-hong thiⁿ-téng chiàu hō͘ kng niā-niā.
Ke̍k-kng ê ko-lêng lia̍p-chú sī kúi-nā kang chêng ùi ū chiok chē thài-iông o͘-chú ê thài-iông oa̍h-thiàu khu AR 3664 phùn--chhut-lâi ê Ji̍t-bián Bu̍t-chit Phùn-siā lâi--ê.
Chit-ê tōa-hêng thài-iông oa̍h-thiàu khu, téng-lé-pài se̍h kàu thài-iông āu-piah, m̄-koh khó-lêng ē oa̍h kàu āu-lé-pài koh se̍h tò-tńg-lâi Tē-kiû chit-pêng.</p><h2 id=kip-thinn-tíng-ê-înn-tshù-tíng-hîng-kik-kng>[KIP] Thinn-tíng ê Înn-tshù-tíng hîng Ki̍k-kng</h2><p>Tse khuànn--khí-lâi kánn-ná sī àm-mê ê kíng-sik, m̄-koh thinn-tíng ū tsi̍t-pōo-hūn sī kiô-á-sik ê kng.
Kî-si̍t tse-sī 2024 nî 5 gue̍h 10 hō àm-mî, tsit kang tī sè-kài bô-kâng sóo-tsāi ê lâng lóng pò kóng, thinn-tíng tshut-hiān bí-lē ê ki̍k-kng.
Tsit-tiunn siòng-phìnn sī kin-á-ji̍t huan-tiám liáu-āu tī Bí-kok Wisconsin tsiu Arlington hip--ê.
Tsit-tiunn tsuân-kíng-tôo sī kā kuí-nā tiunn kám-kng 6 bió ê siòng-phìnn tha̍h tshut-lâi--ê, siòng-phìnn í pak-hong uī tiong-sim, tsiàm thinn-tíng sann hun jī ê huān-uî.
Tsu-liāu ū tsò tsi̍t-kuá tshú-lí, pau-kuat ka-kiông sik-tsuí, kah kā tiān-suànn thâi-tiāu.
Tsiân-kíng ê liap-iánn-su pò kóng, ki̍k-kng kánn-ná sī uì thâu-tíng bóo tsi̍t-tiám huat--tshut lâi--ê, m̄-koh kan-na kā pak-hong thinn-tíng tsiàu hōo kng niā-niā.
Ki̍k-kng ê ko-lîng lia̍p-tsú sī kuí-nā kang tsîng uì ū tsiok tsē thài-iông oo-tsú ê thài-iông ua̍h-thiàu khu AR 3664 phùn--tshut-lâi ê Ji̍t-bián Bu̍t-tsit Phùn-siā lâi--ê.
Tsit-ê tuā-hîng thài-iông ua̍h-thiàu khu, tíng-lé-pài se̍h kàu thài-iông āu-piah, m̄-koh khó-lîng ē ua̍h kàu āu-lé-pài koh se̍h tò-tńg-lâi Tē-kiû tsit-pîng.</p><h2 id=english-aurora-dome-sky>[English] Aurora Dome Sky</h2><p>It seemed like night, but part of the sky glowed purple.
It was the now famous night of May 10, 2024, when <a href="https://www.facebook.com/media/set/?set=a.431368006258449&amp;type=3">people over much of the world reported beautiful aurora-filled skies</a>.
The featured image was captured this night during early morning hours from <a href=https://en.wikipedia.org/wiki/Arlington,_Wisconsin>Arlington</a>, <a href=https://en.wikipedia.org/wiki/Wisconsin>Wisconsin</a>, <a href=https://en.wikipedia.org/wiki/United_States>USA</a>.
The panorama is a composite of several 6-second exposures covering two thirds of the visible sky, with <a href=https://apod.nasa.gov/apod/ap240518.html>north</a> in the center, and processed to heighten the colors and remove electrical wires.
The photographer (in the foreground) reported that the <a href=https://spaceplace.nasa.gov/aurora/en/>aurora</a> appeared to flow from a point overhead but illuminated the sky only toward the <a href=https://apod.nasa.gov/apod/ap200212.html>north</a>.
The aurora's energetic particles originated from <a href=https://en.wikipedia.org/wiki/Coronal_mass_ejection>CME</a>s <a href=https://i.pinimg.com/736x/77/30/f7/7730f7bb82f011c58c53b31793ba3c51.jpg>ejected</a> from our Sun over sunspot <a href=https://apod.nasa.gov/apod/ap240513.html>AR 3664</a> a few days before.
This <a href=https://apod.nasa.gov/apod/ap240511.html>large active region</a> rotated to the far side of the Sun last week, but <a href=https://science.nasa.gov/get-involved/citizen-science/be-a-solar-active-region-spotter/>may well survive</a> to rotate back toward the <a href=https://apod.nasa.gov/apod/ap220227.html>Earth</a> next week.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>圓厝頂</td><td>îⁿ-chhù-téng</td><td>înn-tshù-tíng</td><td>圓頂</td><td>dome</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>太陽活跳區</td><td>thài-iông oa̍h-thiàu-khu</td><td>thài-iông ua̍h-thiàu-khu</td><td>太陽活躍區</td><td>active region</td></tr><tr><td>AR 3664</td><td>AR sam-lio̍k-lio̍k-sù</td><td>AR sam-lio̍k-lio̍k-sù</td><td>AR 3664</td><td>AR 3664</td></tr><tr><td>日冕物質噴射</td><td>Ji̍t-bián Bu̍t-chit Phùn-siā</td><td>Ji̍t-bián Bu̍t-tsit Phùn-siā</td><td>日冕物質拋射</td><td>coronal mass ejection (CME)</td></tr><tr><td>太陽烏子</td><td>thài-iông o͘-chú</td><td>thài-iông oo-tsú</td><td>太陽黑子</td><td>sunspot</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240519/>昨昏 ê 圖：飛入去木星 ê 大紅斑</a>
</span><span class=post_next><a href=https://apod.tw/daily/20240521/>明仔載 ê 圖：CG4：彗星雲球 kah 星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>