<!doctype html><html lang=en><head><title>喜瑪拉雅山脈山頂 ê 巨大噴流 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="喜瑪拉雅山脈山頂 ê 巨大噴流"><meta property="og:description" content="是哩！毋過你敢捌看過這款暴雷？"><meta property="og:url" content="https://apod.tw/daily/20240618/"><meta property="og:image" content="https://apod.nasa.gov/apod/fap/image/2406/GiganticJets_Xuanhua_960.jpg"><link rel=canonical href=https://apod.tw/daily/20240618/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. June 2024</p><h1 class=post_title>喜瑪拉雅山脈山頂 ê 巨大噴流</h1><div class=post_body><div class=post_inner><img src=https://apod.nasa.gov/apod/fap/image/2406/GiganticJets_Xuanhua_960.jpg alt=/home/runner/work/apod-taigi.github.io/apod-taigi.github.io/content/daily/2024/06/20240618.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240618.html>Gigantic Jets over Himalayan Mountains</a></li><li>影像來源 kah 版權：<a href=mailto:1161495687@qq.com>Li Xuanhua</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clxxf3utk01xz01tba88p3l94 height=180 width=500 frameborder=0 scrolling=no></iframe></div><h2 id=漢羅-喜瑪拉雅山脈天頂-ê-巨大噴流>[漢羅] 喜瑪拉雅山脈天頂 ê 巨大噴流</h2><p>緊來看喔！毋知你敢捌看過這款暴雷？
這張相片是頂禮拜 tī <a href=https://en.wikipedia.org/wiki/China>中國</a> kah <a href=https://en.wikipedia.org/wiki/Bhutan>不丹</a> 交界 ê <a href=https://en.wikipedia.org/wiki/Himalayas>喜馬拉雅山脈</a> 方向翕著--ê，是發生 tī 大氣層內底 ê 暴雷 kah <a href=https://apod.nasa.gov/apod/ap190918.html>巨大噴流</a>。
這張合成影像內底有 4 條長長 ê 噴流，發生 ê 時間互相差幾若分鐘爾爾。
<a href=https://en.wikipedia.org/wiki/Upper-atmospheric_lightning#Gigantic_jets>巨大噴流</a> 是這世紀才開始有紀錄--ê，這是一款爍爁放電現象，出現 tī 一寡 <a href=https://apod.nasa.gov/apod/ap191204.html>暴雷</a> kah 伊頂懸 ê 地球 <a href=https://science.nasa.gov/earth/10-things-to-know-about-the-ionosphere/>電離層</a> 之間。
伊是一款特別 ê 爍爁，kah 一般 ê 雲對雲爍爁、<a href=https://apod.nasa.gov/apod/ap210524.html>雲對地爍爁</a> 是差足濟--ê。
相片底部 ê <a href=https://www.realclearscience.com/quick_and_clear_science/2019/01/08/what_causes_earths_rare_and_mysterious_gigantic_jets.html>巨大噴流</a>，較成是 <a href=https://earthobservatory.nasa.gov/images/147900/bolts-of-blue>雲對天 雷殛</a>，咱 kā 叫做 <a href=https://en.wikipedia.org/wiki/Upper-atmospheric_lightning#Blue_jets>藍色噴流</a>。
頂懸紅色 ê 部份，較成是 <a href=https://en.wikipedia.org/wiki/Upper-atmospheric_lightning>頂層大氣 ê 放電現象</a>，咱 kā 叫做 <a href=https://apod.nasa.gov/apod/ap210104.html>紅色精靈</a>。
巨大噴流 ê 機制 kah 引起 ê 原因，到今猶咧研究。
目前咱已經知影講，因為這款噴流會迵過地球無仝層大氣，所以會當減少大氣層之間電荷無平均 ê 情形。
你若是想欲看著巨大噴流，會使踮一个離暴雷較遠、視野無去予閘著 ê 所在，較揣會著。</p><h2 id=poj-hí-má-la-ngé-soaⁿ-meh-thiⁿ-téng-ê-kī-tāi-phùn-liû>[POJ] Hí-má-la-ngé soaⁿ-me̍h thiⁿ-téng ê kī-tāi phùn-liû</h2><p>Kín lâi khòaⁿ--o͘h!
M̄-chai lí kám bat khòaⁿ-kòe chit-khoán pō-lûi?
Chit-tiuⁿ siòng-phìⁿ sī téng-lé-pài tī Tiong-kok kah Put-tan kau-kài ê Hí-má-la-ngé soaⁿ-me̍h hong-hiòng hip--tio̍h--ê, sī hoat-seng tī tāi-khì-chân lāi-té ê pō-lûi kah kī-tāi phùn-liû.
Chit-tiuⁿ ha̍p-sêng iáⁿ-siōng lāi-té ū 4 tiâu tn̂g-tn̂g ê phùn-liû, hoat-seng ê sî-kan hō͘-siong chha kúi-nā hun-cheng niā-niā.
Kī-tāi phùn-liû sī chit sè-kí chiah khai-sí ū kì-lio̍k--ê, che-sī chi̍t-khoán sih-nah pàng-tiān hiān-siōng, chhut-hiān tī chi̍t-kóa pō-lûi kah i téng-koân ê Tē-kiû tiān-lî-chân chi-kan.
I sī chi̍t-khoán te̍k-pia̍t ê sih-nah, kah it-poaⁿ ê hûn tùi hûn sih-nah, hûn tùi tē sih-nah sī chha chiok chē--ê.
Siòng-phìⁿ té-pō͘ ê kī-tāi phùn-liû, khah sêng sī hûn tùi thiⁿ lûi-ke̍k, lán kā kiò-chò nâ-sek phùn-liû.
Téng-koân âng-sek ê pō͘-hūn, khah sêng sī téng-chân tāi-khì ê sih-nah, lán kā kiò-chò âng-sek cheng-lêng.
Kī-tāi phùn-liû ê ki-chè kah ín-khí ê goân-in, kàu-taⁿ iáu leh gián-kiù.
Bo̍k-chêng lán í-keng chai-iáⁿ kóng, in-ūi chit-khoán phùn-liû ē thàng-kòe Tē-kiû bô-kâng chân tāi-khì, só͘-í ē-tàng kiám-chió tāi-khì-chân chi-kan tiān-hô bô pêng-kin ê chêng-hêng.
Lí nā-sī siūⁿ beh khòaⁿ-tio̍h kī-tāi phùn-liû, ē-sái tiàm chi̍t-ê lî pō-lûi khah hn̄g, sī-iá bô khì hō͘ cha̍h-tio̍h ê só͘-chāi, khah chhōe-ē-tio̍h.</p><h2 id=kip-hí-má-la-ngé-suann-meh-thinn-tíng-ê-kī-tāi-phùn-liû>[KIP] Hí-má-la-ngé suann-me̍h thinn-tíng ê kī-tāi phùn-liû</h2><p>Kín lâi khuànn--ooh!
M̄-tsai lí kám bat khuànn-kuè tsit-khuán pō-luî?
Tsit-tiunn siòng-phìnn sī tíng-lé-pài tī Tiong-kok kah Put-tan kau-kài ê Hí-má-la-ngé suann-me̍h hong-hiòng hip--tio̍h--ê, sī huat-sing tī tāi-khì-tsân lāi-té ê pō-luî kah kī-tāi phùn-liû.
Tsit-tiunn ha̍p-sîng iánn-siōng lāi-té ū 4 tiâu tn̂g-tn̂g ê phùn-liû, huat-sing ê sî-kan hōo-siong tsha kuí-nā hun-tsing niā-niā.
Kī-tāi phùn-liû sī tsit sè-kí tsiah khai-sí ū kì-lio̍k--ê, tse-sī tsi̍t-khuán sih-nah pàng-tiān hiān-siōng, tshut-hiān tī tsi̍t-kuá pō-luî kah i tíng-kuân ê Tē-kiû tiān-lî-tsân tsi-kan.
I sī tsi̍t-khuán ti̍k-pia̍t ê sih-nah, kah it-puann ê hûn tuì hûn sih-nah, hûn tuì tē sih-nah sī tsha tsiok tsē--ê.
Siòng-phìnn té-pōo ê kī-tāi phùn-liû, khah sîng sī hûn tuì thinn luî-ki̍k, lán kā kiò-tsò nâ-sik phùn-liû.
Tíng-kuân âng-sik ê pōo-hūn, khah sîng sī tíng-tsân tāi-khì ê sih-nah, lán kā kiò-tsò âng-sik tsing-lîng.
Kī-tāi phùn-liû ê ki-tsè kah ín-khí ê guân-in, kàu-tann iáu leh gián-kiù.
Bo̍k-tsîng lán í-king tsai-iánn kóng, in-uī tsit-khuán phùn-liû ē thàng-kuè Tē-kiû bô-kâng tsân tāi-khì, sóo-í ē-tàng kiám-tsió tāi-khì-tsân tsi-kan tiān-hô bô pîng-kin ê tsîng-hîng.
Lí nā-sī siūnn beh khuànn-tio̍h kī-tāi phùn-liû, ē-sái tiàm tsi̍t-ê lî pō-luî khah hn̄g, sī-iá bô khì hōo tsa̍h-tio̍h ê sóo-tsāi, khah tshuē-ē-tio̍h.</p><h2 id=english-gigantic-jets-over-himalayan-mountains>[English] Gigantic Jets over Himalayan Mountains</h2><p>Yes, but can your thunderstorm do this?
Pictured here are <a href=https://apod.nasa.gov/apod/ap190918.html>gigantic jets</a> shooting up from a thunderstorm last week toward the <a href=https://en.wikipedia.org/wiki/Himalayas>Himalayan Mountains</a> in <a href=https://en.wikipedia.org/wiki/China>China</a> and <a href=https://en.wikipedia.org/wiki/Bhutan>Bhutan</a>.
The composite image captured four long jets that occurred only minutes apart.
<a href=https://en.wikipedia.org/wiki/Upper-atmospheric_lightning#Gigantic_jets>Gigantic jets</a>, documented only in this century, are a type of lightning discharge that occurs between some <a href=https://apod.nasa.gov/apod/ap191204.html>thunderstorms</a> and the Earth's <a href=https://science.nasa.gov/earth/10-things-to-know-about-the-ionosphere/>ionosphere</a> high above them.
<a href=https://apod.nasa.gov/apod/ap160823.html>They</a> are an unusual type of lightning that is much different from regular cloud-to-cloud and <a href=https://apod.nasa.gov/apod/ap210524.html>cloud-to-ground lightning</a>.
The bottoms of <a href=https://www.realclearscience.com/quick_and_clear_science/2019/01/08/what_causes_earths_rare_and_mysterious_gigantic_jets.html>gigantic jets</a> appear similar to a <a href=https://earthobservatory.nasa.gov/images/147900/bolts-of-blue>cloud-to-above strike</a> called <a href=https://en.wikipedia.org/wiki/Upper-atmospheric_lightning#Blue_jets>blue jets</a>, while the tops appear similar to <a href=https://en.wikipedia.org/wiki/Upper-atmospheric_lightning>upper-atmosphere</a> <a href=https://apod.nasa.gov/apod/ap210104.html>red sprites</a>.
Although the mechanism and <a href=https://apod.nasa.gov/apod/ap060814.html>trigger</a> that cause gigantic jets remains a <a href=https://miro.medium.com/v2/resize:fit:2400/1*Bp1dNLfyDjH2QCgALi-BrQ.jpeg>topic of research</a>, it is clear that the jets reduce charge imbalance between different parts of <a href=https://spaceplace.nasa.gov/atmosphere/en/>Earth's atmosphere</a>.
A good way to look for <a href=https://ui.adsabs.harvard.edu/abs/2005AGUFMAE11A..02F/abstract>gigantic jets</a> is to watch a powerful but <a href=https://apod.nasa.gov/apod/ap131110.html>distant thunderstorm</a> from a clear location.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>藍色噴流</td><td>nâ-sek phùn-liû</td><td>nâ-sik phùn-liû</td><td>藍色噴流</td><td>blue jets</td></tr><tr><td>紅色精靈</td><td>âng-sek cheng-lêng</td><td>âng-sik tsing-lîng</td><td>紅色精靈</td><td>red sprites</td></tr><tr><td>巨大噴流</td><td>kī-tāi phùn-liû</td><td>kī-tāi phùn-liû</td><td>巨大噴流</td><td>Gigantic jets</td></tr><tr><td>暴雷</td><td>pō-lûi</td><td>pō-luî</td><td>雷暴</td><td>thunderstorms</td></tr><tr><td>爍爁</td><td>sih-nah</td><td>sih-nah</td><td>閃電</td><td>lightning</td></tr><tr><td>大氣層</td><td>tāi-khì-chân</td><td>tāi-khì-tsân</td><td>大氣層</td><td>atmosphere</td></tr><tr><td>電離層</td><td>tiān-lî-chân</td><td>tiān-lî-tsân</td><td>電離層</td><td>ionosphere</td></tr><tr><td>喜瑪拉雅山脈</td><td>Hí-má-la-ngá soaⁿ-me̍h</td><td>Hí-má-la-ngá suann-me̍h</td><td>喜瑪拉雅山脈</td><td>Himalayan Mountains</td></tr><tr><td>雲對雲爍爁</td><td>hûn tùi hûn sih-nah</td><td>hûn tuì hûn sih-nah</td><td>雲對雲閃電</td><td>cloud-to-cloud lightning</td></tr><tr><td>雲對地爍爁</td><td>hûn tùi tē sih-nah</td><td>hûn tuì tē sih-nah</td><td>雲對地閃電</td><td>cloud-to-ground lightning</td></tr><tr><td>雲對天雷殛</td><td>hûn tùi thiⁿ lûi-kek</td><td>hûn tuì thinn luî-kik</td><td>雲對天雷殛</td><td>cloud-to-above strike</td></tr><tr><td>頂層大氣</td><td>téng-chân tāi-khì</td><td>tíng-tsân tāi-khì</td><td>高層大氣</td><td>upper-atmosphere</td></tr><tr><td>電荷</td><td>tiān-hô</td><td>tiān-hô</td><td>電荷</td><td>charge</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240617/>昨昏 ê 圖：Ou4：大花枝星雲</a>
</span><span class=post_next><a href=https://apod.tw/daily/20240619/>明仔載 ê 圖：NGC 6188：天壇座 ê 龍族</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>