<!doctype html><html lang=en><head><title>Ngc 1097 ê 捲螺仔手骨 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 1097 ê 捲螺仔手骨"><meta property="og:description" content="捲螺仔星系 NGC 1097 佇南天咧發光，伊 kah 咱 ê 距離有 4500 萬光年遐爾遠，就佇天爐座遐。"><meta property="og:url" content="https://apod.tw/daily/20221116/"><meta property="og:image" content="https://apod.nasa.gov/apod/image/2211/NGC-1097-LRGB_Ha-rev-12-2022_1024.jpg"><link rel=canonical href=https://apod.tw/daily/20221116/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. November 2022</p><h1 class=post_title>NGC 1097 ê 捲螺仔手骨</h1><div class=post_body><div class=post_inner><img src=https://apod.nasa.gov/apod/image/2211/NGC-1097-LRGB_Ha-rev-12-2022_1024.jpg alt=/home/runner/work/apod-taigi.github.io/apod-taigi.github.io/content/daily/2022/11/20221116.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221116.html>In the Arms of NGC 1097</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/masterdarksastro/>Mike Selby</a>, <a href=https://www.hansonastronomy.com/>Mark Hanson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clbi6r47101cx01ql7s3714c0 height=180 width=500 frameborder=0 scrolling=no></iframe></div><h2 id=漢羅-ngc-1097-ê-捲螺仔手骨>[漢羅] NGC 1097 ê 捲螺仔手骨</h2><p>捲螺仔星系 <a href=https://www.nasa.gov/image-feature/goddard/2002/hubble-sees-the-eye-of-a-colorful-galaxy>NGC 1097</a> 佇南天咧發光，伊 kah 咱 ê 距離有 4500 萬光年遐爾遠，就佇 <a href=https://earthsky.org/constellations/fornax-the-furnace-galaxy-hubble-ultra-deep-field/>天爐座</a> 遐。
佇 NGC 1097 <a href="https://www.facebook.com/photo.php?fbid=439299734846844">這張彩色 ê 星系肖像</a> 內底，伊藍色 ê 捲螺仔手骨面頂有粉紅仔色 ê 恆星形成區。
這个捲螺仔星系 ê 正爿頂懸，看起來有 kā 一个較細 ê 星系伴包起來。
星系伴 kah 足光 ê 捲螺仔核心 ê 距離，差不多有 4 萬光年遠。
是講 NGC 1097 毋但這項奇怪爾爾。
這張長時間感光 ê 相片內底閣有較暗 ê 神祕噴流，看起來是比 藍色 ê 捲螺仔手骨閣較長。
實際上，佇 NGC 1097 ê 光學影像內底，攏總 <a href=https://apod.nasa.gov/apod/image/0911/NGC1097invert_gendlerJets.jpg>揣著</a> 4 條較暗 ê 噴流。
<a href=http://adsabs.harvard.edu/abs/2003ApJ...585..281H>噴流是追蹤星系核心 ê X 形結構</a>，毋過這本底可能毋是 ùi 遐來--ê。
而且，in 可能是 <a href=https://apod.nasa.gov/apod/ap080619.html>恆星流 ê 化石證據</a>。
是較大 ê 捲螺仔星系佇古早時代掠著一个較細 ê 星系，kā 破壞了後 <a href=http://arxiv.org/abs/1006.1353>留落來</a> ê 跤跡。
NGC 1097 是一款 <a href=http://en.wikipedia.org/wiki/Seyfert_galaxy>Seyfert 星系</a>，伊 ê 核心嘛有一粒 <a href=https://apod.nasa.gov/apod/ap090727.html>超大質量烏洞</a>。</p><h2 id=poj-ngc-1097-ê-kńg-lê-á-chhiú-kut>[POJ] NGC 1097 ê Kńg-lê-á chhiú-kut</h2><p>Kńg-lê-á seng-hē NGC 1097 tī lâm-thian leh hoat-kng, i kah lán ê kū-lī ū 4500 bān kng-nî hiah-nī hn̄g, to̍h tī Thian-lô͘-chō hiah.
Tī NGC 1097 chit tiuⁿ chhái-sek ê seng-hē siàu-siōng lāi-té, i nâ-sek ê kńg-lê-á chhiú-kut bīn-téng ū hún-âng-á sek ê hêng-chhiⁿ hêng-sêng-khu.
Chit ê kńg-lê-á seng-hē ê chiàⁿ-pêng téng-koân, khòaⁿ--khí-lâi ū kā chi̍t ê khah sè ê seng-hē-phōaⁿ pau--khí-lâi.
Seng-hē-phōaⁿ kah chiok kng ê kńg-lê-á he̍k-sim ê kū-lī, chha-put-to ū 4 bān kng-nî hn̄g.
Sī kóng NGC 1097 m̄-nā chit hāng kî-koài niā-niā.
Chit tiuⁿ tn̂g sî-kan kám-kng ê siòng-phìⁿ lāi-té koh ū khah àm ê sîn-pì phùn-liû, khòaⁿ--khí-lâi sī pí nâ-sek ê kńg-lê-á chhiú-kut koh khah tn̂g.
Si̍t-chè-siōng, tī NGC 1097 ê kng-ha̍k iáⁿ-siōng lāi-té, lóng-chóng chhōe-tio̍h 4 tiâu khah àm ê phùn-liû.
Phùn-liû sī tui-chong seng-hē he̍k-sim ê X hêng kiat-kò͘, m̄-koh che pún-té khó-lêng m̄-sī ùi hiah lâi--ê.
Jî-chhiáⁿ, in khó-lêng sī hêng-chhiⁿ-liû ê hòa-chio̍h chèng-kù.
Sī khah tōa ê kńg-lê-á seng-hē tī kó͘-chá sî-tāi lia̍h tio̍h chi̍t ê khah sè ê seng-hē, kā phò-hoāi liáu-āu lâu--lo̍h-lâi ê kha-jiah.
NGC 1097 sī chi̍t khóaⁿ Seyfert seng-hē, i ê he̍k-sim mā ū chi̍t lia̍p chhiau-tōa chit-liōng o͘-tōng.</p><h2 id=kip-ngc-1097-ê-kńg-lê-á-tshiú-kut>[KIP] NGC 1097 ê Kńg-lê-á tshiú-kut</h2><p>Kńg-lê-á sing-hē NGC 1097 tī lâm-thian leh huat-kng, i kah lán ê kū-lī ū 4500 bān kng-nî hiah-nī hn̄g, to̍h tī Thian-lôo-tsō hiah.
Tī NGC 1097 tsit tiunn tshái-sik ê sing-hē siàu-siōng lāi-té, i nâ-sik ê kńg-lê-á tshiú-kut bīn-tíng ū hún-âng-á sik ê hîng-tshinn hîng-sîng-khu.
Tsit ê kńg-lê-á sing-hē ê tsiànn-pîng tíng-kuân, khuànn--khí-lâi ū kā tsi̍t ê khah sè ê sing-hē-phuānn pau--khí-lâi.
Sing-hē-phuānn kah tsiok kng ê kńg-lê-á hi̍k-sim ê kū-lī, tsha-put-to ū 4 bān kng-nî hn̄g.
Sī kóng NGC 1097 m̄-nā tsit hāng kî-kuài niā-niā.
Tsit tiunn tn̂g sî-kan kám-kng ê siòng-phìnn lāi-té koh ū khah àm ê sîn-pì phùn-liû, khuànn--khí-lâi sī pí nâ-sik ê kńg-lê-á tshiú-kut koh khah tn̂g.
Si̍t-tsè-siōng, tī NGC 1097 ê kng-ha̍k iánn-siōng lāi-té, lóng-tsóng tshuē-tio̍h 4 tiâu khah àm ê phùn-liû.
Phùn-liû sī tui-tsong sing-hē hi̍k-sim ê X hîng kiat-kòo, m̄-koh tse pún-té khó-lîng m̄-sī uì hiah lâi--ê.
Jî-tshiánn, in khó-lîng sī hîng-tshinn-liû ê huà-tsio̍h tsìng-kù.
Sī khah tuā ê kńg-lê-á sing-hē tī kóo-tsá sî-tāi lia̍h tio̍h tsi̍t ê khah sè ê sing-hē, kā phò-huāi liáu-āu lâu--lo̍h-lâi ê kha-jiah.
NGC 1097 sī tsi̍t khuánn Seyfert sing-hē, i ê hi̍k-sim mā ū tsi̍t lia̍p tshiau-tuā tsit-liōng oo-tōng.</p><h2 id=english-in-the-arms-of-ngc-1097>[English] In the Arms of NGC 1097</h2><p>Spiral galaxy <a href=https://www.nasa.gov/image-feature/goddard/2002/hubble-sees-the-eye-of-a-colorful-galaxy>NGC 1097</a> shines in southern skies, about 45 million light-years away in the heated constellation <a href=https://earthsky.org/constellations/fornax-the-furnace-galaxy-hubble-ultra-deep-field/>Fornax</a>.
Its blue spiral arms are mottled with pinkish star forming regions in <a href="https://www.facebook.com/photo.php?fbid=439299734846844">this colorful galaxy portrait</a>.
They seem to have wrapped around a small companion galaxy above and right of center, about 40,000 light-years from the spiral's luminous core.
That's not NGC 1097's only peculiar feature, though.
This very deep exposure hints of faint, mysterious jets, seen to extend well beyond the bluish arms.
In fact, four faint jets are ultimately <a href=https://apod.nasa.gov/apod/image/0911/NGC1097invert_gendlerJets.jpg>recognized</a> in optical images of NGC 1097.
<a href=http://adsabs.harvard.edu/abs/2003ApJ...585..281H>The jets trace an X</a> centered on the galaxy's nucleus, but probably don't originate there.
Instead, they could be <a href=https://apod.nasa.gov/apod/ap080619.html>fossil star streams</a>, trails <a href=http://arxiv.org/abs/1006.1353>left over</a> from the capture and disruption of a much smaller galaxy in the large spiral's ancient past.
<a href=http://en.wikipedia.org/wiki/Seyfert_galaxy>A Seyfert galaxy</a>, NGC 1097's nucleus also harbors a <a href=https://apod.nasa.gov/apod/ap090727.html>supermassive black hole</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 1097</td><td>NGC it-khòng-kiú-chhit</td><td>NGC it-khòng-kiú-tshit</td><td>NGC 1097</td><td>NGC 1097</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>天爐座</td><td>Thian-lô͘-chō</td><td>Thian-lôo-tsō</td><td>天爐座</td><td>Fornax</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂、懸臂</td><td>spiral arm</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star forming region</td></tr><tr><td>星系伴</td><td>seng-hē-phōaⁿ</td><td>sing-hē-phuānn</td><td>伴星系</td><td>companion galaxy</td></tr><tr><td>噴流</td><td>phùn-liû</td><td>phùn-liû</td><td>噴流</td><td>jets</td></tr><tr><td>恆星流</td><td>hêng-chhiⁿ-liû</td><td>hîng-tshinn-liû</td><td>恆星流</td><td>star stream</td></tr><tr><td>Seyfert 星系</td><td>Seyfert seng-hē</td><td>Seyfert seng-hē</td><td>西佛星系</td><td>Seyfert galaxy</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr><tr><td>星系核心</td><td>seng-hē he̍k-sim</td><td>sing-hē hi̍k-sim</td><td>星系核心</td><td>galactic core</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221115/>昨昏 ê 圖：狼窟星雲</a>
</span><span class=post_next><a href=https://apod.tw/daily/20221117/>明仔載 ê 圖：Ùi 獵戶座太空船看著 ê 地球</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>