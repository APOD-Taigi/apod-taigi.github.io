<!doctype html><html lang=en><head><title>龍骨座 ag 星 ê 爆發雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="龍骨座 AG 星 ê 爆發雲"><meta property="og:description" content="是啥物產生這个特別 ê 雲？是龍骨座 AG 星，伊是一粒超巨星，to̍h tī 南天 ê 龍骨座內底，離咱有 2 萬光年遠。"><meta property="og:url" content="https://apod.tw/daily/20210526/"><meta property="og:image" content="https://apod.nasa.gov/apod/fap/image/2105/AgCar_HubbleSchmidt_2212.jpg"><link rel=canonical href=https://apod.tw/daily/20210526/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. May 2021</p><h1 class=post_title>龍骨座 AG 星 ê 爆發雲</h1><div class=post_body><div class=post_inner><img src=https://apod.nasa.gov/apod/fap/image/2105/AgCar_HubbleSchmidt_2212.jpg alt=/home/runner/work/apod-taigi.github.io/apod-taigi.github.io/content/daily/2021/05/20210526.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210526.html>The Outburst Clouds of Star AG Car</a></li><li>影像來源：<a href=https://www.nasa.gov/>NASA</a>, <a href=http://www.esa.int/>ESA</a>, <a href=https://www.stsci.edu/>STScI</a>; Processing: <a href=https://geckzilla.com/>Judy Schmidt</a>; Text: <a href=https://iau.org/administration/membership/individual/19512/>Anders Nyholm</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqi0y832r4ig0855hkhsv5mj height=180 width=500 frameborder=0 scrolling=no></iframe></div><h2 id=漢羅-龍骨座-ag-星-ê-爆發雲>[漢羅] 龍骨座 AG 星 ê 爆發雲</h2><p>是啥物產生這个特別 ê 雲？
Tī 這張 <a href=https://hubblesite.org/contents/news-releases/2021/news-2021-017>2021 年 ê 哈伯影像</a> 中央是 <a href=https://en.wikipedia.org/wiki/AG_Carinae>龍骨座 AG 星</a>，伊是一粒超巨星，to̍h tī 南天 ê 龍骨座內底，離咱有 2 萬光年遠。
這粒恆星發射 ê 能量是太陽 ê 一百萬倍，予 <a href=https://esahubble.org/images/potw1439a/>龍骨座 AG 星</a> 成做咱 <a href=http://www.atlasoftheuniverse.com/galaxy.html>銀河系</a> 內底上光 ê 恆星之一。
龍骨座 AG 星 kah 伊 ê 厝邊星 <a href=https://apod.nasa.gov/apod/ap190220.html>龍骨座 Eta 星</a>，攏是真罕得看著 ê <a href=https://en.wikipedia.org/wiki/Luminous_blue_variable>強藍光變星</a> (LBV) 這類 ê 恆星。
這款星足稀罕 ê，而且 in 有 <a href=http://etacar.umn.edu/etainfo/history/>足猛 ê 爆發</a>。
Tī <a href=https://stsci-opo.org/STScI-01F3TM6S205C081QEV3EEPVRAA.mp4>龍骨座 AG 星</a> 邊仔 ê 星雲，應該是這款 <a href=https://apod.nasa.gov/apod/ap200311.html>爆發</a> 發生上無一擺以上 ê 殘骸。
這个星雲有 5 <a href=https://spaceplace.nasa.gov/light-year/en/>光年</a> 闊，估計差不多有 10 ê <a href=https://solarsystem.nasa.gov/solar-system/sun/overview/>太陽質量</a> ê 氣體，而且上無嘛有 1 萬歲矣。
<a href=https://www.flickr.com/photos/geckzilla/51154318699/>這个哈伯影像</a> 是紀念哈伯太空望遠鏡 <a href=https://youtu.be/MbwMM7y7qMw>發射</a> <a href=https://esahubble.org/projects/Hubble31/>31 週年</a>。
這是頭一擺翕著完整 ê 星雲，提供逐家一个新 ê 角度來看伊 ê 結構 kah 塗粉量。
這寡 <a href=https://arxiv.org/abs/2009.03144>LBV</a> 代表 ê 是一寡 <a href=https://en.wikipedia.org/wiki/Supergiant_star>超巨星</a> 較晏較短 ê 性命階段。
毋閣欲解說 in 是按怎恬袂落來，實在是無簡單。
因為欲 <a href=https://www.news.ucsb.edu/2018/019169/notorious-lumnious-blue-variable-stars>解說</a> <a href=https://en.wikipedia.org/wiki/Stellar_evolution#Massive_stars>大質量恆星是按怎運作 ê</a>，tùi 人類來講是一个真大 ê <a href=https://image.shutterstock.com/image-photo/grey-mongrel-cat-lies-next-260nw-1722677581.jpg>挑戰</a>。</p><h2 id=poj-liông-kut-chō-ag-chhiⁿ-ê-pok-hoat-hûn>[POJ] Liông-kut-chō AG chhiⁿ ê po̍k-hoat-hûn</h2><p>Sī siáⁿ-mih sán-seng chit-ê te̍k-pia̍t ê hûn?
Tī chit-tiuⁿ jī-khòng-jī-it nî ê Ha-peh iáⁿ-siōng tiong-ng sī Liông-kut-chō AG chhiⁿ, i sī chi̍t-lia̍p chhiau-kū-chhiⁿ, to̍h tī lâm-thian ê Liông-kut-chō lāi-té, lî lán ū nn̄g-bān kng-nî hn̄g.
Chit-lia̍p hêng-chhiⁿ hoat-siā ê lêng-liōng sī Thài-iông ê chi̍t-pah-bān pōe, hō͘ Liông-kut-chō AG chhiⁿ chiâⁿ-chò lán Gîn-hô-hē lāi-té siōng-kng ê hêng-chhiⁿ chi-it.
Liông-kut-chō AG chhiⁿ kah i ê chhù-piⁿ-chhiⁿ Liông-kut-chō Eta chhiⁿ, lóng sī chin hán-tek khòaⁿ-tio̍h ê Kiông-nâ-kng piàn-chhiⁿ (LBV) chit-lūi ê hêng-chhiⁿ.
Chit-khoán chhiⁿ chiok hi-hán--ê, jî-chhiáⁿ in ū chiok mé ê po̍k-hoat.
Tī Liông-kut-chō AG chhiⁿ piⁿ-á ê seng-hûn, èng-kai sī chit-khoán po̍k-hoat hoat-seng siōng-bô chi̍t-pái í-siōng ê chân-hâi.
Chit-ê seng-hûn ū gō͘ kng-nî khoah, kó͘-kè chha-put-to ū cha̍p ê thài-iông chit-liōng ê khì-thé, jî-chhiáⁿ siōng-bô mā ū chi̍t-bān hòe ah.
Chit-ê Ha-peh iáⁿ-siōng sī kì-liām Ha-peh thài-khong-bōng-oán-kiàⁿ hoat-siā saⁿ-cha̍p-it chiu-nî.
Che sī thâu-chi̍t-pái hip-tio̍h oân-chéng ê seng-hûn, thê-kiong ta̍k-ke chi̍t-ê sin--ê kak-tō͘ lâi khòaⁿ i ê kiat-kò͘ kah thô͘-hún-liōng.
Chit-kóa LBV tāi-piáu ê sī chi̍t-kóa chhiau-kū-chhiⁿ khah-òaⁿ khah-té ê sìⁿ-miā kai-tōaⁿ.
M̄-koh beh kái-soeh in sī án-ná tiām bōe lo̍h-lâi, si̍t-chāi sī bô kán-tan.
In-ūi beh kái-soeh tōa-chit-liōng hêng-chhiⁿ sī án-ná ūn-chok ê, tùi jîn-lūi lâi-kóng sī chi̍t-ê chin tōa ê thiáu-chiàn.</p><h2 id=kip-liông-kut-tsō-ag-tshinn-ê-pok-huat-hûn>[KIP] Liông-kut-tsō AG tshinn ê po̍k-huat-hûn</h2><p>Sī siánn-mih sán-sing tsit-ê ti̍k-pia̍t ê hûn?
Tī tsit-tiunn jī-khòng-jī-it nî ê Ha-peh iánn-siōng tiong-ng sī Liông-kut-tsō AG tshinn, i sī tsi̍t-lia̍p tshiau-kū-tshinn, to̍h tī lâm-thian ê Liông-kut-tsō lāi-té, lî lán ū nn̄g-bān kng-nî hn̄g.
Tsit-lia̍p hîng-tshinn huat-siā ê lîng-liōng sī Thài-iông ê tsi̍t-pah-bān puē, hōo Liông-kut-tsō AG tshinn tsiânn-tsò lán Gîn-hô-hē lāi-té siōng-kng ê hîng-tshinn tsi-it.
Liông-kut-tsō AG tshinn kah i ê tshù-pinn-tshinn Liông-kut-tsō Eta tshinn, lóng sī tsin hán-tik khuànn-tio̍h ê Kiông-nâ-kng piàn-tshinn (LBV) tsit-luī ê hîng-tshinn.
Tsit-khuán tshinn tsiok hi-hán--ê, jî-tshiánn in ū tsiok mé ê po̍k-huat.
Tī Liông-kut-tsō AG tshinn pinn-á ê sing-hûn, ìng-kai sī tsit-khuán po̍k-huat huat-sing siōng-bô tsi̍t-pái í-siōng ê tsân-hâi.
Tsit-ê sing-hûn ū gōo kng-nî khuah, kóo-kè tsha-put-to ū tsa̍p ê thài-iông tsit-liōng ê khì-thé, jî-tshiánn siōng-bô mā ū tsi̍t-bān huè ah.
Tsit-ê Ha-peh iánn-siōng sī kì-liām Ha-peh thài-khong-bōng-uán-kiànn huat-siā sann-tsa̍p-it tsiu-nî.
Tse sī thâu-tsi̍t-pái hip-tio̍h uân-tsíng ê sing-hûn, thê-kiong ta̍k-ke tsi̍t-ê sin--ê kak-tōo lâi khuànn i ê kiat-kòo kah thôo-hún-liōng.
Tsit-kuá LBV tāi-piáu ê sī tsi̍t-kuá tshiau-kū-tshinn khah-uànn khah-té ê sìnn-miā kai-tuānn.
M̄-koh beh kái-sueh in sī án-ná tiām buē lo̍h-lâi, si̍t-tsāi sī bô kán-tan.
In-uī beh kái-sueh tuā-tsit-liōng hîng-tshinn sī án-ná ūn-tsok ê, tuì jîn-luī lâi-kóng sī tsi̍t-ê tsin tuā ê thiáu-tsiàn.</p><h2 id=english-the-outburst-clouds-of-star-ag-car>[English] The Outburst Clouds of Star AG Car</h2><p>What created these unusual clouds? At the center of this <a href=https://hubblesite.org/contents/news-releases/2021/news-2021-017>2021 Hubble image</a> sits <a href=https://en.wikipedia.org/wiki/AG_Carinae>AG Carinae</a>, a supergiant star located about 20,000 light-years away in the southern constellation <a href=http://stars.astro.illinois.edu/sow/car-p.html>Carina</a>.
The star's emitted power is over a million times that of the Sun, making <a href=https://esahubble.org/images/potw1439a/>AG Carinae</a> one of the most luminous stars in our <a href=http://www.atlasoftheuniverse.com/galaxy.html>Milky Way galaxy</a>.
AG Carinae and its neighbor <a href=https://apod.nasa.gov/apod/ap190220.html>Eta Carinae</a> belong to the scarce <a href=https://en.wikipedia.org/wiki/Luminous_blue_variable>Luminous Blue Variable</a> (LBV) class of stars, known for their rare but <a href=http://etacar.umn.edu/etainfo/history/>violent eruptions</a>.
The nebula that surrounds <a href=https://stsci-opo.org/STScI-01F3TM6S205C081QEV3EEPVRAA.mp4>AG Car</a> is interpreted as a remnant of one or more such <a href=https://apod.nasa.gov/apod/ap200311.html>outburst</a>s.
This nebula measures 5 <a href=https://spaceplace.nasa.gov/light-year/en/>light-years</a> across, is estimated to contain about 10 <a href=https://solarsystem.nasa.gov/solar-system/sun/overview/>solar masses</a> of gas, and to be at least 10,000 years old.
<a href=https://www.flickr.com/photos/geckzilla/51154318699/>This Hubble image</a>, taken to commemorate <a href=https://esahubble.org/projects/Hubble31/>Hubble's 31st</a> <a href=https://youtu.be/MbwMM7y7qMw>launch</a> anniversary, is the first to capture the whole nebula, offering a new perspective on its structure and dust content.
The <a href=https://arxiv.org/abs/2009.03144>LBVs</a> represent a late and short stage in the lives of some <a href=https://en.wikipedia.org/wiki/Supergiant_star>supergiant stars</a>, but <a href=https://www.news.ucsb.edu/2018/019169/notorious-lumnious-blue-variable-stars>explaining their restlessness</a> remains a <a href=https://image.shutterstock.com/image-photo/grey-mongrel-cat-lies-next-260nw-1722677581.jpg>challenge</a> to humanity's understanding of <a href=https://en.wikipedia.org/wiki/Stellar_evolution#Massive_stars>how massive stars work</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>龍骨座</td><td>Liông-kut-chō</td><td>Liông-kut-tsō</td><td>船底座</td><td>Carina</td></tr><tr><td>龍骨座 AG 星</td><td>Liông-kut-chō AG chhiⁿ</td><td>Liông-kut-tsō AG tshinn</td><td>船底座 AG</td><td>AG Carinae, AG Car</td></tr><tr><td>龍骨座 Eta 星</td><td>Liông-kut-chō Eta chhiⁿ</td><td>Liông-kut-tsō Eta tshinn</td><td>船底座 Eta</td><td>Eta Carinae</td></tr><tr><td>強藍光變星</td><td>Kiông-nâ-kng Piàn-chhiⁿ</td><td>Kiông-nâ-kng Piàn-tshinn</td><td>高光度藍變星</td><td>Luminous Blue Variable (LBV)</td></tr><tr><td>太陽質量</td><td>thài-iông chit-liōng</td><td>thài-iông tsit-liōng</td><td>太陽質量</td><td>solar mass</td></tr><tr><td>超巨星</td><td>chhiau-kū-chhiⁿ</td><td>tshiau-kū-tshinn</td><td>超巨星</td><td>supergiant star</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210525/>昨昏 ê 圖：月全食時陣 ê 月娘</a>
</span><span class=post_next><a href=https://apod.tw/daily/20210527/>明仔載 ê 圖：月食 kah 銀河</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>