<!doctype html><html lang=en><head><title>Tī 中央 ê 紅外線波段內海仔 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī 中央 ê 紅外線波段內海仔"><meta property="og:description" content="Tī 這張影像內底，紅外線影像看會著滿滿滿 ê 恆星。Tī 中央 ê 內海仔星雲有 4 光年闊。可見光影像主要會當看著發光 ê 氣體 kah 烏暗 ê 塗粉雲。"><meta property="og:url" content="https://apod.tw/daily/20210319/"><meta property="og:image" content="https://apod.nasa.gov/apod/fap/image/2103/M8_HLA_F125wF160w_Nachman.jpg"><link rel=canonical href=https://apod.tw/daily/20210319/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. March 2021</p><h1 class=post_title>Tī 中央 ê 紅外線波段內海仔</h1><div class=post_body><div class=post_inner><img src=https://apod.nasa.gov/apod/fap/image/2103/M8_HLA_F125wF160w_Nachman.jpg alt=/home/runner/work/apod-taigi.github.io/apod-taigi.github.io/content/daily/2021/03/20210319.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210319.html>Central Lagoon in Infrared</a></li><li>影像來源 kah <a href=https://creativecommons.org/licenses/by/2.0/>允准</a>：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.nasa.gov/mission_pages/hubble/main/index.html>Hubble</a>; 資料：<a href=https://archive.stsci.edu/index.html>MAST</a>, 處理：<a href=https://www.flickr.com/people/191751486@N08/>Alexandra Nachman</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cknhm3foz0uso0829mmwhnq38 height=180 width=500 frameborder=0 scrolling=no></iframe></div><h2 id=漢羅-tī-中央-ê-紅外線波段內海仔>[漢羅] Tī 中央 ê 紅外線波段內海仔</h2><p>Tī 這張影像內底，紅外線影像看會著滿滿滿 ê 恆星。
中央彼个內海仔星雲有 4 光年闊。
<a href=https://apod.nasa.gov/apod/ap200601.html>可見光影像</a> 主要會當看著發光 ê 氣體 kah 烏暗 ê 塗粉雲。
毋閣 ùi <a href=https://archive.stsci.edu/prepds/wow/m8_2018-04.html>哈伯太空望遠鏡 ê 資料</a> 建構出來 ê <a href=https://www.flickr.com/photos/191751486@N08/51034138882/in/album-72157717920280422/>紅外線影像</a>，嘛會當看著恆星形成區 ê <a href=https://apod.nasa.gov/apod/ap190927.html>中心</a>，有四散 ê 新恆星。
拄仔好 kah 咱銀河中心這个密密密 ê 背景星相比並。
<a href="https://hubblesite.org/contents/news-releases/2018/news-2018-21.html?news=true">這个嘩嘩叫 ê 恆星托兒所</a>，是去予一粒大質量 koh 少年 ê 恆星 <a href=https://arxiv.org/abs/1409.2803>Herschel 36</a> 箍起來 kah 驅動 ê。
伊 to̍h 是視野中央附近，彼粒足光 ê 恆星。
Herschel 36 其實是幾若粒大質量恆星組成 ê 系統。
是講，若是質量超過太陽 30 倍 ê 恆星，伊 ê 歲壽 to̍h 會比 1 百萬年閣較短。
Tī 這个系統內底上大質量 ê 恆星，應該會當活 5 百萬年遐爾久。
Kah 伊比起來，已經 5 <a href=https://en.wikipedia.org/wiki/1,000,000,000>0 億</a> 歲 ê 太陽，紲落來會演化變做紅巨星。
毋閣按呢伊 ê 歲壽 to̍h kan-na 賰 50 億年爾爾。
<a href=https://apod.nasa.gov/apod/ap190425.html>這个內海仔星雲</a>，嘛叫做 M8。
伊 tī 4000 光年遠 ê 所在，to̍h tī 人馬座 ê 邊仔內底。</p><h2 id=poj-tī-tiong-ng-ê-âng-gōa-sòaⁿ-pho-tōaⁿ-lāi-hái-á>[POJ] Tī tiong-ng ê âng-gōa-sòaⁿ pho-tōaⁿ lāi-hái-á</h2><p>Tī chit-tiuⁿ iáⁿ-siōng lāi-té, âng-gōa-sòaⁿ iáⁿ-siōng khòaⁿ-ē-tio̍h boán-boán-boán ê hêng-chhiⁿ.
Tiong-ng hit-ê Lāi-hái-á seng-hûn ū sì kng-nî khoah.
Khó-kiàn-kng iáⁿ-siōng chú-iàu ē-tàng khòaⁿ-tio̍h hoat-kng ê khì-thé kah o͘-àm ê thô͘-hún-hûn.
M̄-koh ùi Ha-peh thài-không-bōng-oán-kiàⁿ ê chu-liāu kiàn-kò͘--chhut-lâi-ê âng-gōa-sòaⁿ iáⁿ-siōng, mā ē-tàng khòaⁿ-tio̍h hêng-chhiⁿ hêng-sêng-khu ê tiong-sim, ū sì-sòaⁿ ê sin hêng-chhiⁿ.
Tú-á-hó kah lán Gîn-hô tiong-sim chit-ê ba̍t-ba̍t-ba̍t ê pōe-kéng-chhiⁿ sio-pí-phēng.
Chit-ê hē-hē-kiò ê hêng-chhiⁿ thok-jî-só͘, sì khì hō͘ chi̍t-lia̍p tōa-chit-liōng koh siàu-liân ê hêng-chhiⁿ Herschel saⁿ-cha̍p-la̍k kho͘--khí-lâi kah khu-tōng ê.
I to̍h sī sī-iá tiong-ng hū-kūn, hit-lia̍p chiok-kng ê hêng-chhiⁿ.
Herschel saⁿ-cha̍p-la̍k kî-si̍t sī kúi-ā-lia̍p tōa-chit-liōng hêng-chhiⁿ cho͘-sêng ê hē-thóng.
Sī-kóng, nā-sī chit-liōng chhiau-kòe thài-iông saⁿ-cha̍p pōe ê hêng-chhiⁿ, i ê hòe-siū to̍h ē pí chi̍t-pah bān-nî koh-khah té.
Tī chit-ê hē-thóng lāi-té siōng tōa-chit-liōng ê hêng-chhiⁿ, eng-kai ē-tàng oa̍h gō͘-pah-bān nî hiah-nī-kú.
Kah i pí--khí-lâi, í-keng gō͘-cha̍p-ek hòe ê thài-iông, sòa-lo̍h-lâi ē ián-hòa piàn-chò âng-kū-chhiⁿ.
M̄-koh án-ne i ê hòe-siū to̍h kan-na chhun gō͘-cha̍p-ek nî niā-niā.
Chit-ê Lāi-hái-á-seng-hûn, mā kiò-chò M-poeh.
I tī sì-chheng kng-nî hn̄g ê só͘-chāi, to̍h tī Jîn-má-chō ê piⁿ-á lāi-té.</p><h2 id=kip-tī-tiong-ng-ê-âng-guā-suànn-pho-tuānn-lāi-hái-á>[KIP] Tī tiong-ng ê âng-guā-suànn pho-tuānn lāi-hái-á</h2><p>Tī tsit-tiunn iánn-siōng lāi-té, âng-guā-suànn iánn-siōng khuànn-ē-tio̍h buán-buán-buán ê hîng-tshinn.
Tiong-ng hit-ê Lāi-hái-á sing-hûn ū sì kng-nî khuah.
Khó-kiàn-kng iánn-siōng tsú-iàu ē-tàng khuànn-tio̍h huat-kng ê khì-thé kah oo-àm ê thôo-hún-hûn.
M̄-koh uì Ha-peh thài-không-bōng-uán-kiànn ê tsu-liāu kiàn-kòo--tshut-lâi-ê âng-guā-suànn iánn-siōng, mā ē-tàng khuànn-tio̍h hîng-tshinn hîng-sîng-khu ê tiong-sim, ū sì-suànn ê sin hîng-tshinn.
Tú-á-hó kah lán Gîn-hô tiong-sim tsit-ê ba̍t-ba̍t-ba̍t ê puē-kíng-tshinn sio-pí-phīng.
Tsit-ê hē-hē-kiò ê hîng-tshinn thok-jî-sóo, sì khì hōo tsi̍t-lia̍p tuā-tsit-liōng koh siàu-liân ê hîng-tshinn Herstsel sann-tsa̍p-la̍k khoo--khí-lâi kah khu-tōng ê.
I to̍h sī sī-iá tiong-ng hū-kūn, hit-lia̍p tsiok-kng ê hîng-tshinn.
Herstsel sann-tsa̍p-la̍k kî-si̍t sī kuí-ā-lia̍p tuā-tsit-liōng hîng-tshinn tsoo-sîng ê hē-thóng.
Sī-kóng, nā-sī tsit-liōng tshiau-kuè thài-iông sann-tsa̍p puē ê hîng-tshinn, i ê huè-siū to̍h ē pí tsi̍t-pah bān-nî koh-khah té.
Tī tsit-ê hē-thóng lāi-té siōng tuā-tsit-liōng ê hîng-tshinn, ing-kai ē-tàng ua̍h gōo-pah-bān nî hiah-nī-kú.
Kah i pí--khí-lâi, í-king gōo-tsa̍p-ik huè ê thài-iông, suà-lo̍h-lâi ē ián-huà piàn-tsò âng-kū-tshinn.
M̄-koh án-ne i ê huè-siū to̍h kan-na tshun gōo-tsa̍p-ik nî niā-niā.
Tsit-ê Lāi-hái-á-sing-hûn, mā kiò-tsò M-pueh.
I tī sì-tshing kng-nî hn̄g ê sóo-tsāi, to̍h tī Jîn-má-tsō ê pinn-á lāi-té.</p><h2 id=english-central-lagoon-in-infrared>[English] Central Lagoon in Infrared</h2><p>Stars fill this infrared view, spanning 4 light-years across the center of the Lagoon Nebula. <a href=https://apod.nasa.gov/apod/ap200601.html>Visible light images</a> show the glowing gas and obscuring dust clouds that dominate the scene. <a href=https://www.flickr.com/photos/191751486@N08/51034138882/in/album-72157717920280422/>But this infrared image</a>, constructed from <a href=https://archive.stsci.edu/prepds/wow/m8_2018-04.html>Hubble Space Telescope data</a>, peers closer to the heart of the active star-forming region revealing newborn stars scattered within, against a crowded field of background stars <a href=https://apod.nasa.gov/apod/ap190927.html>toward the center</a> of our Milky Way galaxy. <a href="https://hubblesite.org/contents/news-releases/2018/news-2018-21.html?news=true">This tumultuous stellar nursery's</a> central regions are sculpted and energized by the massive, young Herschel 36, seen as the bright star near center in the field of view. <a href=https://arxiv.org/abs/1409.2803>Herschel 36</a> is actually a multiple system of massive stars. At over 30 times the mass of the Sun and less than 1 million years old, the most massive star in the system should live to a stellar old age of 5 million years. Compare that to the almost 5 <a href=https://en.wikipedia.org/wiki/1,000,000,000>billion</a> year old Sun which will evolve into a red giant in only another 5 billion years or so. <a href=https://apod.nasa.gov/apod/ap190425.html>The Lagoon Nebula</a>, also known as M8, lies about 4,000 light-years away within the boundaries of the constellation Sagittarius.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>內海仔星雲</td><td>Lāi-hái-á-seng-hûn</td><td>Lāi-hái-á-sing-hûn</td><td>礁湖星雲</td><td>Lagoon Nebula</td></tr><tr><td>可見光</td><td>khó-kiàn-kng</td><td>khó-kiàn-kng</td><td>可見光</td><td>visible light</td></tr><tr><td>哈伯太空望遠鏡</td><td>Ha-peh thài-không-bōng-oán-kiàⁿ</td><td>Ha-peh thài-không-bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>紅外線</td><td>âng-gōa-sòaⁿ</td><td>âng-guā-suànn</td><td>紅外線</td><td>infrared light</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star-forming region</td></tr><tr><td>紅巨星</td><td>âng-kū-chhiⁿ</td><td>âng-kū-tshinn</td><td>紅巨星</td><td>red giant</td></tr><tr><td>人馬座</td><td>Jîn-má-chō</td><td>Jîn-má-tsō</td><td>人馬座</td><td>the constellation Sagittarius</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210318/>昨昏 ê 圖：英仙座分子雲 ê 星際塗粉</a>
</span><span class=post_next><a href=https://apod.tw/daily/20210320/>明仔載 ê 圖：獅仔座三重奏</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>