<!doctype html><html lang=en><head><title>少年星團 ngc 1333 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="少年星團 NGC 1333"><meta property="og:description" content="James Webb 太空望遠鏡 翕--ê 這張壯麗 ê 拼鬥影像，是 少年星團 NGC 1333 ê 中心。"><meta property="og:url" content="https://apod.tw/daily/20240912/"><meta property="og:image" content="https://apod.nasa.gov/apod/image/2409/NGC1333Webb1024.jpg"><link rel=canonical href=https://apod.tw/daily/20240912/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. September 2024</p><h1 class=post_title>少年星團 NGC 1333</h1><div class=post_body><div class=post_inner><img src=https://apod.nasa.gov/apod/image/2409/NGC1333Webb1024.jpg alt=/home/runner/work/apod-taigi.github.io/apod-taigi.github.io/content/daily/2024/09/20240912.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240912.html>Young Star Cluster NGC 1333</a></li><li>影像來源：<a href=https://www.esa.int/>ESA/Webb</a>, <a href=https://www.nasa.gov>NASA</a>, <a href=https://www.asc-csa.gc.ca/eng/>CSA</a>, A. Scholz, K. Muzic, A. Langeveld, R. Jayawardhana</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm1qr6qgh019m01th0jcaf7w5 height=180 width=500 frameborder=0 scrolling=no></iframe></div><h2 id=漢羅-少年星團-ngc-1333>[漢羅] 少年星團 NGC 1333</h2><p>James Webb 太空望遠鏡 翕--ê 這張 <a href=https://esawebb.org/images/potm2408b/>壯麗 ê 拼鬥影像</a>，是 少年星團 NGC 1333 ê 中心。
伊是一个 tī <a href=http://www.hawastsoc.org/deepsky/per/index.html>英仙座</a> 方向，大型 英仙座分子雲邊仔 ê 星團。
而且伊無偌遠，才 1000 光年遠 爾爾。
Webb 太空望遠鏡 ê 深空 <a href=https://arxiv.org/abs/2408.12639>探索</a> 包括觀測這區，主要是欲辨識 低質量棕矮星 kah 獨立行星。
太空望遠鏡 ê 視野有 2 光年闊，<a href=https://esawebb.org/videos/potm2408a/>kā 這个厚塗粉星團 ê 恆星工場 包 tī 內底</a>。
實際上， 咱已經知影 NGC 1333 內底有 比 100 萬歲閣較少歲 ê 恆星，毋過大部份攏去予 <a href=https://apod.nasa.gov/apod/ap210318.html>滿四界 ê 星塗</a> 閘牢矣，所以 <a href=http://www.spitzer.caltech.edu/news/224-ssc2005-24-Beautiful-Chaos-of-Star-Birth>光學望遠鏡看袂著</a>。
這个亂糟糟 ê 環境可能 kah 咱 太陽 tī 45 億年前 拄形成 ê 時陣有成。</p><h2 id=poj-siàu-liân-seng-thoân-ngc-1333>[POJ] Siàu-liân Seng-thoân NGC 1333</h2><p>James Webb Thài-khong Bōng-oán-kiàⁿ hip--ê chit-tiuⁿ chòng-lē ê pheng-tàu iáⁿ-siōng, sī siàu-liân seng-thoân NGC 1333 ê tiong-sim.
I sī chi̍t-ê tī Eng-sian-chō hong-hiòng, tōa-hêng Eng-sian-chō hun-chú hûn piⁿ-á ê seng-thoân.
Jî-chhiáⁿ i bô gōa hn̄g, chiah 1000 kng-nî hn̄g niā-niā.
Webb Thài-khong Bōng-oán-kiàⁿ ê chhim-khong thàm-soh pau-koat koan-chhek chit khu, chú-iàu sī beh piān-sek kē chit-liōng chang-é-chhiⁿ kah to̍k-li̍p kiâⁿ-chhiⁿ.
Thài-khong bōng-oán-kiàⁿ ê sī-iá ū 2 kng-nî khoah, kā chit-ê kāu thô͘-hún seng-thoân ê hêng-chhiⁿ kang-tiûⁿ pau tī lāi-té.
Si̍t-chè-siōng, lán í-keng chai-iáⁿ NGC 1333 lāi-té ū pí 100 bān hòe koh-khah chió-hòe ê hêng-chhiⁿ, m̄-koh tōa-pō͘-hūn lóng khì hō͘ móa-sì-kè ê seng-thô͘ cha̍h-tiâu--ah, só͘-í kng-ha̍k bōng-oán-kiàⁿ khòaⁿ bē-tio̍h.
Chit-ê loān-chau-chau ê khoân-kéng khó-lêng kah lán Thài-iông tī 45 ek nî-chêng tú hêng-sêng ê sî-chūn ū sêng.</p><h2 id=kip-siàu-liân-sing-thuân-ngc-1333>[KIP] Siàu-liân Sing-thuân NGC 1333</h2><p>James Webb Thài-khong Bōng-uán-kiànn hip--ê tsit-tiunn tsòng-lē ê phing-tàu iánn-siōng, sī siàu-liân sing-thuân NGC 1333 ê tiong-sim.
I sī tsi̍t-ê tī Ing-sian-tsō hong-hiòng, tuā-hîng Ing-sian-tsō hun-tsú hûn pinn-á ê sing-thuân.
Jî-tshiánn i bô guā hn̄g, tsiah 1000 kng-nî hn̄g niā-niā.
Webb Thài-khong Bōng-uán-kiànn ê tshim-khong thàm-soh pau-kuat kuan-tshik tsit khu, tsú-iàu sī beh piān-sik kē tsit-liōng tsang-é-tshinn kah to̍k-li̍p kiânn-tshinn.
Thài-khong bōng-uán-kiànn ê sī-iá ū 2 kng-nî khuah, kā tsit-ê kāu thôo-hún sing-thuân ê hîng-tshinn kang-tiûnn pau tī lāi-té.
Si̍t-tsè-siōng, lán í-king tsai-iánn NGC 1333 lāi-té ū pí 100 bān huè koh-khah tsió-huè ê hîng-tshinn, m̄-koh tuā-pōo-hūn lóng khì hōo muá-sì-kè ê sing-thôo tsa̍h-tiâu--ah, sóo-í kng-ha̍k bōng-uán-kiànn khuànn bē-tio̍h.
Tsit-ê luān-tsau-tsau ê khuân-kíng khó-lîng kah lán Thài-iông tī 45 ik nî-tsîng tú hîng-sîng ê sî-tsūn ū sîng.</p><h2 id=english-young-star-cluster-ngc-1333>[English] Young Star Cluster NGC 1333</h2><p><a href=https://esawebb.org/images/potm2408b/>This spectacular mosaic</a> of images from the James Webb Space Telescope peers into the heart of young star cluster NGC 1333.
A mere 1,000 light-years distant toward the heroic constellation <a href=http://www.hawastsoc.org/deepsky/per/index.html>Perseus</a>, the nearby star cluster lies at the edge of the large Perseus molecular cloud.
Part of Webb's deep <a href=https://arxiv.org/abs/2408.12639>exploration</a> of the region to identify low mass brown dwarf stars and free floating planets, the space telescope's combined field of view spans nearly 2 light-years <a href=https://esawebb.org/videos/potm2408a/>across the dusty cluster's</a> turbulent stellar nursery.
In fact, NGC 1333 is known to harbor stars less than a million years old, though most are <a href=http://www.spitzer.caltech.edu/news/224-ssc2005-24-Beautiful-Chaos-of-Star-Birth>hidden from optical telescopes</a> by the <a href=https://apod.nasa.gov/apod/ap210318.html>pervasive stardust</a>.
The chaotic environment may be similar to one in which our own Sun formed over 4.5 billion years ago.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>NGC 1333</td><td>NGC it-sam-sam-sam</td><td>NGC it-sam-sam-sam</td><td>NGC 1333</td><td>NGC 1333</td></tr><tr><td>拼鬥影像</td><td>pheng-tàu-iáⁿ-siōng</td><td>phing-tàu-iánn-siōng</td><td>馬賽克</td><td>mosaic</td></tr><tr><td>棕矮星</td><td>chang-é-chheⁿ</td><td>tsang-é-tshenn</td><td>棕矮星</td><td>brown dwarf</td></tr><tr><td>獨立行星</td><td></td><td></td><td>獨立行星</td><td>free floating planet</td></tr><tr><td>James Webb 太空望遠鏡</td><td>James Webb Thài-khong Bōng-oán-kiàⁿ</td><td>James Webb Thài-khong Bōng-uán-kiànn</td><td>詹姆斯韋伯太空望遠鏡</td><td>James Webb Space Telescope</td></tr><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseus</td></tr><tr><td>分子雲</td><td>hun-chú-hûn</td><td>hun-tsú-hûn</td><td>分子雲</td><td>molecular cloud</td></tr><tr><td>恆星工場</td><td>hêng-chhiⁿ kang-tiûⁿ</td><td>hîng-tshinn kang-tiûnn</td><td>恆星工場</td><td>stellar nursery</td></tr><tr><td>星塗</td><td>seng-thô͘</td><td>sing-thôo</td><td>星塵</td><td>stardust</td></tr><tr><td>光學望遠鏡</td><td>kng-ha̍k bōng-oán-kiàⁿ</td><td>kng-ha̍k bōng-uán-kiànn</td><td>光學望遠鏡</td><td>optical telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240911/>昨昏 ê 圖：Tatra 山脈 ê 夜空</a>
</span><span class=post_next><a href=https://apod.tw/daily/20240913/>明仔載 ê 圖：南極光 kah 國際太空站</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>