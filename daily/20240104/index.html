<!doctype html><html lang=en><head><title>蛇夫座 zeta：逃走 ê 恆星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="蛇夫座 Zeta：逃走 ê 恆星"><meta property="og:description" content="Tī 這張予人讚嘆 ê 紅外線相片內底，有一粒逃走 ê 恆星，蛇夫座 Zeta，伊就親像是 tī 宇宙海內底咧行 ê 船仝款，產生這个弓形 ê 星際震波。"><meta property="og:url" content="https://apod.tw/daily/20240104/"><meta property="og:image" content="https://apod.nasa.gov/apod/image/2401/ZetaOph_spitzer_960.jpg"><link rel=canonical href=https://apod.tw/daily/20240104/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>04. January 2024</p><h1 class=post_title>蛇夫座 Zeta：逃走 ê 恆星</h1><div class=post_body><div class=post_inner><img src=https://apod.nasa.gov/apod/image/2401/ZetaOph_spitzer_960.jpg alt=/home/runner/work/apod-taigi.github.io/apod-taigi.github.io/content/daily/2024/01/20240104.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240104.html>Zeta Oph: Runaway Star</a></li><li>影像來源：<a href=https://www.nasa.gov/>NASA</a>, <a href=https://www.jpl.nasa.gov/>JPL-Caltech</a>, <a href=https://www.nasa.gov/mission_pages/spitzer/main/index.html>Spitzer Space Telescope</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clsan6jrz01co01w9deftg6fu height=180 width=500 frameborder=0 scrolling=no></iframe></div><h2 id=漢羅-蛇夫座-zeta逃走-ê-恆星>[漢羅] 蛇夫座 Zeta：逃走 ê 恆星</h2><p>Tī 這張予人讚嘆 ê 紅外線相片內底，有一粒 <a href=https://apod.nasa.gov/apod/ap061124.html>逃走 ê 恆星</a>，蛇夫座 Zeta，伊就親像是 tī 宇宙海內底咧行 ê 船仝款，產生這个 <a href="https://www.youtube.com/watch?v=0rGz862VPRo">弓形 ê 星際震波</a>。
這張假色影像中心附近，有一粒 藍色 ê 蛇夫座 Zeta，這是一粒 比太陽 較大 20 倍 ê 恆星，用 一秒鐘 24 公里緊 ê 速度向倒爿飛過去。
伊頭前有足強 ê 恆星風，kā 厚塗粉 ê <a href=http://espg.sr.unh.edu/ism/what1.html>星際物質</a> 壓縮、加溫，才會造成這个弓形 ê 震波波前。
是講是啥物驅動這粒恆星？
蛇夫座 Zeta 本底可能是 <a href=https://apod.nasa.gov/apod/ap970219.html>雙星系統</a> ê 成員之一，伊 ê 星伴質量較大，性命嘛較短。
等這个星伴變做 <a href=https://en.wikipedia.org/wiki/Type_II_supernova>超新星爆炸</a>，質量消去了後，蛇夫座 Zeta 就去予擲出去這个系統矣。
<a href=https://en.wikipedia.org/wiki/Zeta_Ophiuchi>蛇夫座 Zeta</a> 離咱 460 光年遠，光度差不多是太陽 ê 6 萬 5000 倍強。
伊若毋是去予 <a href=https://apod.nasa.gov/apod/ap030706.html>塗粉</a> 包咧，光線去予閘去，伊應該是地球天頂上光 ê 恆星之一。
這張影像若是照 <a href=http://stars.astro.illinois.edu/sow/zetaoph.html>蛇夫座 Zeta</a> 估算 ê 距離來看，大細應該有 1.5 度闊，差不多是 12 光年大。
2020 年 1 月 ê 時陣，NASA kā <a href=https://www.nasa.gov/mission_pages/spitzer/main/index.html>Spitzer 太空望遠鏡</a> 轉做安全模式，結束伊 16 <a href=http://www.spitzer.caltech.edu/news/2195-ssc2019-15-Sixteen-Images-for-Spitzer-s-Sweet-16>年來，成功</a> <a href=https://www.nasa.gov/centers-and-facilities/goddard/nasas-spitzer-tess-find-potentially-volcano-covered-earth-size-world/>探索宇宙</a> ê 任務。</p><h2 id=poj-siâ-hu-chō-zeta-tô-cháu-ê-hêng-chheⁿ>[POJ] Siâ-hu-chō Zeta: Tô-cháu ê Hêng-chheⁿ</h2><p>Tī chit-tiuⁿ hō͘ lâng chàn-thàn ê âng-gōa-sòaⁿ siòng-phìⁿ lāi-té, ū chi̍t-lia̍p tô-cháu ê hêng-chheⁿ, Siâ-hu-chō Zeta, i to̍h chhin-chhiūⁿ sī tī ú-tiū-hái lāi-té leh kiâⁿ ê chûn kāng-khoán, sán-seng chit-ê keng-hêng ê seng-chè chìn-pho.
Chit-tiuⁿ ká-sek iáⁿ-siōng tiong-sim hù-kīn, ū chi̍t-lia̍p nâ-sek ê Siâ-hu-chō Zeta, che-sī chi̍t-lia̍p pí Thài-iông khah tōa 20 pōe ê hêng-chheⁿ, iōng chi̍t bió-cheng 24 kong-lí kín ê sok-tō͘ hiòng tò-pêng poe kòe-khì.
I thâu-chêng ū chiok kiông ê hêng-chheⁿ-hong, kā kāu thô͘-hún ê seng-chè bu̍t-chit ap-sok, ka un, chiah-ē chō-sêng chit-ê keng-hêng ê chìn-pho pho-chiân.
Sī-kóng sī siáⁿ-mih khu-tōng chit lia̍p hêng-chheⁿ?
Siâ-hu-chō Zeta pún-té khó-lêng sī siang-chheⁿ hē-thóng ê sêng-oân chi-it, i ê seng-phōaⁿ chit-liōng khah tōa, sèⁿ-miā mā khah té.
Tán chit-ê seng-phōaⁿ piàn-chò chhiau-sin-seng po̍k-chà, chit-liōng siau--khì liáu-āu, Siâ-hu-chō Zeta to̍h khì hō͘ tàn chhut-khì chit-ê hē-thóng--ah.
Siâ-hu-chō Zeta lī lán 460 kng-nî hn̄g, kng-tō͘ chha-put-to sī Thài-iông ê 6 bān 5000 pōe kiông.
I nā m̄-sī khì hō͘ thô͘-hún pau leh, kng-sòaⁿ khì hō͘ cha̍h khì, i èng-kai sī Tē-kiû thiⁿ-téng siōng kng ê hêng-chheⁿ chi-it.
Chit-tiuⁿ iáⁿ-siōng nā-sī chiàu Siâ-hu-chō Zeta kó͘-sǹg ê kū-lî lâi-khòaⁿ, tōa-sè èng-kai ū 1.5 tō͘ khoah, chha-put-to sī 12 kng-nî tōa.
2020 nî 1 goe̍h ê sî-chūn, NASA kā Spitzer Thài-khong Bōng-oán-kiàⁿ choán-chò an-choân bô͘-sek, kiat-sok i 16 nî lâi, sêng-kong thàm-soh ú-tiū ê jīm-bū.</p><h2 id=kip-siâ-hu-tsō-zeta-tô-tsáu-ê-hîng-tshenn>[KIP] Siâ-hu-tsō Zeta: Tô-tsáu ê Hîng-tshenn</h2><p>Tī tsit-tiunn hōo lâng tsàn-thàn ê âng-guā-suànn siòng-phìnn lāi-té, ū tsi̍t-lia̍p tô-tsáu ê hîng-tshenn, Siâ-hu-tsō Zeta, i to̍h tshin-tshiūnn sī tī ú-tiū-hái lāi-té leh kiânn ê tsûn kāng-khuán, sán-sing tsit-ê king-hîng ê sing-tsè tsìn-pho.
Tsit-tiunn ká-sik iánn-siōng tiong-sim hù-kīn, ū tsi̍t-lia̍p nâ-sik ê Siâ-hu-tsō Zeta, tse-sī tsi̍t-lia̍p pí Thài-iông khah tuā 20 puē ê hîng-tshenn, iōng tsi̍t bió-tsing 24 kong-lí kín ê sok-tōo hiòng tò-pîng pue kuè-khì.
I thâu-tsîng ū tsiok kiông ê hîng-tshenn-hong, kā kāu thôo-hún ê sing-tsè bu̍t-tsit ap-sok, ka un, tsiah-ē tsō-sîng tsit-ê king-hîng ê tsìn-pho pho-tsiân.
Sī-kóng sī siánn-mih khu-tōng tsit lia̍p hîng-tshenn?
Siâ-hu-tsō Zeta pún-té khó-lîng sī siang-tshenn hē-thóng ê sîng-uân tsi-it, i ê sing-phuānn tsit-liōng khah tuā, sènn-miā mā khah té.
Tán tsit-ê sing-phuānn piàn-tsò tshiau-sin-sing po̍k-tsà, tsit-liōng siau--khì liáu-āu, Siâ-hu-tsō Zeta to̍h khì hōo tàn tshut-khì tsit-ê hē-thóng--ah.
Siâ-hu-tsō Zeta lī lán 460 kng-nî hn̄g, kng-tōo tsha-put-to sī Thài-iông ê 6 bān 5000 puē kiông.
I nā m̄-sī khì hōo thôo-hún pau leh, kng-suànn khì hōo tsa̍h khì, i ìng-kai sī Tē-kiû thinn-tíng siōng kng ê hîng-tshenn tsi-it.
Tsit-tiunn iánn-siōng nā-sī tsiàu Siâ-hu-tsō Zeta kóo-sǹg ê kū-lî lâi-khuànn, tuā-sè ìng-kai ū 1.5 tōo khuah, tsha-put-to sī 12 kng-nî tuā.
2020 nî 1 gue̍h ê sî-tsūn, NASA kā Spitzer Thài-khong Bōng-uán-kiànn tsuán-tsò an-tsuân bôo-sik, kiat-sok i 16 nî lâi, sîng-kong thàm-soh ú-tiū ê jīm-bū.</p><h2 id=english-zeta-oph-runaway-star>[English] Zeta Oph: Runaway Star</h2><p>Like a ship plowing through cosmic seas, <a href=https://apod.nasa.gov/apod/ap061124.html>runaway star</a> Zeta Ophiuchi produces the arcing interstellar bow wave or <a href="https://www.youtube.com/watch?v=0rGz862VPRo">bow shock</a> seen in this stunning infrared portrait.
In the false-color view, bluish Zeta Oph, a star about 20 times more massive than the Sun, lies near the center of the frame, moving toward the left at 24 kilometers per <em>second</em>.
Its strong stellar wind precedes it, compressing and heating the dusty <a href=http://espg.sr.unh.edu/ism/what1.html>interstellar material</a> and shaping the curved shock front.
What set this star in motion?
Zeta Oph was likely once a member of a <a href=https://apod.nasa.gov/apod/ap970219.html>binary star system</a>, its companion star was more massive and hence shorter lived.
When the companion <a href=https://en.wikipedia.org/wiki/Type_II_supernova>exploded as a supernova</a> catastrophically losing mass, Zeta Oph was flung out of the system.
About 460 light-years away, <a href=https://en.wikipedia.org/wiki/Zeta_Ophiuchi>Zeta Oph</a> is 65,000 times more luminous than <a href=https://solarsystem.nasa.gov/solar-system/sun/overview/>the Sun</a> and would be one of the brighter stars in the sky if it weren't surrounded by obscuring <a href=https://apod.nasa.gov/apod/ap030706.html>dust</a>.
The image spans about 1.5 degrees or 12 light-years at the estimated distance of <a href=http://stars.astro.illinois.edu/sow/zetaoph.html>Zeta Ophiuchi</a>.
In January 2020, NASA placed the <a href=https://www.nasa.gov/mission_pages/spitzer/main/index.html>Spitzer Space Telescope</a> in safe mode, ending its 16 <a href=http://www.spitzer.caltech.edu/news/2195-ssc2019-15-Sixteen-Images-for-Spitzer-s-Sweet-16>successful years</a> of <a href=https://www.nasa.gov/centers-and-facilities/goddard/nasas-spitzer-tess-find-potentially-volcano-covered-earth-size-world/>exploring the cosmos</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>蛇夫座 Zeta</td><td>Siâ-hu-chō Zeta</td><td>Siâ-hu-tsō Zeta</td><td>蛇夫座 Zeta</td><td>Zeta Ophiuchi</td></tr><tr><td>震波波前</td><td>chìn-pho pho-chiân</td><td>tsìn-pho pho-tsiân</td><td>震波波前</td><td>shock front</td></tr><tr><td>星伴</td><td>seng-phoaⁿ</td><td>sing-phuann</td><td>伴星</td><td>companion star</td></tr><tr><td>雙星系統</td><td>siang-chheⁿ hē-thóng</td><td>siang-tshenn hē-thóng</td><td>雙星系統</td><td>binary star system</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>Spitzer 太空望遠鏡</td><td>Spitzer Thài-khong Bōng-oán-kiàⁿ</td><td>Spitzer Thài-khong Bōng-uán-kiànn</td><td>史匹哲太空望遠鏡</td><td>Spitzer Space Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240103/>昨昏 ê 圖：紐西蘭天頂 ê 穩定極光紅弧</a>
</span><span class=post_next><a href=https://apod.tw/daily/20240105/>明仔載 ê 圖：四邊形星群：獵戶座星雲 ê 心臟</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>