<!doctype html><html lang=en><head><title>星團 m35 kah ngc 2158 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="星團 M35 kah NGC 2158"><meta property="og:description" content="星團有近--ê 有遠--ê，有少年--ê 有 老--ê，有散--ê 有集中--ê。這張影像展示 tī 仝一个星場內底 ê 兩个開放星團相對照。"><meta property="og:url" content="https://apod.tw/daily/20210510/"><meta property="og:image" content="https://apod.nasa.gov/apod/fap/image/2105/M35_CFHT_1736.jpg"><link rel=canonical href=https://apod.tw/daily/20210510/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. May 2021</p><h1 class=post_title>星團 M35 kah NGC 2158</h1><div class=post_body><div class=post_inner><img src=https://apod.nasa.gov/apod/fap/image/2105/M35_CFHT_1736.jpg alt=/home/runner/work/apod-taigi.github.io/apod-taigi.github.io/content/daily/2021/05/20210510.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210510.html>Star Clusters M35 and NGC 2158</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.cfht.hawaii.edu/>CFHT</a>, <a href=http://www.coelum.com/>Coelum</a>, <a href=https://www.cfht.hawaii.edu/Instruments/Imaging/Megacam/>MegaCam</a>, <a href=http://www.cfht.hawaii.edu/~jcc/>J.-C. Cuillandre</a> (<a href=https://www.cfht.hawaii.edu/>CFHT</a>) & <a href=http://www.coelum.com/coelum/autori/giovanni-anselmi>G. A. Anselmi</a> (<a href=http://www.coelum.com/>Coelum</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckpld9z6n6sfl0869prheqvjs height=180 width=500 frameborder=0 scrolling=no></iframe></div><h2 id=漢羅-星團-m35-kah-ngc-2158>[漢羅] 星團 M35 kah NGC 2158</h2><p>星團有近--ê 有遠--ê，有少年--ê 有 老--ê，有散--ê 有集中--ê。
<a href=https://www.cfht.hawaii.edu/HawaiianStarlight/AIOM/English/CFHT-Coelum-AIOM-Nov2018.html>這張影像</a> 展示 tī 仝一个星場內底 ê 兩个 <a href=https://en.wikipedia.org/wiki/Open_cluster>開放星團</a> 相對照。
Tī 倒爿下跤 ê 是 <a href=https://en.wikipedia.org/wiki/Messier_35>M35</a>，伊離咱算近 ê，差不多有 2800 <a href=http://starchild.gsfc.nasa.gov/docs/StarChild/questions/question19.html>光年</a> 遠。
伊是有較少年，差不多是 1.5 億歲，嘛較散，差不多是 2500 粒恆星 tī 這个 30 光年闊 ê 空間內底。
<a href=https://apod.nasa.gov/apod/ap200909.html>較光 ê 藍光星</a>，定定會當提來分辨少年 ê 開放星團， to̍h 親像 M35。
相對來講，tī 正爿頂懸 ê <a href=https://en.wikipedia.org/wiki/NGC_2158>NGC 2158</a>，是比 <a href=http://arxiv.org/abs/astro-ph/0011136>M35</a> 閣較遠 4 倍，閣較老 10 倍，嘛較集中。
NGC 2158 內底較光 ê 藍光星已經 <a href=http://heasarc.gsfc.nasa.gov/docs/snr.html>家己爆炸</a> 矣，所以星團 ê 光這馬主要是一寡較老 ê kah 較黃 ê 恆星來 ê。
一般來講，開放星團會 tī <a href=http://www.atlasoftheuniverse.com/galaxy.html>咱 ê 銀河系</a> ê 星系盤面頂揣著，而且不管 tī 佗位內底攏會有 100 到 10000 粒恆星。
In 攏差不多 tī 仝一个時間形成 ê。
開放星團 M35 kah NGC 2158 攏會使用細台望遠鏡 tùi 雙生仔星座（<a href=https://en.wikipedia.org/wiki/Gemini_(constellation)>雙生仔座</a>）ê 方向 <a href=https://i.pinimg.com/originals/ee/fe/38/eefe38bf9adcb884b33e41b3815f5e76.jpg>揣著</a>。</p><h2 id=poj-seng-thoân-m-saⁿ-chap-gō-kah-ngc-jī-it-ngó-pat>[POJ] Seng-thoân M-saⁿ-cha̍p-gō͘ kah NGC jī-it-ngó͘-pat</h2><p>Seng-thoân ū kīn--ê ū hn̄g--ê, ū siàu-liân--ê ū lāu--ê, ū sòaⁿ--ê ū chi̍p-tiong--ê.
Chit-tiuⁿ iáⁿ-siōng tiān-sī tī kāng-chi̍t-ê seng-tiûⁿ lāi-té ê nn̄g-ê khai-hòng-seng-thoân sio tùi-chiàu.
Tī tò-pêng ē-kha ê sī M-saⁿ-cha̍p-gō͘, i lî lán sǹg kīn-ê, chha-put-to ū nn̄g-chheng-poeh-pah kng-nî hn̄g.
I sī ū khah siàu-liân, chha-put-to sī it-tiám-gō͘ ek hòe, mā khah sòaⁿ, chha-put-to sī nn̄g-chheng-gō͘-pah lia̍p hêng-chhiⁿ tī chit-ê saⁿ-cha̍p kng-nî khoah ê khong-kan lāi-té.
Khah kng ê nâ-kng-chhiⁿ, tiāⁿ-tiāⁿ ē-tàng thê-lâi hun-piān siàu-liân ê khai-hòng-seng-thoân, to̍h chhin-chhiūⁿ M-saⁿ-cha̍p-gō͘.
Siong-tùi lâi-kóng, tī chiàⁿ-pêng téng-koân ê NGC jī-it-gō͘-pat, sī pí M-saⁿ-cha̍p-gō͘ koh khah hn̄g sì-poe, koh khah lāu cha̍p-poe, mā khah chi̍p-tiong.
NGC 2158 lāi-té khah kng ê nâ-kng-chhiⁿ í-keng ka-tī po̍k-chà ah, só͘-í seng-thoân ê kng chit-má chú-iàu sī chi̍t-kóa khah-lāu--ê kah khah-n̂g--ê hêng-chhiⁿ lâi--ê.
It-poaⁿ lâi-kóng, khai-hòng-seng-thoân ē tī lán ê Gîn-hô-hē ê seng-hē-pôaⁿ bīn-téng chhōe-tio̍h, jî-chhiáⁿ put-koán tī tó-ūi lāi-té lóng ē ū chi̍t-pah kàu chi̍t-bān lia̍p hêng-chhiⁿ.
In lóng chha-put-to tī kāng-chi̍t-ê sî-kan hêng-sêng--ê.
Khai-hòng-seng-thoân M-saⁿ-cha̍p-gō͘ kah NGC jī-it-ngó͘-pat lóng ē-sái iōng sè-tâi bōng-oán-kiàⁿ tùi Siang-siⁿ-á seng-chō (Siang-siⁿ-á-chō) ê hong-hiòng chhōe-tio̍h.</p><h2 id=kip-sing-thuân-m-sann-tsap-gōo-kah-ngc-jī-it-ngóo-pat>[KIP] Sing-thuân M-sann-tsa̍p-gōo kah NGC jī-it-ngóo-pat</h2><p>Sing-thuân ū kīn--ê ū hn̄g--ê, ū siàu-liân--ê ū lāu--ê, ū suànn--ê ū tsi̍p-tiong--ê.
Tsit-tiunn iánn-siōng tiān-sī tī kāng-tsi̍t-ê sing-tiûnn lāi-té ê nn̄g-ê khai-hòng-sing-thuân sio tuì-tsiàu.
Tī tò-pîng ē-kha ê sī M-sann-tsa̍p-gōo, i lî lán sǹg kīn-ê, tsha-put-to ū nn̄g-tshing-pueh-pah kng-nî hn̄g.
I sī ū khah siàu-liân, tsha-put-to sī it-tiám-gōo ik huè, mā khah suànn, tsha-put-to sī nn̄g-tshing-gōo-pah lia̍p hîng-tshinn tī tsit-ê sann-tsa̍p kng-nî khuah ê khong-kan lāi-té.
Khah kng ê nâ-kng-tshinn, tiānn-tiānn ē-tàng thê-lâi hun-piān siàu-liân ê khai-hòng-sing-thuân, to̍h tshin-tshiūnn M-sann-tsa̍p-gōo.
Siong-tuì lâi-kóng, tī tsiànn-pîng tíng-kuân ê NGC jī-it-gōo-pat, sī pí M-sann-tsa̍p-gōo koh khah hn̄g sì-pue, koh khah lāu tsa̍p-pue, mā khah tsi̍p-tiong.
NGC 2158 lāi-té khah kng ê nâ-kng-tshinn í-king ka-tī po̍k-tsà ah, sóo-í sing-thuân ê kng tsit-má tsú-iàu sī tsi̍t-kuá khah-lāu--ê kah khah-n̂g--ê hîng-tshinn lâi--ê.
It-puann lâi-kóng, khai-hòng-sing-thuân ē tī lán ê Gîn-hô-hē ê puânn bīn-tíng tshuē-tio̍h, jî-tshiánn put-kuán tī tó-uī lāi-té lóng ē ū tsi̍t-pah kàu tsi̍t-bān lia̍p hîng-tshinn.
In lóng tsha-put-to tī kāng-tsi̍t-ê sî-kan hîng-sîng--ê.
Khai-hòng-sing-thuân M-sann-tsa̍p-gōo kah NGC jī-it-ngóo-pat lóng ē-sái iōng sè-tâi bōng-uán-kiànn tuì Siang-sinn-á sing-tsō (Siang-sinn-á-tsō) ê hong-hiòng tshuē-tio̍h.</p><h2 id=english-star-clusters-m35-and-ngc-2158>[English] Star Clusters M35 and NGC 2158</h2><p>Clusters of stars can be near or far, young or old, diffuse or compact. The <a href=https://www.cfht.hawaii.edu/HawaiianStarlight/AIOM/English/CFHT-Coelum-AIOM-Nov2018.html>featured image</a> shows two quite contrasting <a href=https://en.wikipedia.org/wiki/Open_cluster>open star clusters</a> in the same field. <a href=https://en.wikipedia.org/wiki/Messier_35>M35</a>, on the lower left, is relatively nearby at 2800 <a href=http://starchild.gsfc.nasa.gov/docs/StarChild/questions/question19.html>light years</a> distant, relatively young at 150 million years old, and relatively diffuse, with about 2500 stars spread out over a volume 30 light years across. <a href=https://apod.nasa.gov/apod/ap200909.html>Bright blue stars</a> frequently distinguish younger open clusters like M35. Contrastingly, <a href=https://en.wikipedia.org/wiki/NGC_2158>NGC 2158</a>, on the upper right, is four times more distant than <a href=http://arxiv.org/abs/astro-ph/0011136>M35</a>, over 10 times older, and much more compact. NGC 2158's bright blue stars have <a href=http://heasarc.gsfc.nasa.gov/docs/snr.html>self-destructed</a>, leaving cluster light to be dominated by older and yellower stars. In general, open star clusters are found in the plane of <a href=http://www.atlasoftheuniverse.com/galaxy.html>our Milky Way Galaxy</a>, and contain anywhere from 100 to 10,000 stars -- all of which formed at nearly the same time. Both open clusters M35 and NGC 2158 can be <a href=https://i.pinimg.com/originals/ee/fe/38/eefe38bf9adcb884b33e41b3815f5e76.jpg>found together</a> with a small telescope toward the constellation of the Twins (<a href=https://en.wikipedia.org/wiki/Gemini_(constellation)>Gemini</a>).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open cluster</td></tr><tr><td>星系盤</td><td>seng-hē-pôaⁿ</td><td>sing-hē-puânn</td><td>星系盤</td><td>galactic plane</td></tr><tr><td>光年</td><td>kng-nî</td><td>kng-nî</td><td>光年</td><td>light-year</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>藍光星</td><td>nâ-kng-chhiⁿ</td><td>nâ-kng-tshinn</td><td>藍色恆星</td><td>blue star</td></tr><tr><td>雙生仔星座</td><td>Siang-siⁿ-á seng-chō</td><td>Siang-sinn-á sing-tsō</td><td>雙胞胎星座</td><td>the constellation of the Twins</td></tr><tr><td>雙生仔座</td><td>Siang-siⁿ-á-chō</td><td>Siang-tsú-tsō</td><td>雙子座</td><td>Gemini</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210509/>昨昏 ê 圖：馬頭星雲 kah 獵戶座星雲</a>
</span><span class=post_next><a href=https://apod.tw/daily/20210511/>明仔載 ê 圖：Tī Uluru 天頂 ê 爍爁 kah 獵戶座</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>