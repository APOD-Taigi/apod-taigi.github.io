<!doctype html><html lang=en><head><title>火星 ê 日食：火衛一 phobos ùi 太陽面頭前行過 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火星 ê 日食：火衛一 Phobos ùi 太陽面頭前行過"><meta property="og:description" content="是啥物物件 ùi 太陽面頭前行過？伊看起來敢若是月娘，毋閣毋是地球 ê 月娘，因為伊毋是圓 ê。伊是火星 ê 月娘，火衛一 Phobos。"><meta property="og:url" content="https://apod.tw/daily/20220509/"><meta property="og:image" content="https://img.youtube.com/vi/aKK7vS2CHC8/hqdefault.jpg"><meta property="og:video" content="https://www.youtube.com/watch?v=aKK7vS2CHC8"><link rel=canonical href=https://apod.tw/daily/20220509/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. May 2022</p><h1 class=post_title>火星 ê 日食：火衛一 Phobos ùi 太陽面頭前行過</h1><div class=post_body><div class=post_inner><div class=video><iframe src=https://youtube.com/embed/aKK7vS2CHC8></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220509.html>A Martian Eclipse: Phobos Crosses the Sun</a></li><li>影片來源：<a href=https://www.nasa.gov/>NASA</a>, <a href=https://www.jpl.nasa.gov>JPL-Caltech</a>, <a href=https://mastcamz.asu.edu/>ASU</a> <a href=https://www.msss.com/>MSSS</a>, <a href=https://www.spacescience.org/>SSI</a></li><li>APOD 新的社群媒體：<a href=https://botsin.space/@APoD/media>APOD 這馬有 mastodon 矣喔！（英語版）</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl47441yg00dt01zgfi93awe0 height=180 width=500 frameborder=0 scrolling=no></iframe></div><h2 id=漢羅-火星-ê-日食火衛一-phobos-ùi-太陽面頭前行過>[漢羅] 火星 ê 日食：火衛一 Phobos ùi 太陽面頭前行過</h2><p>是啥物物件 ùi 太陽面頭前行過？
伊看起來敢若是月娘，毋閣毋是 <a href=https://solarsystem.nasa.gov/moons/earths-moon/overview/>地球 ê 月娘</a>，因為伊毋是圓 ê。
伊是火星 ê 月娘，<a href=https://solarsystem.nasa.gov/moons/mars-moons/phobos/in-depth/>火衛一 Phobos</a>。
<a href=https://www.jpl.nasa.gov/news/nasas-perseverance-rover-captures-video-of-solar-eclipse-on-mars>這支影片</a> 是一個月前 毅力號探測車 tī <a href=https://apod.nasa.gov/apod/ap131208.html>火星表面</a> 翕 ê。
<a href=https://en.wikipedia.org/wiki/Phobos_(moon)>火衛一 Phobos</a> 有 11.5 公里闊，伊 ê 直徑干焦是 <a href=https://apod.nasa.gov/apod/ap180604.html>月球</a> ê 150 分之一爾爾。
毋閣伊 kah <a href=https://apod.nasa.gov/apod/ap160529.html>火星</a> ê 距離，嘛比月娘 kah 地球 ê 距離，閣較近 50 倍。
講實在 ê，<a href=https://apod.nasa.gov/apod/ap181125.html>火衛一 Phobos</a> <a href=https://apod.nasa.gov/apod/ap101201.html>離火星傷近矣</a>！
按呢 <a href=https://apod.nasa.gov/apod/ap110124.html>伊</a> 可能會 tī 未來 5000 萬年內，去予 <a href=https://solarsystem.nasa.gov/planets/mars/overview/>火星</a> ê 引力搝甲挵家散宅、摔入去火星。
免偌久，低軌道 ê <a href=https://apod.nasa.gov/apod/ap151122.html>火衛一 Phobos</a> tī 火星造成 ê 日食，就會比月娘 tī <a href=https://solarsystem.nasa.gov/planets/earth/overview/>地球</a> 造成 ê 日食，走閣較緊。
<a href=https://photojournal.jpl.nasa.gov/catalog/PIA25179>這支影片</a> 是照實際 ê 時間長短咧放送 ê。
火衛一 Phobos ùi 太陽面頭前行過 ê 時間，就 kah <a href=https://www.petplace.com/static/c90c1409bcddbbe337138f3bb2f63667/ac7fd/shutterstock_246058558-1.png>影片放送 ê 時間仝款</a>，攏是 40 秒。
這支影片 ê 攝影師，就是 毅力號機器人探測車 (Percy)。
伊這馬繼續 tī <a href=https://spaceplace.nasa.gov/all-about-mars/en/>火星</a> ê <a href=https://mars.nasa.gov/mars2020/mission/science/landing-site/>Jezero 隕石坑</a> 內底探索，毋若欲 tī <a href=https://apod.nasa.gov/apod/ap190314.html>現此時這个焦燥 ê 世界</a> 揣水 ê 歷史，嘛欲揣 <a href=https://www.nasa.gov/feature/jpl/searching-for-life-in-nasa-s-perseverance-mars-samples>古代微生物 ê 性命</a> 證據。</p><h2 id=poj-hóe-chhiⁿ-ê-jit-sit-hóe-ūi-it-phobos-ùi-thài-iông-bīn-thâu-chêng-kiâⁿ-kòe>[POJ] Hóe-chhiⁿ ê Ji̍t-si̍t: Hóe-ūi-it Phobos ùi Thài-iông bīn-thâu-chêng kiâⁿ kòe</h2><p>Sī siáⁿ-mih mi̍h-kiāⁿ ùi Thài-iông bīn-thâu-chêng kiâⁿ kòe?
I khòaⁿ--khí-lâi ká-ná sī goe̍h-niû, m̄-koh i m̄-sī Tē-kiû ê goe̍h-niû, in-ūi i m̄-sī iⁿ--ê.
I sī Hóe-chhiⁿ ê goe̍h-niû, Hóe-ūi-it Phobos.
Chit ki iáⁿ-phìⁿ sī chi̍t kò goe̍h chêng Gē-le̍k-hō thàm-chhek-chhia tī Hóe-chhiⁿ piáu-bīn hip--ê.
Hóe-ūi-it Phobos ū 11.5 kong-lí khoah, i ê ti̍t-kèng kan-na sī goe̍h-kiû ê 150 hun chi it niā-niā.
M̄-koh i kah Hóe-chhiⁿ ê kū-lî, mā pí goe̍h-niû kah Tē-kiû ê kū-lî, koh khah kīn 50 pōe.
Kóng si̍t-chāi ê, Hóe-ūi-it Phobos lî Hóe-chhiⁿ siuⁿ kīn ah!
Án-ni i khó-lêng ē tī bī-lâi 5000 bān nî lâi, khì hō͘ Hóe-chhiⁿ ê ín-le̍k giú kah lōng-ke-sòaⁿ-the̍h, siak--ji̍p-khì Hóe-chhiⁿ.
Bian gōa-kú，kē kúi-tō ê Hóe-ūi-it Phobos tī Hóe-chhiⁿ chō-sêng ê ji̍t-si̍t, to̍h ē pí goe̍h-niû tī Tē-kiû chō-sêng ê ji̍t-si̍t, cháu koh khah kín.
Chit ki iáⁿ-phìⁿ sī chiàu si̍t-chè ê sî-kan tn̂g-té leh hòng-sàng.
Hóe-ūi-it Phobos ùi Thài-iông bīn-thâu-chêng kiâⁿ kòe ê sî-kan, to̍h kah iáⁿ-phìⁿ hòng-sàng ê sî-kan kāng-khoán, lóng sī 40 bió.
Chit ki iáⁿ-phìⁿ ê liap-iáⁿ-su, to̍h sī Gē-le̍k-hō ke-khì-lâng thàm-chhek-chhia (Percy).
I chit-má kè-sio̍k tī Hóe-chhiⁿ ê Jezero ún-se̍k-kheⁿ lāi-té thàm-soh, m̄-nā beh tī hiān-chú-sî chit ê ta-sò ê sè-kài chhōe chúi ê le̍k-sú, mā beh chhōe kó͘-tāi bî-seng-bu̍t ê sìⁿ-miā chèng-kù.</p><h2 id=kip-hué-tshinn-ê-jit-sit-hué-uī-it-phobos-uì-thài-iông-bīn-thâu-tsîng-kiânn-kuè>[KIP] Hué-tshinn ê Ji̍t-si̍t: Hué-uī-it Phobos uì Thài-iông bīn-thâu-tsîng kiânn kuè</h2><p>Sī siánn-mih mi̍h-kiānn uì Thài-iông bīn-thâu-tsîng kiânn kuè?
I khuànn--khí-lâi ká-ná sī gue̍h-niû, m̄-koh i m̄-sī Tē-kiû ê gue̍h-niû, in-uī i m̄-sī inn--ê.
I sī Hué-tshinn ê gue̍h-niû, Hué-uī-it Phobos.
Tsit ki iánn-phìnn sī tsi̍t kò gue̍h tsîng Gē-li̍k-hō thàm-tshik-tshia tī Hué-tshinn piáu-bīn hip--ê.
Hué-uī-it Phobos ū 11.5 kong-lí khuah, i ê ti̍t-kìng kan-na sī gue̍h-kiû ê 150 hun tsi it niā-niā.
M̄-koh i kah Hué-tshinn ê kū-lî, mā pí gue̍h-niû kah Tē-kiû ê kū-lî, koh khah kīn 50 puē.
Kóng si̍t-tsāi ê, Hué-uī-it Phobos lî Hué-tshinn siunn kīn ah!
Án-ni i khó-lîng ē tī bī-lâi 5000 bān nî lâi, khì hōo Hué-tshinn ê ín-li̍k giú kah lōng-ke-suànn-the̍h, siak--ji̍p-khì Hué-tshinn.
Bian guā-kú，kē kuí-tō ê Hué-uī-it Phobos tī Hué-tshinn tsō-sîng ê ji̍t-si̍t, to̍h ē pí gue̍h-niû tī Tē-kiû tsō-sîng ê ji̍t-si̍t, tsáu koh khah kín.
Tsit ki iánn-phìnn sī tsiàu si̍t-tsè ê sî-kan tn̂g-té leh hòng-sàng.
Hué-uī-it Phobos uì Thài-iông bīn-thâu-tsîng kiânn kuè ê sî-kan, to̍h kah iánn-phìnn hòng-sàng ê sî-kan kāng-khuán, lóng sī 40 bió.
Tsit ki iánn-phìnn ê liap-iánn-su, to̍h sī Gē-li̍k-hō ke-khì-lâng thàm-tshik-tshia (Percy).
I tsit-má kè-sio̍k tī Hué-tshinn ê Jezero ún-si̍k-khenn lāi-té thàm-soh, m̄-nā beh tī hiān-tsú-sî tsit ê ta-sò ê sè-kài tshuē tsuí ê li̍k-sú, mā beh tshuē kóo-tāi bî-sing-bu̍t ê sìnn-miā tsìng-kù.</p><h2 id=english-a-martian-eclipse-phobos-crosses-the-sun>[English] A Martian Eclipse: Phobos Crosses the Sun</h2><p>What's that passing in front of the Sun?
It looks like a moon, but it can't be <a href=https://solarsystem.nasa.gov/moons/earths-moon/overview/>Earth's Moon</a>, because it isn't round.
It's the Martian moon <a href=https://solarsystem.nasa.gov/moons/mars-moons/phobos/in-depth/>Phobos</a>.
The <a href=https://www.jpl.nasa.gov/news/nasas-perseverance-rover-captures-video-of-solar-eclipse-on-mars>featured video</a> was taken from the <a href=https://apod.nasa.gov/apod/ap131208.html>surface of Mars</a> a month ago by the Perseverance rover.
<a href=https://en.wikipedia.org/wiki/Phobos_(moon)>Phobos</a>, at 11.5 kilometers across, is 150 times smaller than <a href=https://apod.nasa.gov/apod/ap180604.html>Luna</a> (our moon) in diameter, but also 50 times closer to its <a href=https://apod.nasa.gov/apod/ap160529.html>parent planet</a>.
In fact, <a href=https://apod.nasa.gov/apod/ap181125.html>Phobos</a> is <a href=https://apod.nasa.gov/apod/ap101201.html>so close to Mars</a> that <a href=https://apod.nasa.gov/apod/ap110124.html>it</a> is expected to break up and crash into <a href=https://solarsystem.nasa.gov/planets/mars/overview/>Mars</a> within the next 50 million years.
In the near term, the low orbit of <a href=https://apod.nasa.gov/apod/ap151122.html>Phobos</a> results in more rapid solar eclipses than seen from <a href=https://solarsystem.nasa.gov/planets/earth/overview/>Earth</a>.
The <a href=https://photojournal.jpl.nasa.gov/catalog/PIA25179>featured video</a> is shown in real time -- the transit <a href=https://www.petplace.com/static/c90c1409bcddbbe337138f3bb2f63667/ac7fd/shutterstock_246058558-1.png>really took</a> about 40 seconds, as shown.
The videographer -- the robotic rover Perseverance (Percy) -- continues to explore <a href=https://mars.nasa.gov/mars2020/mission/science/landing-site/>Jezero Crater</a> on <a href=https://spaceplace.nasa.gov/all-about-mars/en/>Mars</a>, searching not only for clues to the watery history of the <a href=https://apod.nasa.gov/apod/ap190314.html>now dry world</a>, but evidence of <a href=https://www.nasa.gov/feature/jpl/searching-for-life-in-nasa-s-perseverance-mars-samples>ancient microbial life</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火星</td><td>Hóe-chhiⁿ</td><td>Hué-tshinn</td><td>火星</td><td>Mars</td></tr><tr><td>日食</td><td>ji̍t-si̍t</td><td>ji̍t-si̍t</td><td>日食</td><td>solar eclipse</td></tr><tr><td>火衛一 Phobos</td><td>Hóe-ūi-it Phobos</td><td>Hué-uī-it Phobos</td><td>火衛一福波斯</td><td>Phobos</td></tr><tr><td>毅力號探測車</td><td>Gē-le̍k-hō thàm-chhek-chhia</td><td>Gē-li̍k-hō thàm-tshik-tshia</td><td>毅力號探測車</td><td>Perseverance rover (Percy)</td></tr><tr><td>Jezero 隕石坑</td><td>Jezero Ún-se̍k-kheⁿ</td><td>Jezero Ún-si̍k-khenn</td><td>Jezero 隕石坑</td><td>Jezero Crater</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>軌道</td><td>kúi-tō</td><td>kuí-tō</td><td>軌道</td><td>orbit</td></tr><tr><td>11.5 公里</td><td>cha̍p-it tiám gō͘ kong-lí</td><td>tsa̍p-it tiám gōo kong-lí</td><td>11.5 公里</td><td>11.5 kilometers</td></tr><tr><td>5000 萬年</td><td>gō͘-chheng-bān nî</td><td>gōo-tshing-bān nî</td><td>5000 萬年</td><td>50 million years</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220508/>昨昏 ê 圖：捲螺仔星系 NGC 1512 ê 內環</a>
</span><span class=post_next><a href=https://apod.tw/daily/20220510/>明仔載 ê 圖：NGC 6334：貓掌星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>