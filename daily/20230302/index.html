<!doctype html><html lang=en><head><title>Kā ngc 3169 敨 開 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Kā NGC 3169 敨--開"><meta property="og:description" content="捲螺仔星系 NGC 3169 看起來就敢若是一粒敨--開 ê 宇宙紗球。"><meta property="og:url" content="https://apod.tw/daily/20230302/"><meta property="og:image" content="https://apod.nasa.gov/apod/fap/image/2303/NGC3169LRGBrevFinalcropCDK1000_27Feb2023_1024.jpg"><link rel=canonical href=https://apod.tw/daily/20230302/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. March 2023</p><h1 class=post_title>Kā NGC 3169 敨--開</h1><div class=post_body><div class=post_inner><img src=https://apod.nasa.gov/apod/fap/image/2303/NGC3169LRGBrevFinalcropCDK1000_27Feb2023_1024.jpg alt=/home/runner/work/apod-taigi.github.io/apod-taigi.github.io/content/daily/2023/03/20230302.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230302.html>Unraveling NGC 3169</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/masterdarksastro/>Mike Selby</a> & <a href=https://www.hansonastronomy.com/>Mark Hanson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clfy6dofu03ji01uqc1jl5im9 height=180 width=500 frameborder=0 scrolling=no></iframe></div><h2 id=漢羅-kā-ngc-3169-敨--開>[漢羅] Kā NGC 3169 敨--開</h2><p>捲螺仔星系 NGC 3169 看起來就敢若是一粒敨--開 ê 宇宙膨紗球。
伊就 tī 7000 萬光年遠 ê 一个暗淡星座，六分儀座 內底，是 tī 較光彼粒軒轅十四 ê <a href=http://www.eso.org/public/videos/eso1114a/>南方</a>。
因為 倒爿 ê NGC 3169 kah 隔壁 ê NGC 3166 產生 <a href=https://noirlab.edu/public/images/noao-ngc3166/>重力交互作用</a> ê 關係，NGC 3169 本底虯--起來 ê 捲螺仔手骨煞去予搝--開，變做闊尾 ê 潮汐尾溜。
落尾這兩个星系會合併做一个，這是 <a href=https://apod.nasa.gov/apod/ap230302.htmlap120604.html>本地宇宙</a> 內底較光 ê 星系足四常 ê 運命。
咱會當 tī 這張深空 ê <a href=http://www.atlasoftheuniverse.com/galgrps/leoii.html>星系群</a> 彩色相片內底，看著去予搝--出來 ê 恆星弧 kah 雲煙。
這是當咧進行重力交互作用 足明顯 ê 證據。
這張望遠鏡影像有 20 角分闊，若是照這陣天體 ê 距離來估算，按呢差不多是 30 萬光年闊。
相片正爿閣有一个 較細、反藍 ê 星系 NGC 3165。
NGC 3169 ùi 電波波段 到 X 光 波段 攏足光--ê。
伊 ê 中心 <a href=http://arxiv.org/abs/0801.4382>有</a> 一粒活跳星系核，是超大質量烏洞 in 兜。</p><h2 id=poj-kā-ngc-3169-tháu--khui>[POJ] Kā NGC 3169 tháu--khui</h2><p>Kńg-lê-á seng-hē NGC 3169 khòaⁿ--khí-lâi to̍h ká-ná sī chi̍t-lia̍p tháu--khui ê ú-tiū phòng-se kiû.
I to̍h tī 7000 bān kng-nî hn̄g ê chi̍t ê àm-tām seng-chō, Lio̍k-hun-gî-chō lāi-té, sī tī khah kng hit lia̍p Hian-oân cha̍p-sì ê lâm-hong.
In-ūi tò-pêng ê NGC 3169 kah keh-piah ê NGC 3166 sán-seng tiōng-le̍k kau-hō͘-chok-iōng ê koan-hē, NGC 3169 pún-tē khiû--khí-lâi ê kńg-lê-á chhiú-kut soah khì hô͘ giú--khui, piàn-chò khoah-bóe ê tiâu-se̍k bóe-liu.
Lo̍h-bóe chit nn̄g-ê seng-hē ē ha̍p-pèng chò chit-ê, che sī pún-tē ú-tiū lāi-té khah kng ê seng-hē chiok sù-siông ê ūn-miā.
Lán ē-tàng tī chit tiuⁿ chhim-khòng ê seng-hē-kûn chhái-sek siòng-phìⁿ lāi-té, khòaⁿ-tio̍h khì hō͘ giú--chhut-lâi ê hêng-chheⁿ-hô͘ kah hûn-ian.
Che sī tng leh chìn-hêng tiōng-le̍k kau-hō͘-chok-iōng chiok bêng-hián ê chèng-kù.
Chit tiuⁿ bōng-oán-kiàⁿ iáⁿ-siōng ū 20 kak-hun khoah, nā-sī chiàu chit-tīn thian-thé ê kū-lī lâi kó͘-sǹg, án-ni chha-put-to sī 30 bān kng-nî khoah.
Siòng-phìⁿ chiàⁿ-pêng koh ū chit ê khah sè, hoán nâ ê seng-hē NGC 3165.
NGC 3169 ùi tiān-pho pho-tōaⁿ kàu X-kng pho-tōaⁿ lóng chiok kng--ê.
I ê tiong-sim ū chi̍t lia̍p oa̍h-thiàu-seng-hē-he̍k, sī chhiau-tōa chit-liōng o͘-tōng in tau.</p><h2 id=kip-kā-ngc-3169-tháu--khui>[KIP] Kā NGC 3169 tháu--khui</h2><p>Kńg-lê-á sing-hē NGC 3169 khuànn--khí-lâi to̍h ká-ná sī tsi̍t-lia̍p tháu--khui ê ú-tiū phòng-se kiû.
I to̍h tī 7000 bān kng-nî hn̄g ê tsi̍t ê àm-tām sing-tsō, Lio̍k-hun-gî-tsō lāi-té, sī tī khah kng hit lia̍p Hian-uân tsa̍p-sì ê lâm-hong.
In-uī tò-pîng ê NGC 3169 kah keh-piah ê NGC 3166 sán-sing tiōng-li̍k kau-hōo-tsok-iōng ê kuan-hē, NGC 3169 pún-tē khiû--khí-lâi ê kńg-lê-á tshiú-kut suah khì hôo giú--khui, piàn-tsò khuah-bué ê tiâu-si̍k bué-liu.
Lo̍h-bué tsit nn̄g-ê sing-hē ē ha̍p-pìng tsò tsit-ê, tse sī pún-tē ú-tiū lāi-té khah kng ê sing-hē tsiok sù-siông ê ūn-miā.
Lán ē-tàng tī tsit tiunn tshim-khòng ê sing-hē-kûn tshái-sik siòng-phìnn lāi-té, khuànn-tio̍h khì hōo giú--tshut-lâi ê hîng-tshenn-hôo kah hûn-ian.
Tse sī tng leh tsìn-hîng tiōng-li̍k kau-hōo-tsok-iōng tsiok bîng-hián ê tsìng-kù.
Tsit tiunn bōng-uán-kiànn iánn-siōng ū 20 kak-hun khuah, nā-sī tsiàu tsit-tīn thian-thé ê kū-lī lâi kóo-sǹg, án-ni tsha-put-to sī 30 bān kng-nî khuah.
Siòng-phìnn tsiànn-pîng koh ū tsit ê khah sè, huán nâ ê sing-hē NGC 3165.
NGC 3169 uì tiān-pho pho-tuānn kàu X-kng pho-tuānn lóng tsiok kng--ê.
I ê tiong-sim ū tsi̍t lia̍p ua̍h-thiàu-sing-hē-hi̍k, sī tshiau-tuā tsit-liōng oo-tōng in tau.</p><h2 id=english-unraveling-ngc-3169>[English] Unraveling NGC 3169</h2><p>Spiral galaxy NGC 3169 looks to be unraveling like a ball of cosmic yarn.
It lies some 70 million light-years away, <a href=http://www.eso.org/public/videos/eso1114a/>south of</a> bright star Regulus toward the faint constellation Sextans.
Wound up spiral arms are pulled out into sweeping tidal tails as NGC 3169 (left) and neighboring NGC 3166 <a href=https://noirlab.edu/public/images/noao-ngc3166/>interact gravitationally</a>.
Eventually the galaxies will merge into one, a common fate even for bright galaxies in <a href=https://apod.nasa.gov/apod/ap230302.htmlap120604.html>the local universe</a>.
Drawn out stellar arcs and plumes are clear indications of the ongoing gravitational interactions across the deep and colorful <a href=http://www.atlasoftheuniverse.com/galgrps/leoii.html>galaxy group</a> photo.
The telescopic frame spans about 20 arc minutes or about 400,000 light-years at the group's estimated distance, and includes smaller, bluish NGC 3165 at the right.
NGC 3169 is also known to shine across the spectrum from radio to X-rays, <a href=http://arxiv.org/abs/0801.4382>harboring</a> an active galactic nucleus that is the site of a supermassive black hole.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>旋臂</td><td>spiral arms</td></tr><tr><td>宇宙膨紗球</td><td>ú-tiū phòng-se-kiû</td><td>ú-tiū phòng-se-kiû</td><td>宇宙毛線球</td><td>a ball of cosmic yarn</td></tr><tr><td>六分儀座</td><td>Lio̍k-hun-gî-chō</td><td>Lio̍k-hun-gî-tsō</td><td>六分儀座</td><td>Sextans</td></tr><tr><td>軒轅十四</td><td>Hian-oân cha̍p-sì</td><td>Hian-uân tsa̍p-sì</td><td>軒轅十四</td><td>Regulus</td></tr><tr><td>重力交互作用</td><td>tiōng-le̍k kau-hō͘-chok-iōng</td><td>tiōng-li̍k kau-hōo-tsok-iōng</td><td>重力交互作用</td><td>gravitational interaction</td></tr><tr><td>潮汐尾溜</td><td>tiâu-se̍k-bóe-liu</td><td>tiâu-si̍k-bué-liu</td><td>潮汐尾</td><td>tidal tail</td></tr><tr><td>本地宇宙</td><td>pún-tē-ú-tiū</td><td>pún-tē-ú-tiū</td><td>本地宇宙</td><td>the local universe</td></tr><tr><td>星系群</td><td>seng-hē-kûn</td><td>sing-hē-kûn</td><td>星系群</td><td>galaxy group</td></tr><tr><td>合併</td><td>ha̍p-pèng</td><td>ha̍p-pìng</td><td>合併</td><td>merge</td></tr><tr><td>恆星弧</td><td>hêng-chheⁿ-hô͘</td><td>hîng-tshenn-hôo</td><td>恆星弧</td><td>stellar arcs</td></tr><tr><td>雲煙</td><td>hûn-ian</td><td>hûn-ian</td><td>羽狀結構</td><td>plumes</td></tr><tr><td>角分</td><td>kak-hun</td><td>kak-hun</td><td>角分</td><td>arc minute</td></tr><tr><td>活跳星系核</td><td>oa̍h-thiàu-seng-hē-he̍k</td><td>ua̍h-thiàu-sing-hē-hi̍k</td><td>活躍星系核</td><td>active galactic nucleus</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr><tr><td>NGC 3165</td><td>NGC sam-it-lio̍k-ngó͘</td><td>sam-it-lio̍k-ngóo</td><td>NGC 3165</td><td>NGC 3165</td></tr><tr><td>NGC 3166</td><td>NGC sam-it-lio̍k-lio̍k</td><td>NGC sam-it-lio̍k-lio̍k</td><td>NGC 3166</td><td>NGC 3166</td></tr><tr><td>NGC 3169</td><td>NGC sam-it-lio̍k-kiú</td><td>NGC sam-it-lio̍k-kiú</td><td>NGC 3169</td><td>NGC 3169</td></tr><tr><td>電波</td><td>tiān-pho</td><td>tiān-pho</td><td>電波</td><td>radio</td></tr><tr><td>X 光</td><td>X-kng</td><td>X-kng</td><td>X 光</td><td>X-rays</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230301/>昨昏 ê 圖：火焰星雲</a>
</span><span class=post_next><a href=https://apod.tw/daily/20230303/>明仔載 ê 圖：RCW 86：歷史上有紀錄 ê 超新星殘骸</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>