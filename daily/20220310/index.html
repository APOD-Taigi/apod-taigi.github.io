<!doctype html><html lang=en><head><title>球形星團 杜鵑座 47 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="球形星團 杜鵑座 47"><meta property="og:description" content="球形星團 杜鵑座 47 是南天 ê 寶石。伊嘛叫做 NGC 104，tī 咱銀河系 ê 銀暈內底。"><meta property="og:url" content="https://apod.tw/daily/20220310/"><meta property="og:image" content="https://apod.nasa.gov/apod/image/2203/NGC104_TL_PS1_INSIGHT1024.jpg"><link rel=canonical href=https://apod.tw/daily/20220310/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. March 2022</p><h1 class=post_title>球形星團 杜鵑座 47</h1><div class=post_body><div class=post_inner><img src=https://apod.nasa.gov/apod/image/2203/NGC104_TL_PS1_INSIGHT1024.jpg alt=/home/runner/work/apod-taigi.github.io/apod-taigi.github.io/content/daily/2022/03/20220310.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220310.html>Globular Star Cluster 47 Tuc</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://azstarman.net/CDK/index.html>Bernard Miller</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl24vkrf60yoy01w6hkpncsxe height=180 width=500 frameborder=0 scrolling=no></iframe></div><h2 id=漢羅-球形星團-杜鵑座-47>[漢羅] 球形星團 杜鵑座 47</h2><p>球形星團 杜鵑座 47 是南天 ê 寶石。
伊嘛 <a href=http://www.messier.seds.org/xtra/ngc/n0104.html>叫做 NGC 104</a>，tī 咱銀河系 ê 銀暈內底 kah 其他 200 个 <a href=http://en.wikipedia.org/wiki/Globular_cluster>球形星團</a> 做伙 leh 賴賴趖。
Ùi 地球來看，第一光 ê 球形星團是 <a href=https://apod.nasa.gov/apod/ap190824.html>半人馬座 ω</a>，第二光 ê to̍h 是杜鵑座 47 矣。
伊離咱有 1 萬 3000 光年遠，直接用目睭 to̍h 看會著。
伊 to̍h tī <a href=https://apod.nasa.gov/apod/ap100903.html>小麥哲倫星雲</a> 附近，tī <a href=http://www.hawastsoc.org/deepsky/tuc/>杜鵑座</a> ê 方向。
這个實密 ê 星團是 tī 120 光年闊 ê 空間內底 櫼幾若十萬粒 <a href=https://apod.nasa.gov/apod/ap080906.html>恆星</a>。
星團外圍 ê <a href=https://apod.nasa.gov/apod/ap081218.html>紅巨星</a> 實在是真簡單 to̍h 揣會著，伊 tī <a href=http://azstarman.net/CDK/TUCANAE47.htm>這幅清楚 ê 望遠鏡畫面</a> 內底，是一粒看起來較黃 ê 天星。
球形星團 杜鵑座 47 櫼做一球。
咱這馬知影講，伊內底有一粒恆星，是目前 <a href=https://www.nasa.gov/mission_pages/chandra/news/star-discovered-in-closest-known-orbit-around-likely-black-hole.html>踅烏洞</a> ê 恆星內底 離烏洞上近 ê。</p><h2 id=poj-kiû-hêng-seng-thoân-tō-koan-chō-47>[POJ] Kiû-hêng seng-thoân Tō͘-koan-chō 47</h2><p>Kiû-hêng seng-thoân Tō͘-koan-chō 47 sī lâm-thian ê pó-chio̍h.
I mā kiò-chò NGC 104, tī lán Gîn-hô-hē ê Gîn-n̄g lāi-té kah kî-tha 200 ê kiû-hêng seng-thoân chò-hóe leh lōa-lōa-sô.
Ùi Tē-kiû lâi khòaⁿ, tē it kng ê kiû-hêng seng-thoân sī Poàn-jîn-má-chō ω, tē jī kng ê to̍h sī Tō͘-koan-chō 47 ah.
I lī lán ū 1 bān 3000 kng-nî hn̄g, ti̍t-chiap iōng ba̍k-chiu to̍h khòaⁿ-ē-tio̍h.
I to̍h tī Sió Be̍h-thiat-lûn seng-hûn hū-kīn, tī Tō͘-koan-chō ê hong-hiòng.
Chit-ê cha̍t-ba̍t ê seng-thoân sī tī 120 kng-nî khoah ê khong-kan lāi-té chiⁿ kúi-ā-cha̍p-bān lia̍p hêng-chhiⁿ.
Seng-thoân gōa-ûi ê âng-kū-chhiⁿ si̍t-chāi sī chin kán-tan to̍h chhōe-ē-tio̍h, i tī chit-pak chheng-chhó͘ ê bōng-oán-kiàⁿ ōe-bīn lāi-té, sī chi̍t-lia̍p khòaⁿ--khí-lâi khah n̂g ê thiⁿ-chhiⁿ.
Kiû-hêng seng-thoân Tō͘-koan-chō 47 chiⁿ chò chi̍t-kiû.
Lán chit-má chai-iáⁿ kóng, i lāi-té ū chi̍t-lia̍p hêng-chhiⁿ, sī bo̍k-chêng se̍h o͘-tōng ê hêng-chhiⁿ lāi-té lī o͘-tōng siōng kīn ê.</p><h2 id=kip-kiû-hîng-sing-thuân-tōo-kuan-tsō-47>[KIP] Kiû-hîng sing-thuân Tōo-kuan-tsō 47</h2><p>Kiû-hîng sing-thuân Tōo-kuan-tsō 47 sī lâm-thian ê pó-tsio̍h.
I mā kiò-tsò NGC 104, tī lán Gîn-hô-hē ê Gîn-n̄g lāi-té kah kî-tha 200 ê kiû-hîng sing-thuân tsò-hué leh luā-luā-sô.
Uì Tē-kiû lâi khuànn, tē it kng ê kiû-hîng sing-thuân sī Puàn-jîn-má-tsō ω, tē jī kng ê to̍h sī Tōo-kuan-tsō 47 ah.
I lī lán ū 1 bān 3000 kng-nî hn̄g, ti̍t-tsiap iōng ba̍k-tsiu to̍h khuànn-ē-tio̍h.
I to̍h tī Sió Be̍h-thiat-lûn sing-hûn hū-kīn, tī Tōo-kuan-tsō ê hong-hiòng.
Tsit-ê tsa̍t-ba̍t ê sing-thuân sī tī 120 kng-nî khuah ê khong-kan lāi-té tsinn kuí-ā-tsa̍p-bān lia̍p hîng-tshinn.
Sing-thuân guā-uî ê âng-kū-tshinn si̍t-tsāi sī tsin kán-tan to̍h tshuē-ē-tio̍h, i tī tsit-pak tshing-tshóo ê bōng-uán-kiànn uē-bīn lāi-té, sī tsi̍t-lia̍p khuànn--khí-lâi khah n̂g ê thinn-tshinn.
Kiû-hîng sing-thuân Tōo-kuan-tsō 47 tsinn tsò tsi̍t-kiû.
Lán tsit-má tsai-iánn kóng, i lāi-té ū tsi̍t-lia̍p hîng-tshinn, sī bo̍k-tsîng se̍h oo-tōng ê hîng-tshinn lāi-té lī oo-tōng siōng kīn ê.</p><h2 id=english-globular-star-cluster-47-tuc>[English] Globular Star Cluster 47 Tuc</h2><p>Globular star cluster 47 Tucanae is a jewel of the southern sky.
Also <a href=http://www.messier.seds.org/xtra/ngc/n0104.html>known as NGC 104</a>, it roams the halo of our Milky Way Galaxy along with some 200 other <a href=http://en.wikipedia.org/wiki/Globular_cluster>globular star clusters</a>.
The second brightest globular cluster (after <a href=https://apod.nasa.gov/apod/ap190824.html>Omega Centauri</a> as seen from planet Earth, 47 Tuc lies about 13,000 light-years away and can be spotted naked-eye close on the sky to the <a href=https://apod.nasa.gov/apod/ap100903.html>Small Magellanic Cloud</a> in the constellation of <a href=http://www.hawastsoc.org/deepsky/tuc/>the Toucan</a>.
The dense cluster is made up of hundreds of thousands <a href=https://apod.nasa.gov/apod/ap080906.html>of stars</a> in a volume only about 120 light-years across.
<a href=https://apod.nasa.gov/apod/ap081218.html>Red giant stars</a> on the outskirts of the cluster are easy to pick out as yellowish stars in <a href=http://azstarman.net/CDK/TUCANAE47.htm>this sharp telescopic portrait</a>.
Tightly packed globular cluster 47 Tuc is also home to a star with the closest known <a href=https://www.nasa.gov/mission_pages/chandra/news/star-discovered-in-closest-known-orbit-around-likely-black-hole.html>orbit around a black hole</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>球形星團</td><td>kiû-hêng seng-thoân</td><td>kiû-hîng sing-thuân</td><td>球形星團</td><td>Globular star cluster</td></tr><tr><td>杜鵑座 47</td><td>Tō͘-koan-chō sì-cha̍p-chhit</td><td>Tōo-kuan-tsō sì-tsa̍p-tshit</td><td>杜鵑座 47</td><td>47 Tuc, 47 Tucanae</td></tr><tr><td>半人馬座 ω</td><td>Poàn-jîn-má-chō Omega</td><td>Puàn-jîn-má-tsō Omega</td><td>半人馬座 ω</td><td>Omega Centauri</td></tr><tr><td>紅巨星</td><td>âng-kū-chhiⁿ</td><td>âng-kū-tshinn</td><td>紅巨星</td><td>Red giant stars</td></tr><tr><td>小麥哲倫星雲</td><td>Sió Be̍h-thiat-lûn seng-hûn</td><td>Sió Be̍h-thiat-lûn sing-hûn</td><td>小麥哲倫星雲</td><td>the Small Magellanic Cloud</td></tr><tr><td>NGC 104</td><td>NGC it-khòng-sù</td><td>NGC it-khòng-sù</td><td>NGC 104</td><td>NGC 104</td></tr><tr><td>銀暈</td><td>Gîn-n̄g</td><td>Gîn-n̄g</td><td>銀暈</td><td>halo</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220309/>昨昏 ê 圖：火星花 - 火星面頂 ê 石頭</a>
</span><span class=post_next><a href=https://apod.tw/daily/20220311/>明仔載 ê 圖：虹 leh 微微仔笑</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>