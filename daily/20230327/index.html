<!doctype html><html lang=en><head><title>北極岩石陣 天頂 ê 極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="北極岩石陣 天頂 ê 極光"><meta property="og:description" content="因為有強烈太陽爍光 ê 報告，才會開始這个 7 點鐘 ê 北極探險。"><meta property="og:url" content="https://apod.tw/daily/20230327/"><meta property="og:image" content="https://apod.nasa.gov/apod/fap/image/2303/ArcticHenge_Letelier_960_annotated.jpg"><link rel=canonical href=https://apod.tw/daily/20230327/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. March 2023</p><h1 class=post_title>北極岩石陣 天頂 ê 極光</h1><div class=post_body><div class=post_inner><img src=https://apod.nasa.gov/apod/fap/image/2303/ArcticHenge_Letelier_960_annotated.jpg alt=/home/runner/work/apod-taigi.github.io/apod-taigi.github.io/content/daily/2023/03/20230327.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230327.html>Aurora Over Arctic Henge</a></li><li>影像來源 kah 版權：<a href=https://cariletelier.com/about/>Cari Letelier</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clgzcvxeu0g8v01w2fit669kc height=180 width=500 frameborder=0 scrolling=no></iframe></div><h2 id=漢羅-北極岩石陣-天頂-ê-極光>[漢羅] 北極岩石陣 天頂 ê 極光</h2><p>因為有強烈太陽爍光 ê 報告，才會開始這个 7 點鐘久 ê 北極探險。
這个探險 ê 目的，是欲翕 前景 ê 現代紀念碑 kah 背景 ê 滿天 <a href=https://spaceplace.nasa.gov/aurora/>極光</a>。
這个 tī <a href=https://en.wikipedia.org/wiki/Iceland>冰島</a> 北部 <a href=https://en.wikipedia.org/wiki/Raufarh%C3%B6fn>Raufarhöfn</a> 庄 ê 地標，就是 <a href=https://www.northiceland.is/en/place/arctic-henge>北極岩石陣</a>。
伊 ê 岩尖已經 kah 天星 ê 方位對予好勢矣。
有一寡仔是 ùi 一爿看，會對綴正北去，ùi 另外一爿看，就會對綴正南去。
這張相片是頂個月底日落了後翕--ê。
翕相 ê 方向是向南，毋過因為組合起來 ê 影像範圍包含足大片 ê 天空，所以 <a href=https://apod.nasa.gov/apod/ap210428.html>北極星</a> 才會出現 tī 相片上頂懸彼位。
咱嘛會當看著咱熟似 ê <a href=https://spaceplace.nasa.gov/constellations/>星座</a>，親像是 倒爿 ê 大隻熊星座（<a href=https://en.wikipedia.org/wiki/Ursa_Major>大熊座</a>），kah 正爿下跤 ê 拍獵--ê 星座（<a href=https://en.wikipedia.org/wiki/Orion_(constellation)#History_and_mythology>獵戶座</a>）。
這擺 ê 探險有成功。
夜空出現 <a href="https://media.istockphoto.com/id/1361306507/photo/funny-cat-looking-shocked-with-mouth-open.jpg?s=612x612&amp;w=0&amp;k=20&amp;c=nZC2BlXoiC2tycIsiv_PvmUSwKhctikzVLy4Y3pgp10=">戲劇性</a> ê 色光，kā 天頂照予光。
這个足光、hŏng 足難忘 ê 極光，是閃閃爍爍、<a href=https://www.exploratorium.edu/learning_studio/auroras/difcolors.html>五花十色</a>。
這寡色有：紅色、粉紅仔色、黃色、kah 青色，有當時仔一擺會同齊出現幾若色。</p><h2 id=poj-pak-kek-giâm-chioh-tīn-thiⁿ-téng-ê-kek-kng>[POJ] Pak-ke̍k Giâm-chio̍h-tīn thiⁿ-téng ê Ke̍k-kng</h2><p>In-ūi ū kiông-lia̍t thài-iông-sih-kng ê pò-kò, chiah ē khai-sí chit-ê 7 tiám-cheng kú ê Pak-ke̍k thàm-hiám.
Chit-ê thàm-hiám ê bo̍k-te̍k, sī beh hip chiân-kéng ê hiān-tāi kì-liām-pi kah pōe-kéng ê móa-thiⁿ ke̍k-kng.
Chit-ê tī Peng-tó pak-pō͘ Raufarhöfn chng ê tē-piau, to̍h sī Pak-ke̍k Giâm-chio̍h-tīn.
I ê giâm-chiam í-keng kah thiⁿ-chheⁿ ê hong-ūi tùi hō͘ hó-sè--ah.
Ū chi̍t-kóa-á sī ùi chi̍t-pêng khòaⁿ, ē khòaⁿ tòe chiàⁿ-pak khì, ùi lēng-gōa chi̍t-pêng khòaⁿ, to̍h ē khòaⁿ tòe chiàⁿ-lâm khì.
Chit-tiuⁿ siòng-phìⁿ sī téng kò goe̍h-té ji̍t-lo̍h liáu-āu hip--ê.
Hip-siòng ê hong-hiòng sī hiòng lâm, m̄-koh in-ūi cho͘-ha̍p--khí-lâi ê iáⁿ-siōng hoān-ûi pau-hâm chiok tōa-phìⁿ ê thian-khong, só͘-í Pak-ke̍k-chheⁿ chiah ē chhut-hiān tī siòng-phìⁿ siōng téng-koân hit-ūi.
Lán mā ē-tàng khòaⁿ-tio̍h lán se̍k-sāi ê seng-chō, chhin-chhiūⁿ sī tò-pêng ê tōa-chiah-hîm seng-chō (Tāi-hîm-chō), kah chiàⁿ-pêng ē-kha ê phah-la̍h--ê seng-chō (La̍h-hō͘-chō).
Chit-pái ê thàm-hiám ū sêng-kong.
Iā-khong chhut-hiān hì-kio̍k-sèng ê sek-kng, kā thiⁿ-téng chiò hō͘ kng.
Chit-ê chiok kng, hŏng chiok lân-bōng ê ke̍k-kng, sī siám-siám-sih-sih, ngó͘-hoe-cha̍p-sek.
Chi̍t-kóa sek ū: âng-sek, hún-âng-á-sek, n̂g-sek, kah chheⁿ-sek, ū-tang-sî-á chi̍t-pái ē tâng-chê chhut-hiān kúi-ā sek.</p><h2 id=kip-pak-kik-giâm-tsioh-tīn-thinn-tíng-ê-kik-kng>[KIP] Pak-ki̍k Giâm-tsio̍h-tīn thinn-tíng ê Ki̍k-kng</h2><p>In-uī ū kiông-lia̍t thài-iông-sih-kng ê pò-kò, tsiah ē khai-sí tsit-ê 7 tiám-tsing kú ê Pak-ki̍k thàm-hiám.
Tsit-ê thàm-hiám ê bo̍k-ti̍k, sī beh hip tsiân-kíng ê hiān-tāi kì-liām-pi kah puē-kíng ê muá-thinn ki̍k-kng.
Tsit-ê tī Ping-tó pak-pōo Raufarhöfn tsng ê tē-piau, to̍h sī Pak-ki̍k Giâm-tsio̍h-tīn.
I ê giâm-tsiam í-king kah thinn-tshenn ê hong-uī tuì hōo hó-sè--ah.
Ū tsi̍t-kuá-á sī uì tsi̍t-pîng khuànn, ē khuànn tuè tsiànn-pak khì, uì līng-guā tsi̍t-pîng khuànn, to̍h ē khuànn tuè tsiànn-lâm khì.
Tsit-tiunn siòng-phìnn sī tíng kò gue̍h-té ji̍t-lo̍h liáu-āu hip--ê.
Hip-siòng ê hong-hiòng sī hiòng lâm, m̄-koh in-uī tsoo-ha̍p--khí-lâi ê iánn-siōng huān-uî pau-hâm tsiok tuā-phìnn ê thian-khong, sóo-í Pak-ki̍k-tshenn tsiah ē tshut-hiān tī siòng-phìnn siōng tíng-kuân hit-uī.
Lán mā ē-tàng khuànn-tio̍h lán si̍k-sāi ê sing-tsō, tshin-tshiūnn sī tò-pîng ê tuā-tsiah-hîm sing-tsō (Tāi-hîm-tsō), kah tsiànn-pîng ē-kha ê phah-la̍h--ê sing-tsō (La̍h-hōo-tsō).
Tsit-pái ê thàm-hiám ū sîng-kong.
Iā-khong tshut-hiān hì-kio̍k-sìng ê sik-kng, kā thinn-tíng tsiò hōo kng.
Tsit-ê tsiok kng, hŏng tsiok lân-bōng ê ki̍k-kng, sī siám-siám-sih-sih, ngóo-hue-tsa̍p-sik.
Tsi̍t-kuá sik ū: âng-sik, hún-âng-á-sik, n̂g-sik, kah tshenn-sik, ū-tang-sî-á tsi̍t-pái ē tâng-tsê tshut-hiān kuí-ā sik.</p><h2 id=english-aurora-over-arctic-henge>[English] Aurora Over Arctic Henge</h2><p>Reports of powerful solar flares started a seven-hour quest north to capture modern monuments against an <a href=https://spaceplace.nasa.gov/aurora/>aurora</a>-filled sky.
The peaks of iconic <a href=https://www.northiceland.is/en/place/arctic-henge>Arctic Henge</a> in <a href=https://en.wikipedia.org/wiki/Raufarh%C3%B6fn>Raufarhöfn</a> in northern <a href=https://en.wikipedia.org/wiki/Iceland>Iceland</a> were already aligned with the stars: some are lined up toward the exact north from one side and toward exact south from the other.
The featured image, taken after sunset late last month, looks directly south, but since the composite image covers so much of the sky, the north star <a href=https://apod.nasa.gov/apod/ap210428.html>Polaris</a> is actually visible at the very top of the frame.
Also visible are familiar <a href=https://spaceplace.nasa.gov/constellations/>constellations</a> including the Great Bear (<a href=https://en.wikipedia.org/wiki/Ursa_Major>Ursa Major</a>) on the left, and the Hunter (<a href=https://en.wikipedia.org/wiki/Orion_(constellation)#History_and_mythology>Orion</a>) on the lower right.
The quest was successful.
The sky lit up <a href="https://media.istockphoto.com/id/1361306507/photo/funny-cat-looking-shocked-with-mouth-open.jpg?s=612x612&amp;w=0&amp;k=20&amp;c=nZC2BlXoiC2tycIsiv_PvmUSwKhctikzVLy4Y3pgp10=">dramatically</a> with bright and memorable auroras that shimmered with <a href=https://www.exploratorium.edu/learning_studio/auroras/difcolors.html>amazing colors</a> including red, pink, yellow, and green -- sometimes several at once.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>太陽爍光</td><td>thài-iông-sih-kng</td><td>thài-iông-sih-kng</td><td>太陽閃焰</td><td>solar flares</td></tr><tr><td>北極岩石陣</td><td>Pak-ke̍k Giâm-chio̍h-tīn</td><td>Pak-ki̍k Giâm-tsio̍h-tīn</td><td>北極巨岩陣</td><td>Arctic Henge</td></tr><tr><td>圓石陣</td><td>Îⁿ-chio̍h-tīn</td><td>Înn-tsio̍h-tīn</td><td>巨岩陣</td><td>henge</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>北極星</td><td>Pak-ke̍k-chheⁿ</td><td>Pak-ki̍k-tshenn</td><td>北極星</td><td>Polaris</td></tr><tr><td>大熊座</td><td>Tāi-hîm-chō</td><td>Tāi-hîm-tsō</td><td>大熊座</td><td>Ursa Major</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230326/>昨昏 ê 圖：宇宙漫遊者</a>
</span><span class=post_next><a href=https://apod.tw/daily/20230328/>明仔載 ê 圖：出現多重青爍現象 ê 日落</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>