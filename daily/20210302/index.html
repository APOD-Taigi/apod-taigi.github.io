<!doctype html><html lang=en><head><title>獨創號： tī 火星 ê 細台直升機 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="獨創號：Tī 火星 ê 細台直升機"><meta property="og:description" content="你若是會當 tī 火星 leh 飛，會是啥款？NASA 可能 tī 頂個月毅力號登陸 ê 時陣達成這个目標。"><meta property="og:url" content="https://apod.tw/daily/20210302/"><meta property="og:image" content="https://apod.nasa.gov/apod/fap/image/2103/Helicopter_Mars2020_3811.jpg"><link rel=canonical href=https://apod.tw/daily/20210302/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. March 2021</p><h1 class=post_title>獨創號：Tī 火星 ê 細台直升機</h1><div class=post_body><div class=post_inner><img src=https://apod.nasa.gov/apod/fap/image/2103/Helicopter_Mars2020_3811.jpg alt=/home/runner/work/apod-taigi.github.io/apod-taigi.github.io/content/daily/2021/03/20210302.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210302.html>Ingenuity: A Mini-Helicopter Now on Mars</a></li><li>插圖提供：<a href=https://www.nasa.gov>NASA</a>, <a href=https://apod.nasa.gov/apod/fap/https//www.jpl.nasa.gov/>JPL-Caltech</a>, <a href=https://mars.nasa.gov/mars2020/>Mars 2020 - Perseverance</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckmxmwrl42vdr088371sshmix height=180 width=500 frameborder=0 scrolling=no></iframe></div><h2 id=漢羅-獨創號tī-火星-ê-細台直升機>[漢羅] 獨創號：Tī 火星 ê 細台直升機</h2><p>你若是會當 tī 火星 leh 飛，會是啥款？
NASA 可能 tī 頂個月 <a href=https://apod.tw/daily/20210223/>毅力號登陸</a> ê 時陣達成這个目標。
這台探測車有 kah 一台會飛--ê 細台朋友，叫做 <a href=https://mars.nasa.gov/technology/helicopter/>獨創號</a>，小名是 Ginny。
Ginny 是一台 <a href=https://www.nasa.gov/feature/jpl/6-things-to-know-about-nasas-ingenuity-mars-helicopter>kah 烘麭--ê 彼台平大--ê 直升機</a>。
伊有四支躼跤 kah 兩支閣較長（1.2 公尺長）ê 車葉仔。
雖然講 Ginny 遮爾細台，毋過伊是 <a href=https://mars.nasa.gov/resources/25043/mars-ingenuity-helicopter-3d-model/>仝型飛龍機</a> 內底 ê 第一个，猶無人 kah 伊會比--leh。
等 in tī 四月份安搭好勢了後，<a href=https://www.jpl.nasa.gov/news/nasas-mars-perseverance-rover-gets-its-sample-handling-system>kah-車平大台 ê 毅力號</a>（小名是 Percy）to̍h 會離開，予 Ginny 較大 ê 空間，開始伊 <a href=https://www.aviationtoday.com/2021/02/23/nasas-ingenuity-first-aircraft-fly-mars/>歷史上第一擺飛</a>。
Tī <a href=https://mars.nasa.gov/resources/25116/a-mars-rover-and-a-mars-flyer-artists-concept/>這張藝術插圖</a> 內底，Ginny ê 長車葉仔 <a href=https://mars.nasa.gov/multimedia/videos/movies/MarsHelicopterTrailer/MarsHelicopterTrailer-640.mp4>會予伊</a> <a href=https://mars.nasa.gov/multimedia/videos/movies/MarsHelicopterTrailer/MarsHelicopterTrailer-640.mp4>會當</a> <a href=https://www.nasa.gov/audience/forstudents/5-8/features/nasa-knows/what-is-a-helicopter-58.html>飛懸</a> 到 <a href=https://en.wikipedia.org/wiki/Atmosphere_of_Mars>火星薄薄 ê 大氣層</a> kah 探索毅力號附近 ê 動力。
雖然講 <a href=https://en.wikipedia.org/wiki/Ingenuity_(helicopter)#/media/File:Anatomy_of_the_Mars_Helicopter.png>獨創號</a> 飛袂遠，毋過伊是未來太陽系飛行機器人 ê 原形。
將來 in 毋但會飛過 <a href=https://solarsystem.nasa.gov/planets/mars/overview/>火星</a>，閣會飛過 <a href=https://apod.nasa.gov/apod/ap190703.html>泰坦</a>。</p><h2 id=poj-tok-chhòng-hō-tī-hóe-chhiⁿ-ê-sè-tâi-tit-seng-ki>[POJ] To̍k-chhòng-hō: Tī Hóe-chhiⁿ ê sè-tâi ti̍t-seng-ki</h2><p>Lí nā-sī ē-tàng tī Hóe-chhiⁿ leh-poe, ē sī siáⁿ-khoán?
NASA khó-lêng tī téng-kò-goe̍h Gē-le̍k-hō teng-lio̍k ê sî-chūn ta̍t-sêng chi̍t-ê bo̍k-piau.
Chit-tâi thàm-chhek-chhia ū kah chit-tâi ē-poe--ê sè-tâi pêng-iú, kiò-chò To̍k-chhòng-hō, sió-miâ sī Ginny.
Ginny sī chit-tâi kah hang-pháng--ê hit-tâi pêⁿ-tōa--ê ti̍t-seng-ki.
I ū sì-ki lò-kha kah nn̄g-ki koh-khah-tn̂g (it-tiám-jī kong-chhioh tn̂g) ê chhia-hio̍h-á.
Sui-jiân kóng Ginny chiah-nī sè-tâi, m̄-koh i sī kâng-hêng hoe-lêng-ki lāi-té ê tē-it-ê, iáu bô-lâng kah i ē-pí--leh.
Tán in tī sì-goe̍h-hun an-tah hó-sè liáu-āu, kah-chhia pêⁿ-tōa-tâi ê Gē-le̍k-hō (sió-miâ sī Percy) to̍h ē lī-khui, hō͘ Ginny khah-tōa ê khong-kan, khai-sí i le̍k-sú-siōng tē-it-pái poe.
Tī chit-tiuⁿ gē-su̍t chhah-tô͘ lāi-té, Ginny ê tn̂g chhia-hio̍h-á ē hō͘ i ē-tàng poe-koân kàu Hóe-chhiⁿ po̍h-po̍h-ê tōa-khì-chân kah thàm-soh Gē-le̍k-hō hù-kūn ê tōng-le̍k.
Sui-jiân-kóng To̍k-chhòng-hō poe-bōe-hn̄g, m̄-koh i sī bī-lâi Thài-iông-hē hui-hêng ke-khì-lâng ê goân-hêng.
Chiong-lâi in m̄-nā ē poe-kòe Hóe-chhiⁿ, koh ē poe-kòe Thài-thán.</p><h2 id=kip-tok-tshòng-hō-tī-hué-tshinn-ê-sè-tâi-tit-sing-ki>[KIP] To̍k-tshòng-hō: Tī Hué-tshinn ê sè-tâi ti̍t-sing-ki</h2><p>Lí nā-sī ē-tàng tī Hué-tshinn leh-pue, ē sī siánn-khuán?
NASA khó-lîng tī tíng-kò-gue̍h Gē-li̍k-hō ting-lio̍k ê sî-tsūn ta̍t-sîng tsi̍t-ê bo̍k-piau.
Tsit-tâi thàm-tshik-tshia ū kah tsit-tâi ē-pue--ê sè-tâi pîng-iú, kiò-tsò To̍k-tshòng-hō, sió-miâ sī Ginny.
Ginny sī tsit-tâi kah hang-pháng--ê hit-tâi pênn-tuā--ê ti̍t-sing-ki.
I ū sì-ki lò-kha kah nn̄g-ki koh-khah-tn̂g (it-tiám-jī kong-tshioh tn̂g) ê tshia-hio̍h-á.
Sui-jiân kóng Ginny tsiah-nī sè-tâi, m̄-koh i sī kâng-hîng hue-lîng-ki lāi-té ê tē-it-ê, iáu bô-lâng kah i ē-pí--leh.
Tán in tī sì-gue̍h-hun an-tah hó-sè liáu-āu, kah-tshia pênn-tuā-tâi ê Gē-li̍k-hō (sió-miâ sī Percy) to̍h ē lī-khui, hōo Ginny khah-tuā ê khong-kan, khai-sí i li̍k-sú-siōng tē-it-pái pue.
Tī tsit-tiunn gē-su̍t tshah-tôo lāi-té, Ginny ê tn̂g tshia-hio̍h-á ē hōo i ē-tàng pue-kuân kàu Hué-tshinn po̍h-po̍h-ê tuā-khì-tsân kah thàm-soh Gē-li̍k-hō hù-kūn ê tōng-li̍k.
Sui-jiân-kóng To̍k-tshòng-hō pue-buē-hn̄g, m̄-koh i sī bī-lâi Thài-iông-hē hui-hîng ke-khì-lâng ê guân-hîng.
Tsiong-lâi in m̄-nā ē pue-kuè Hué-tshinn, koh ē pue-kuè Thài-thán.</p><h2 id=english-ingenuity-a-mini-helicopter-now-on-mars>[English] Ingenuity: A Mini-Helicopter Now on Mars</h2><p>What if you could fly around Mars? NASA may have achieved that capability last month with the <a href=https://apod.nasa.gov/apod/ap210223.html>landing of Perseverance</a>, a rover which included a small flight-worthy companion called <a href=https://mars.nasa.gov/technology/helicopter/>Ingenuity</a>, nicknamed Ginny. Even though Ginny is small -- a <a href=https://www.nasa.gov/feature/jpl/6-things-to-know-about-nasas-ingenuity-mars-helicopter>toaster-sized helicopter</a> with four long legs and two even-longer (1.2-meter) rotors, she is the first of <a href=https://mars.nasa.gov/resources/25043/mars-ingenuity-helicopter-3d-model/>her kind</a> -- there has never been anything like her before. After being deployed, possibly in April, the <a href=https://www.jpl.nasa.gov/news/nasas-mars-perseverance-rover-gets-its-sample-handling-system>car-sized Perseverance</a> ("Percy") will back away to give Ginny ample room to attempt her <a href=https://www.aviationtoday.com/2021/02/23/nasas-ingenuity-first-aircraft-fly-mars/>unprecedented first flight</a>. In the <a href=https://mars.nasa.gov/resources/25116/a-mars-rover-and-a-mars-flyer-artists-concept/>featured artistic illustration</a>, Ginny's long rotors are depicted <a href=https://mars.nasa.gov/multimedia/videos/movies/MarsHelicopterTrailer/MarsHelicopterTrailer-640.mp4>giving her the</a> <a href=https://www.nasa.gov/audience/forstudents/5-8/features/nasa-knows/what-is-a-helicopter-58.html>lift</a> <a href=https://mars.nasa.gov/multimedia/videos/movies/MarsHelicopterTrailer/MarsHelicopterTrailer-640.mp4>she needs</a> to fly into the <a href=https://en.wikipedia.org/wiki/Atmosphere_of_Mars>thin Martian atmosphere</a> and explore the area near Perseverance. Although <a href=https://en.wikipedia.org/wiki/Ingenuity_(helicopter)#/media/File:Anatomy_of_the_Mars_Helicopter.png>Ingenuity herself</a> will not fly very far, she is a prototype for all future airborne Solar-System robots that may fly far across not only <a href=https://solarsystem.nasa.gov/planets/mars/overview/>Mars</a>, but <a href=https://apod.nasa.gov/apod/ap190703.html>Titan</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>獨創號</td><td>To̍k-chhòng-hō</td><td>To̍k-tshòng-hō</td><td>獨創號</td><td>Ingenuity</td></tr><tr><td>直升機</td><td>ti̍t-seng-ki</td><td>ti̍t-sing-ki</td><td>直升機</td><td>helicopter</td></tr><tr><td>車葉仔</td><td>chhia-hio̍h-á</td><td>tshia-hio̍h-á</td><td>車葉仔</td><td>rotor</td></tr><tr><td>火星大氣層</td><td>Hóe-chhiⁿ tōa-khì-chân</td><td>Hué-tshinn tuā-khì-tsân</td><td>火星大氣層</td><td>Martian atmosphere</td></tr><tr><td>泰坦</td><td>Thài-thán</td><td>Thài-thán</td><td>泰坦</td><td>Titan</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210301/>昨昏 ê 圖：鵜鶘星雲 ê 紅 kah 藍</a>
</span><span class=post_next><a href=https://apod.tw/daily/20210303/>明仔載 ê 圖：火山爆發頭頂 ê 天星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>