<!doctype html><html lang=en><head><title>海鷗星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="海鷗星雲"><meta property="og:description" content="這个規片 ê 發光氣體塗粉雲，對地球 ê 天文學家來講，看起來敢若是一隻鳥仔，所以伊才會提著這个外號，海鷗星雲。"><meta property="og:url" content="https://apod.tw/daily/20230119/"><meta property="og:image" content="https://apod.nasa.gov/apod/image/2301/crtastro_0172_1097p.jpg"><link rel=canonical href=https://apod.tw/daily/20230119/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. January 2023</p><h1 class=post_title>海鷗星雲</h1><div class=post_body><div class=post_inner><img src=https://apod.nasa.gov/apod/image/2301/crtastro_0172_1097p.jpg alt=/home/runner/work/apod-taigi.github.io/apod-taigi.github.io/content/daily/2023/01/20230119.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230119.html>The Seagull Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/CAPastrophotography/>Carlos Taylor</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cldyuw3he0nuc01t416lk8aap height=180 width=500 frameborder=0 scrolling=no></iframe></div><h2 id=漢羅-海鷗星雲>[漢羅] 海鷗星雲</h2><p>這規片發光氣體塗粉雲，對 <a href=https://apod.nasa.gov/apod/ap090411.html>地球</a> ê 天文學家來講，看起來敢若是一隻鳥仔，所以伊才會提著這个外號，海鷗星雲。
這張影像是 tī 天狼星 ê 方向附近，大犬座 <a href=https://apod.nasa.gov/apod/ap221218.html>α 星</a> 遐。
這張相片是 kā <a href=https://www.astrobin.com/rp3xqj/>3 張宇宙鳥仔 ê 狹頻影像資料疊出來 ê 拼鬥影像</a>，攏總迒過銀河盤 2.5 度闊 ê 範圍。
這規片海鷗星雲去予編做 Sh2-296 抑是 IC 2177，應該是連紲 ê 超新星爆炸 產生幾若重 <a href=https://ui.adsabs.harvard.edu/abs/2019A%26A...628A..44F/abstract>大型外殼結構 ê 一部份</a>。
Tī 中央正爿下跤 彼个顯目 ê 藍色光弧，是 ùi <a href=https://en.wikipedia.org/wiki/FN_Canis_Majoris>大犬座 FN 星</a> 噴出來 ê 弓形衝擊波。
大犬座 FN 星是一粒 對伊邊仔 ê 星際介質來講，離開速度足緊 ê 恆星。
這个複雜 ê 氣體塗粉雲 kah <a href=https://ui.adsabs.harvard.edu/abs/2019A%26A...628A..44F/abstract>大犬座 ê OB1</a> 星協 tī 天頂有 200 光年闊。
In 就 tī 離咱 3800 光年遠 ê 海鷗星雲 遐。</p><h2 id=poj-hái-o-seng-hûn>[POJ] Hái-o͘-seng-hûn</h2><p>Che kui-phìⁿ hoat-kng khì-thé thô͘-hún hûn, tùi Tē-kiû ê thian-bûn ha̍k-ka lâi kóng, khòaⁿ--khí-lâi ká-ná sī chi̍t-chiah chiáu-á, só͘-í i chiah ē the̍h-tio̍h chit-ê gōa-hō, Hái-o͘-seng-hûn.
Chit tiuⁿ iáⁿ-siōng sī tī Thian-lông-chhiⁿ ê hong-hiòng hù-kīn, Tāi-khián-chō alpha chhiⁿ hiah.
Chit tiuⁿ siòng-phìⁿ sī kā 3 tiuⁿ ú-tiū chiáu-á ê e̍h-pîn iáⁿ-siōng chu-liāu tha̍h--chhut-lâi ê pheng-tàu-iáⁿ-siōng, lóng-chóng hāⁿ kòe Gîn-hô-pôaⁿ 2.5 tō͘ khoah ê hoān-ûi.
Che kui-phìⁿ Hái-o͘-seng-hûn khì hō͘ pian chò Sh2-296 ia̍h-sī IC 2177, èng-kai sī liân-sòa ê chhiau-sin-seng po̍k-chà sán-seng kúi-ā têng tōa-hêng gōa-khak kiat-kò͘ ê chi̍t-pō͘-hūn.
Tī tiong-ng chiàⁿ-pêng ē-kha hit-ê hiáⁿ-ba̍k ê nâ-sek kng-hô͘, sī ùi Tāi-khián-chō FN chhiⁿ phùn--chhut-lâi ê kiong-hêng chhiong-kek-pho.
Tāi-khián-chō FN chhiⁿ sī chi̍t lia̍p tùi i piⁿ-á ê seng-chè-kài-chit lâi kóng, lī-khui sok-tō͘ chiok kín ê hêng-chhiⁿ.
Chit ê ho̍k-cha̍p ê khì-thé thô͘-hún hûn kah Tāi-khián-chō ê OB1 seng-hia̍p tī thiⁿ-téng ū 200 kng-nî khoah.
In to̍h tī lī lán 3800 kng-nî hn̄g ê Hái-o͘-seng-hûn hiah.</p><h2 id=kip-hái-oo-sing-hûn>[KIP] Hái-oo-sing-hûn</h2><p>Tse kui-phìnn huat-kng khì-thé thôo-hún hûn, tuì Tē-kiû ê thian-bûn ha̍k-ka lâi kóng, khuànn--khí-lâi ká-ná sī tsi̍t-tsiah tsiáu-á, sóo-í i tsiah ē the̍h-tio̍h tsit-ê guā-hō, Hái-oo-sing-hûn.
Tsit tiunn iánn-siōng sī tī Thian-lông-tshinn ê hong-hiòng hù-kīn, Tāi-khián-tsō alpha tshinn hiah.
Tsit tiunn siòng-phìnn sī kā 3 tiunn ú-tiū tsiáu-á ê e̍h-pîn iánn-siōng tsu-liāu tha̍h--tshut-lâi ê phing-tàu-iánn-siōng, lóng-tsóng hānn kuè Gîn-hô-puânn 2.5 tōo khuah ê huān-uî.
Tse kui-phìnn Hái-oo-sing-hûn khì hōo pian tsò Sh2-296 ia̍h-sī IC 2177, ìng-kai sī liân-suà ê tshiau-sin-sing po̍k-tsà sán-sing kuí-ā tîng tuā-hîng guā-khak kiat-kòo ê tsi̍t-pōo-hūn.
Tī tiong-ng tsiànn-pîng ē-kha hit-ê hiánn-ba̍k ê nâ-sik kng-hôo, sī uì Tāi-khián-tsō FN tshinn phùn--tshut-lâi ê kiong-hîng tshiong-kik-pho.
Tāi-khián-tsō FN tshinn sī tsi̍t lia̍p tuì i pinn-á ê sing-tsè-kài-tsit lâi kóng, lī-khui sok-tōo tsiok kín ê hîng-tshinn.
Tsit ê ho̍k-tsa̍p ê khì-thé thôo-hún hûn kah Tāi-khián-tsō ê OB1 sing-hia̍p tī thinn-tíng ū 200 kng-nî khuah.
In to̍h tī lī lán 3800 kng-nî hn̄g ê Hái-oo-sing-hûn hiah.</p><h2 id=english-the-seagull-nebula>[English] The Seagull Nebula</h2><p>A broad expanse of glowing gas and dust presents a bird-like visage to astronomers <a href=https://apod.nasa.gov/apod/ap090411.html>from planet Earth</a>, suggesting its popular moniker - The Seagull Nebula.
Using narrowband image data, <a href=https://www.astrobin.com/rp3xqj/>this 3-panel mosaic of the cosmic bird</a> covers a 2.5 degree swath across the plane of the Milky Way, near the direction of Sirius, <a href=https://apod.nasa.gov/apod/ap221218.html>alpha star</a> of the constellation Canis Major.
<a href=https://ui.adsabs.harvard.edu/abs/2019A%26A...628A..44F/abstract>Likely part of a larger shell structure</a> swept up by successive supernova explosions, the broad Seagull Nebula is cataloged as Sh2-296 and IC 2177.
The prominent bluish arc below and right of center is a bow shock from runaway star <a href=https://en.wikipedia.org/wiki/FN_Canis_Majoris>FN Canis Majoris</a>.
This complex of gas and dust clouds with other stars of the <a href=https://ui.adsabs.harvard.edu/abs/2019A%26A...628A..44F/abstract>Canis Majoris OB1</a> association spans over 200 light-years at the Seagull Nebula's estimated 3,800 light-year distance.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>海鷗星雲</td><td>Hái-o͘-seng-hûn</td><td>Hái-oo-sing-hûn</td><td>海鷗星雲</td><td>the Seagull Nebula</td></tr><tr><td>天狼星</td><td>Thian-lông-chhiⁿ</td><td>Thian-lông-tshinn</td><td>天狼星</td><td>Sirius</td></tr><tr><td>大犬座 α 星</td><td>Tāi-khián-chō alpha chhiⁿ</td><td>Tāi-khián-tsō alpha tshinn</td><td>大犬座 α</td><td>alpha Canis Major</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>拼鬥影像</td><td>pheng-tàu-iáⁿ-siōng</td><td>phing-tàu-iánn-siōng</td><td>馬賽克影像</td><td>mosaic</td></tr><tr><td>Sh2-296</td><td>S-H-two jī-kiú-lio̍k</td><td>S-H-two jī-kiú-lio̍k</td><td>Sh2-296</td><td>Sh2-296</td></tr><tr><td>IC 2177</td><td>I-C jī-it-chhit-chhit</td><td>I-C jī-it-tshit-tshit</td><td>IC 2177</td><td>IC 2177</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>大犬座 FN 星</td><td>Tāi-khián-chō F-N chhiⁿ</td><td>Tāi-khián-tsō F-N tshinn</td><td>大犬座 FN</td><td>FN Canis Majoris</td></tr><tr><td>弓形衝擊波</td><td>kiong-hêng chhiong-kek-pho</td><td>kiong-hîng tshiong-kik-pho</td><td>弓形衝擊波</td><td>bow shock</td></tr><tr><td>OB1 星協</td><td>OB-one seng-hia̍p</td><td>OB-one sing-hia̍p</td><td>OB1 星協</td><td>OB1 association</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>the plane of the Milky Way</td></tr><tr><td>星際介質</td><td>seng-chè-kài-chit</td><td>sing-tsè-kài-tsit</td><td>星際介質</td><td>interstellar medium</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230118/>昨昏 ê 圖：MACS0647：Webb 太空望遠鏡翕著--ê 宇宙早期 ê 重力透鏡效應</a>
</span><span class=post_next><a href=https://apod.tw/daily/20230120/>明仔載 ê 圖：星系相戰：M81 kah M82</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>