<!doctype html><html lang=en><head><title>Meer kat 電波陣列望遠鏡 翕 ê 銀河中心 ê 電波影像 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="MeerKAT 電波陣列望遠鏡 翕 ê 銀河中心 ê 電波影像"><meta property="og:description" content="銀河中心是發生啥物代誌？若是欲用光學望遠鏡就真歹講，因為可見光會去予星際塗粉閘著，煞看無。"><meta property="og:url" content="https://apod.tw/daily/20220202/"><meta property="og:image" content="https://apod.nasa.gov/apod/fap/image/2202/MwCenter_MeerKATMunoz_1080_annotated.jpg"><link rel=canonical href=https://apod.tw/daily/20220202/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. February 2022</p><h1 class=post_title>MeerKAT 電波陣列望遠鏡 翕 ê 銀河中心 ê 電波影像</h1><div class=post_body><div class=post_inner><img src=https://apod.nasa.gov/apod/fap/image/2202/MwCenter_MeerKATMunoz_1080_annotated.jpg alt=/home/runner/work/apod-taigi.github.io/apod-taigi.github.io/content/daily/2022/02/20220202.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220202.html>The Galactic Center in Radio from MeerKAT</a></li><li>影像來源：<a href=https://www.physics.ox.ac.uk/our-people/Heywood>Ian Heywood</a> (<a href=https://www.physics.ox.ac.uk/>Oxford U.</a>), <a href=https://www.sarao.ac.za/>SARAO</a>; 色水處理：<a href=https://flickr.com/photos/astro_jcm/>Juan Carlos Munoz-Mateos</a> (<a href=https://www.eso.org/>ESO</a>)</li><li>開放科學：<a href=https://ascl.net/code/all>超過 2700 个天文物理 ê 程式碼資料庫予你耍</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzybz3yb0f2o0862ygctydjo height=180 width=500 frameborder=0 scrolling=no></iframe></div><h2 id=漢羅-meerkat-電波陣列望遠鏡-翕-ê-銀河中心-ê-電波影像>[漢羅] MeerKAT 電波陣列望遠鏡 翕 ê 銀河中心 ê 電波影像</h2><p>銀河中心是發生啥物代誌？
若是欲用光學望遠鏡就真歹講，因為 <a href=https://science.nasa.gov/ems/09_visiblelight>可見光</a> 會去予銀河中心 ê 星際塗粉閘著，煞看無。
毋閣若是用其他波段，比論講 <a href=https://science.nasa.gov/ems/05_radiowaves>電波波段</a>，就會當看著 <a href=https://apod.nasa.gov/apod/ap180729.html>銀河中心</a>。
而且你閣會當看著一个 <a href=https://www.sarao.ac.za/media-releases/new-meerkat-radio-image-reveals-complex-heart-of-the-milky-way/>足趣味 ê 活跳區</a>。
<a href=https://flickr.com/photos/astro_jcm/51847931721/>這張相片</a> 是最近用 <a href=https://www.sarao.ac.za/gallery/meerkat/>MeerKAT 電波陣列望遠鏡</a> 翕 ê 銀河中心 ê 影像。
MeerKAT tī <a href=https://en.wikipedia.org/wiki/South_Africa>南非</a>，伊攏總有 64 个電波接收盤。
這張相片 ê 闊度是 4 粒 <a href=https://solarsystem.nasa.gov/moons/earths-moon/overview/>月娘</a>（2 <a href=https://www.mathsisfun.com/geometry/degrees.html>度</a>）遐爾大。
翕著 ê 影像是遮爾豐富、遮爾深、閣遮爾清楚。
這張影像實在是有夠清楚 ê。
內底有足濟 <a href=https://apod.nasa.gov/apod/ap020803.html>咱已經知影 ê 天體</a>，包括有足濟人馬座 ê 天體，這是因為銀河中心 to̍h tī <a href=https://en.wikipedia.org/wiki/Sagittarius_(constellation)>人馬座</a> ê 方向。
Tī 咱銀河中心 ê <a href=https://en.wikipedia.org/wiki/Sagittarius_A>人馬座 A</a>，to̍h 踮這張相片 ê 中央，遐有一粒 超大質量烏洞。
相片內底閣有其他天體，毋閣咱較無遐爾清楚。
比論講有一个 <a href=https://apod.nasa.gov/apod/ap020521.html>銀河弧</a>，to̍h tī <a href=https://apod.nasa.gov/apod/ap180122.html>人馬座 A</a> ê 倒爿，閣有足濟雲絲結構。
<a href=https://www.sarao.ac.za/large-survey-projects/>MeerKAT 電波陣列望遠鏡 ê 目的</a> 是欲揣 中性水素 ê 電波發射源。
彼是 ùi 較少年 ê 宇宙 抑是 較遠較短 ê <a href=http://astronomy.swin.edu.au/cosmos/F/Fast+Radio+Bursts>電波爍光</a> 來 ê。</p><h2 id=poj-meerkat-tiān-pho-tīn-liat-bōng-oán-kiàⁿ-hip-ê-gîn-hô-tiong-sèng-ê-tiān-pho-iáⁿ-siōng>[POJ] MeerKAT tiān-pho tīn-lia̍t bōng-oán-kiàⁿ hip ê Gîn-hô-tiong-sèng ê tiān-pho iáⁿ-siōng</h2><p>Gîn-hô tiong-sèng sī hoat-seng siáⁿ-mih tāi-chì?
Nā-sī beh iōng kng-ha̍k bōng-oán-kiàⁿ to̍h chin phái-kóng, in-ūi khó-kiàn-kng ē khì hō͘ Gîn-hô-tiong-sim ê seng-chè-thô͘-hún cha̍h-tio̍h, soah khòaⁿ-bô.
M̄-koh nā-sī iōng kî-tha pho-tōaⁿ, pí-lūn-kóng tiān-pho pho-tōaⁿ, to̍h ē-tàng khòaⁿ-tio̍h Gîn-hô-tiong-sim.
Jî-chhiáⁿ lí koh ē-tàng khòaⁿ-tio̍h chi̍t-ê chiok chhù-bī ê oa̍h-thiàu-khu.
Chit-tiuⁿ siòng-phìⁿ sī chòe-kīn iōng MeerKAT tiān-pho tīn-lia̍t bōng-oán-kiàⁿ hip ê Gîn-hô-tiong-sim ê iáⁿ-siōng.
MeerKAT tī Lâm-hui, i lóng-chóng ū la̍k-cha̍p-sì ê tiān-pho chiap-siu-pôaⁿ.
Chit-tiuⁿ siòng-phìⁿ ê khoah-tō͘ sī sì lia̍p goe̍h-niû (nn̄g tō͘) hiah-nī tōa.
Hip-tio̍h ê iáⁿ-siōng sī chiah-nī hong-hù, chiah-nī chhim, koh chiah-nī chheng-chhó͘.
Chit-tiuⁿ iáⁿ-siōng si̍t-chāi sī ū-kàu chheng-chhó͘ ê.
Lāi-té ū chiok-chōe lán í-keng chai-iáⁿ ê thian-thé, pau-koat ū chiok-chōe Jîn-má-chō ê thian-thé, che-sī in-ūi Gîn-hô-tiong-sim to̍h tī Jîn-má-chō ê hong-hiòng.
Tī lán Gîn-hô-tiong-sim ê Jîn-má-chō A, to̍h tiám chit-tiuⁿ siòng-phìⁿ ê tiong-ng, hiah ū chi̍t-lia̍p chhiau-tōa-chit-liōng o͘-tōng.
Siòng-phìⁿ lāi-té koh ū kî-tha thian-thé, m̄-koh lán khah bô hiah-nī chheng-chhó͘.
Pí-lūn-kóng ū chi̍t-ê Gîn-hô-hô͘, to̍h tī Jîn-má-chō A ê tò-pêng, koh ū chiok-chōe hûn-si kiat-kò͘.
MeerKAT tiān-pho tīn-lia̍t bōng-oán-kiàⁿ ê bo̍k-te̍k sī beh chhoe tiong-sèng chúi-sò͘ ê tiān-pho hoat-siā-goân.
He sī ùi khah siàu-liân ê ú-tiū iah-sī khah hn̄g khah té ê tiān-pho sih-kng lâi ê.</p><h2 id=kip-meerkat-tiān-pho-tīn-liat-bōng-uán-kiànn-hip-ê-gîn-hô-tiong-sìng-ê-tiān-pho-iánn-siōng>[KIP] MeerKAT tiān-pho tīn-lia̍t bōng-uán-kiànn hip ê Gîn-hô-tiong-sìng ê tiān-pho iánn-siōng</h2><p>Gîn-hô tiong-sìng sī huat-sing siánn-mih tāi-tsì?
Nā-sī beh iōng kng-ha̍k bōng-uán-kiànn to̍h tsin phái-kóng, in-uī khó-kiàn-kng ē khì hōo Gîn-hô-tiong-sim ê sing-tsè-thôo-hún tsa̍h-tio̍h, suah khuànn-bô.
M̄-koh nā-sī iōng kî-tha pho-tuānn, pí-lūn-kóng tiān-pho pho-tuānn, to̍h ē-tàng khuànn-tio̍h Gîn-hô-tiong-sim.
Jî-tshiánn lí koh ē-tàng khuànn-tio̍h tsi̍t-ê tsiok tshù-bī ê ua̍h-thiàu-khu.
Tsit-tiunn siòng-phìnn sī tsuè-kīn iōng MeerKAT tiān-pho tīn-lia̍t bōng-uán-kiànn hip ê Gîn-hô-tiong-sim ê iánn-siōng.
MeerKAT tī Lâm-hui, i lóng-tsóng ū la̍k-tsa̍p-sì ê tiān-pho tsiap-siu-puânn.
Tsit-tiunn siòng-phìnn ê khuah-tōo sī sì lia̍p gue̍h-niû (nn̄g tōo) hiah-nī tuā.
Hip-tio̍h ê iánn-siōng sī tsiah-nī hong-hù, tsiah-nī tshim, koh tsiah-nī tshing-tshóo.
Tsit-tiunn iánn-siōng si̍t-tsāi sī ū-kàu tshing-tshóo ê.
Lāi-té ū tsiok-tsuē lán í-king tsai-iánn ê thian-thé, pau-kuat ū tsiok-tsuē Jîn-má-tsō ê thian-thé, tse-sī in-uī Gîn-hô-tiong-sim to̍h tī Jîn-má-tsō ê hong-hiòng.
Tī lán Gîn-hô-tiong-sim ê Jîn-má-tsō A, to̍h tiám tsit-tiunn siòng-phìnn ê tiong-ng, hiah ū tsi̍t-lia̍p tshiau-tuā-tsit-liōng oo-tōng.
Siòng-phìnn lāi-té koh ū kî-tha thian-thé, m̄-koh lán khah bô hiah-nī tshing-tshóo.
Pí-lūn-kóng ū tsi̍t-ê Gîn-hô-hôo, to̍h tī Jîn-má-tsō A ê tò-pîng, koh ū tsiok-tsuē hûn-si kiat-kòo.
MeerKAT tiān-pho tīn-lia̍t bōng-uán-kiànn ê bo̍k-ti̍k sī beh tshue tiong-sìng tsuí-sòo ê tiān-pho huat-siā-guân.
He sī uì khah siàu-liân ê ú-tiū iah-sī khah hn̄g khah té ê tiān-pho sih-kng lâi ê.</p><h2 id=english-the-galactic-center-in-radio-from-meerkat>[English] The Galactic Center in Radio from MeerKAT</h2><p>What's happening at the center of our galaxy?
It's hard to tell with optical telescopes since <a href=https://science.nasa.gov/ems/09_visiblelight>visible light</a> is blocked by intervening interstellar dust.
In other bands of light, though, such as <a href=https://science.nasa.gov/ems/05_radiowaves>radio</a>, the <a href=https://apod.nasa.gov/apod/ap180729.html>galactic center</a> can be imaged and shows itself to be quite an <a href=https://www.sarao.ac.za/media-releases/new-meerkat-radio-image-reveals-complex-heart-of-the-milky-way/>interesting and active place</a>.
The <a href=https://flickr.com/photos/astro_jcm/51847931721/>featured picture</a> shows the latest image of our Milky Way's center by the <a href=https://www.sarao.ac.za/gallery/meerkat/>MeerKAT array</a> of 64 radio dishes in <a href=https://en.wikipedia.org/wiki/South_Africa>South Africa</a>.
Spanning four times the angular size of <a href=https://solarsystem.nasa.gov/moons/earths-moon/overview/>the Moon</a> (2 <a href=https://www.mathsisfun.com/geometry/degrees.html>degrees</a>, the image is impressively vast, deep, and detailed.
<a href=https://apod.nasa.gov/apod/ap020803.html>Many known sources</a> are shown in clear detail, including many with a prefix of Sgr, since the Galactic Center is in the direction of the <a href=https://en.wikipedia.org/wiki/Sagittarius_(constellation)>constellation Sagittarius</a>.
In our Galaxy's Center lies <a href=https://en.wikipedia.org/wiki/Sagittarius_A>Sgr A</a>, found here in the image center, which houses the Milky Way's central supermassive black hole.
Other sources in the image are not as well understood, including <a href=https://apod.nasa.gov/apod/ap020521.html>the Arc</a>, just to the left of <a href=https://apod.nasa.gov/apod/ap180122.html>Sgr A</a>, and numerous filamentary threads.
<a href=https://www.sarao.ac.za/large-survey-projects/>Goals for MeerKAT</a> include searching for radio emission from neutral hydrogen emitted in a much younger universe and brief but distant <a href=http://astronomy.swin.edu.au/cosmos/F/Fast+Radio+Bursts>radio flashes</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>MeerKAT 電波陣列望遠鏡</td><td>MeerKAT tiān-pho tīn-lia̍t bōng-oán-kiàⁿ</td><td>MeerKAT tiān-pho tīn-lia̍t bōng-uán-kiànn</td><td>MeerKAT 電波陣列望遠鏡</td><td>MeerKAT array</td></tr><tr><td>可見光</td><td>khó-kiàn-kng</td><td>khó-kiàn-kng</td><td>可見光</td><td>visible light</td></tr><tr><td>光學望遠鏡</td><td>kng-ha̍k bōng-oán-kiàⁿ</td><td>kng-ha̍k bōng-uán-kiànn</td><td>光學望遠鏡</td><td>optical telescope</td></tr><tr><td>電波接收盤</td><td>tiān-pho chiap-siu-pôaⁿ</td><td>tiān-pho tsiap-siu-puânn</td><td>電波接收盤</td><td>radio dish</td></tr><tr><td>星際塗粉</td><td>seng-chè-thô͘-hún</td><td>sing-tsè-thôo-hún</td><td>星際灰塵</td><td>interstellar dust</td></tr><tr><td>超大質量烏洞</td><td>chhiau-tōa-chit-liōng o͘-tōng</td><td>tshiau-tuā-tsit-liōng oo-tōng</td><td>超大質量黑洞</td><td>supermassive black hole</td></tr><tr><td>銀河弧</td><td>Gîn-hô-hô͘</td><td>Gîn-hô-hôo</td><td>銀河弧</td><td>the Arc</td></tr><tr><td>人馬座</td><td>Jîn-má-chō</td><td>Jîn-má-tsō</td><td>人馬座</td><td>Sagittarius</td></tr><tr><td>人馬座 A</td><td>Jîn-má-chō A</td><td>Jîn-má-tsō A</td><td>人馬座 A</td><td>Sgr A</td></tr><tr><td>中性水素</td><td>tiong-sèng-chúi-sò͘</td><td>tiong-sìng-tsuí-sòo</td><td>中性氫</td><td>neutral hydrogen</td></tr><tr><td>電波爍光</td><td>tiān-pho sih-kng</td><td>tiān-pho sih-kng</td><td>電波閃光</td><td>radio flashes</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220201/>昨昏 ê 圖：2022 年 ê 月相</a>
</span><span class=post_next><a href=https://apod.tw/daily/20220203/>明仔載 ê 圖：去予太陽光攬牢 ê 金星 kah 月娘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>