<!doctype html><html lang=en><head><title>雙生仔座流星雨 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="雙生仔座流星雨"><meta property="og:description" content="12 月 11 這工，獵戶座太空船 ùi 月球轉來，伊用一秒鐘上濟 11 公里 ê 速度入來到咱地球 ê 大氣層。"><meta property="og:url" content="https://apod.tw/daily/20221216/"><meta property="og:image" content="https://apod.nasa.gov/apod/image/2212/GeminidoverBluemoonvalley-1024.jpg"><link rel=canonical href=https://apod.tw/daily/20221216/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. December 2022</p><h1 class=post_title>雙生仔座流星雨</h1><div class=post_body><div class=post_inner><img src=https://apod.nasa.gov/apod/image/2212/GeminidoverBluemoonvalley-1024.jpg alt=/home/runner/work/apod-taigi.github.io/apod-taigi.github.io/content/daily/2022/12/20221216.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221216.html>The Geminid</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.twanight.org/Dai>Jeff Dai</a> (<a href=http://www.twanight.org/>TWAN</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clcq7hehq03kz01yo9pu462rt height=180 width=500 frameborder=0 scrolling=no></iframe></div><h2 id=漢羅-雙生仔座流星雨>[漢羅] 雙生仔座流星雨</h2><p><a href=https://www.nasa.gov/press-release/splashdown-nasa-s-orion-returns-to-earth-after-historic-moon-mission>12 月 11</a> 這工，獵戶座太空船 ùi <a href=https://apod.tw/daily/20221201/>月球</a> 轉來，伊用一秒鐘上加 11 公里 ê 速度入來到咱地球 ê 大氣層。
這个速度是這粒 產生長尾溜火流星 ê 塗粉粒 ê 速度 ê 一半。
伊 tī 12 月 13 這工入來到咱 ê 大氣層，這陣差不多是逐年 <a href=https://earthsky.org/astronomy-essentials/everything-you-need-to-know-geminid-meteor-shower/>雙生仔座流星雨</a> 上濟 ê 時陣。
咱這粒美麗 ê 行星逐年攏會 ùi 神祕 ê <a href=https://www.nasa.gov/centers/marshall/news/lunar/phaethon.html>小行星 3200</a> ê 塗粉軌跡行過。
所有雙生仔座流星 ê 平行軌跡，看起來攏是 ùi 雙生仔座 ê 輻射點來--ê。
毋過雙生仔座 ê <a href=https://apod.nasa.gov/apod/ap170516.html>這兩粒星</a> 這馬藏 tī 夜空倒爿 ê 樹林仔後壁，就 tī 中國雲南省 美麗 ê 藍月谷。
相片中央附近是拄 peh 起來 ê 獵戶座，伊 ê 成員星就反射 tī 山頂湖 平靜 ê 水面。
這張相片是月出進前翕--ê。
<a href=https://apod.tw/apod/20221215/>光-iàⁿ-iàⁿ ê 火星</a> 猶原是天頂上光 ê 燈塔。</p><h2 id=poj-siang-siⁿ-á-chō-liû-chhiⁿ-hō>[POJ] Siang-siⁿ-á-chō Liû-chhiⁿ-hō͘</h2><p>12 goe̍h 11 chit kang, La̍h-hō͘-chō thài-khong-chûn ùi Goe̍h-kiû tńg-lâi, i iōng chi̍t bió-cheng siōng ke 11 kong-lí ê sok-tō͘ ji̍p-lâi kàu lán Tē-kiû ê tōa-khì-chân.
Chit ê sok-tō͘ sī chit-lia̍p sán-seng tn̂g-bóe-liu hóe-liû-chhiⁿ ê thô͘-hún-lia̍p ê sok-tō͘ ê chi̍t-pòaⁿ.
I tī 12 goe̍h 13 chit-kang ji̍p-lâi kàu lán ê tōa-khì-chân, chit-chūn chha-put-to sī ta̍k-nî Siang-siⁿ-á-chō liû-chhiⁿ-hō͘ siōng chōe ê sî-chūn.
Lán chit-lia̍p bí-lē ê kiâⁿ-chhiⁿ ta̍k-nî lóng ē ùi sîn-pì ê sió-kiâⁿ-chhiⁿ 3200 ê thô͘-hún kúi-jiah kiâⁿ-kòe.
Só͘-ū Siang-siⁿ-á-chō liû-chhiⁿ ê pêng-hêng kúi-jiah, khòaⁿ--khí-lâi lóng sī ùi Siang-siⁿ-á-chō hok-siā lâi--ê.
M̄-koh Siang-siⁿ-á-chō ê chit nn̄g-lia̍p chhiⁿ chit-má chhàng tī iā-khong tò-pêng ê chhiū-nâ-â āu-piah, to̍h tī Tiong-kok Hûn-lâm-séng bí-lē ê Nâ-goe̍h-kok.
Siòng-phìⁿ tiong-ng hù-kīn sī tú peh--khí-lâi ê La̍h-hō͘-chō, i ê sêng-goân-chhiⁿ to̍h hoán-siā tī soaⁿ-téng ô͘ pêng-chēng ê chúi-bīn.
Chit tiuⁿ siòng-phìⁿ sī goe̍h-chhut chìn-chêng hi̍p--ê.
Kng-iàⁿ-iàⁿ ê Hóe-chhiⁿ iu-goân sī thiⁿ-téng siōng kng ê teng-thah.</p><h2 id=kip-siang-sinn-á-tsō-liû-tshinn-hōo>[KIP] Siang-sinn-á-tsō Liû-tshinn-hōo</h2><p>12 gue̍h 11 tsit kang, La̍h-hōo-tsō thài-khong-tsûn uì Gue̍h-kiû tńg-lâi, i iōng tsi̍t bió-tsing siōng ke 11 kong-lí ê sok-tōo ji̍p-lâi kàu lán Tē-kiû ê tuā-khì-tsân.
Tsit ê sok-tōo sī tsit-lia̍p sán-sing tn̂g-bué-liu hué-liû-tshinn ê thôo-hún-lia̍p ê sok-tōo ê tsi̍t-puànn.
I tī 12 gue̍h 13 tsit-kang ji̍p-lâi kàu lán ê tuā-khì-tsân, tsit-tsūn tsha-put-to sī ta̍k-nî Siang-sinn-á-tsō liû-tshinn-hōo siōng tsuē ê sî-tsūn.
Lán tsit-lia̍p bí-lē ê kiânn-tshinn ta̍k-nî lóng ē uì sîn-pì ê sió-kiânn-tshinn 3200 ê thôo-hún kuí-jiah kiânn-kuè.
Sóo-ū Siang-sinn-á-tsō liû-tshinn ê pîng-hîng kuí-jiah, khuànn--khí-lâi lóng sī uì Siang-sinn-á-tsō hok-siā lâi--ê.
M̄-koh Siang-sinn-á-tsō ê tsit nn̄g-lia̍p tshinn tsit-má tshàng tī iā-khong tò-pîng ê tshiū-nâ-â āu-piah, to̍h tī Tiong-kok Hûn-lâm-síng bí-lē ê Nâ-gue̍h-kok.
Siòng-phìnn tiong-ng hù-kīn sī tú peh--khí-lâi ê La̍h-hōo-tsō, i ê sîng-guân-tshinn to̍h huán-siā tī suann-tíng ôo pîng-tsīng ê tsuí-bīn.
Tsit tiunn siòng-phìnn sī gue̍h-tshut tsìn-tsîng hi̍p--ê.
Kng-iànn-iànn ê Hué-tshinn iu-guân sī thinn-tíng siōng kng ê ting-thah.</p><h2 id=english-the-geminid>[English] The Geminid</h2><p>Returning from <a href=https://apod.nasa.gov/apod/ap221201.html>beyond the Moon</a>, on <a href=https://www.nasa.gov/press-release/splashdown-nasa-s-orion-returns-to-earth-after-historic-moon-mission>December 11</a> the Orion spacecraft entered Earth's atmosphere at almost 11 kilometers per second.
That's half the speed of the grain of dust that created this long fireball meteor when it entered the atmosphere on December 13, near the peak of the annual <a href=https://earthsky.org/astronomy-essentials/everything-you-need-to-know-geminid-meteor-shower/>Geminid meteor shower</a>.
As our fair planet makes its yearly pass through the dust trail of mysterious <a href=https://www.nasa.gov/centers/marshall/news/lunar/phaethon.html>asteroid 3200 Phaethon</a>, the parallel tracks of all Geminid meteors appear to radiate from a point in the constellation Gemini.
But the <a href=https://apod.nasa.gov/apod/ap170516.html>twin stars</a> of Gemini hide just behind the trees on the left in this night skyscape from the beautiful Blue Moon Valley, Yunnan, China.
Reflected in the still waters of the mountain lake, stars of the constellation Orion are rising near center.
Captured before moonrise, <a href=https://apod.nasa.gov/apod/ap221215.html>dazzling Mars</a> is still the brightest celestial beacon in the scene.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>雙生仔座流星雨</td><td>Siang-siⁿ-á-chō liû-chhiⁿ-hō͘</td><td>Siang-sinn-á-tsō liû-tshinn-hōo</td><td>雙子座流星雨</td><td>Geminid meteor shower</td></tr><tr><td>獵戶座太空船</td><td>La̍h-hō͘-chō thài-khong-chûn</td><td>La̍h-hōo-tsō thài-khong-tsûn</td><td>獵戶座太空船</td><td>the Orion spacecraft</td></tr><tr><td>火流星</td><td>hóe-liû-chhiⁿ</td><td>hué-liû-tshinn</td><td>火流星</td><td>fireball meteor</td></tr><tr><td>小行星 3200</td><td>sió-kiâⁿ-chhiⁿ</td><td>sió-kiânn-tshinn</td><td>小行星 3200</td><td>asteroid 3200 Phaethon</td></tr><tr><td>輻射</td><td>hok-siā</td><td>hok-siā</td><td>輻射</td><td>radiate</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>the constellation Orion</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221215/>昨昏 ê 圖：月圓 kah 火圓</a>
</span><span class=post_next><a href=https://apod.tw/daily/20221217/>明仔載 ê 圖：阿波羅 17 號 踮 VIP 點 ê 立體相片</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>