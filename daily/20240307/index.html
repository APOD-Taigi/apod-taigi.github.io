<!doctype html><html lang=en><head><title>載人 8 號太空船星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="載人 8 號太空船星雲"><meta property="og:description" content="３ 月 ３ 號透早 ê 這團氣體塗粉雲，予太空海岸 ê 觀星者看甲目睭褫金金。"><meta property="og:url" content="https://apod.tw/daily/20240307/"><meta property="og:image" content="https://apod.nasa.gov/apod/image/2403/Crew-8image0_1024.jpeg"><link rel=canonical href=https://apod.tw/daily/20240307/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. March 2024</p><h1 class=post_title>載人 8 號太空船星雲</h1><div class=post_body><div class=post_inner><img src=https://apod.nasa.gov/apod/image/2403/Crew-8image0_1024.jpeg alt=/home/runner/work/apod-taigi.github.io/apod-taigi.github.io/content/daily/2024/03/20240307.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240307.html>The Crew-8 Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.mseeley.net/>Michael Seeley</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clv17blo90wd401vv6qa84w5b height=180 width=500 frameborder=0 scrolling=no></iframe></div><h2 id=漢羅-載人-8-號太空船星雲>[漢羅] 載人 8 號太空船星雲</h2><p>３ 月 ３ 號透早 ê 這團氣體塗粉雲，予太空海岸 ê 觀星者看甲目睭褫金金，毋過這毋是 <a href=https://apod.nasa.gov/apod/ap230713.html>James Webb 太空望遠鏡</a> 最近看著 ê 遙遠星雲。
這張長焦鏡頭速翕是 獵鷹 9 號火箭 發射了後 幾若分鐘翕--ê。
這是 <a href=https://www.nasa.gov/news-release/nasas-spacex-crew-8-launches-to-international-space-station/>SpaceX 公司 欲飛去國際太空站 ê 載人 8 號 任務</a>。
影像翕著第一級 kah 第二級火箭分離了後 ê 雲煙 kah 廢氣，變做是 浮 tī 烏暗夜空 ê <a href=https://apod.nasa.gov/apod/ap211030.html>墨跡圖</a>。
這个美麗 ê 地球星雲 內底，倚中央下底附近 ê 光點，是 載 4 个 <a href=https://www.nasa.gov/humans-in-space/astronauts/>人去太空</a> ê 載人龍 <a href="https://www.youtube.com/watch?v=mMSzxmsXXwY">奮進號太空船</a> ê 第二級火箭。
清楚 ê 剪影內底，是 獵鷹 9 號 ê 1 號助推器，伊這馬當咧調整方向，通轉來地球 tī 美國 <a href=https://apod.nasa.gov/apod/ap230803.html>Canaveral 角</a> ê 登陸區。
這台會當重複使用 ê 助推器是頭一擺完成伊 ê 助推任務。
毋過 <a href=https://en.wikipedia.org/wiki/Crew_Dragon_Endeavour>載人龍奮進號</a> 太空艙進前就已經載人 ùi 低地球軌道 轉來 地球 4 擺矣。
其實 <a href=https://en.wikipedia.org/wiki/HMS_Endeavour>奮進號</a> 這个名是重複使用--ê，像進前退伍 ê <a href=https://apod.nasa.gov/apod/ap140831.html>奮進號太空梭</a> kah <a href=https://www.nationalmuseum.af.mil/Visit/Museum-Exhibits/Fact-Sheets/Display/Article/197685/apollo-15-command-module/>阿波羅 15 號 ê 指揮艙</a> 嘛是。</p><h2 id=poj-chài-lâng-8-hō-thài-khong-chûn-seng-hûn>[POJ] Chài-lâng 8 hō Thài-khong-chûn Seng-hûn</h2><p>３ goe̍h ３ hō thàu-chá ê chit thoân khì-thé thô͘-hún-hûn, hō͘ thài-khong hái-hōaⁿ ê koan-seng-chiá khòaⁿ kah ba̍k-chiu thí kim-kim, m̄-koh che m̄-sī James Webb Thài-khong Bōng-oán-kiàⁿ chòe-kīn khòaⁿ--tio̍h ê iâu-oán seng-hûn.
Chit-tiuⁿ tn̂g-chiau kiàⁿ-thâu sok-hip sī La̍h-eng 9 hō hóe-chìⁿ hoat-siā liáu-āu kúi-nā hun-cheng hip--ê.
Che-sī SpaceX kong-si beh poe-khì Kok-chè Thài-khong-chām ê Chài-lâng 8 hō jīm-bū.
Iáⁿ-siōng hip--tio̍h tē-it-kip kah tē-jī-kip hóe-chìⁿ hun-lî liáu-āu ê hûn-ian kah hùi-khì, piàn-chò sī phû tī o͘-àm iā-khong ê ba̍k-jiah-tô͘.
Chit-ê bí-lē ê Tē-kiû seng-hûn lāi-té, óa tiong-iong ē-té hù-kīn ê kng-tiám, sī chài 4 ê lâng khì Thài-khong ê Chài-lâng-liông Hùn-chìn-hō Thài-khong-chûn ê tē-jī-kip hóe-chìⁿ.
Chheng-chhó͘ ê chián-iáⁿ lāi-té, sī La̍h-eng 9 hō ê 1 hō chō͘-thui-khì, i chit-má tng-leh tiâu-chéng hong-hiòng, thang tńg-lâi Tē-kiû tī Bí-kok Canaveral kak ê teng-lio̍k-khu.
Chit tâi ē-tàng tiông-ho̍k sú-iōng ê chō͘-thui-khì sī thâu-chi̍t-pái oân-sêng i ê chō͘-thui jīm-bū.
M̄-koh Chài-lâng-liông Hùn-chìn-hō Thài-khong-chhng chìn-chêng to̍h í-keng chài lâng ùi kē Tē-kiû kúi-tō tńg-lâi Tē-kiû 4 pái--ah.
Kî-si̍t Hùn-chìn-hō chit-ê miâ sī tiông-ho̍k sú-iōng--ê, chhiūⁿ chìn-chêng thè-ngó͘ ê Hùn-chìn-hō Thài-khong-so kah A-pho-lô 15 hō ê chí-hui-chhng mā-sī.</p><h2 id=kip-tsài-lâng-8-hō-thài-khong-tsûn-sing-hûn>[KIP] Tsài-lâng 8 hō Thài-khong-tsûn Sing-hûn</h2><p>３ gue̍h ３ hō thàu-tsá ê tsit thuân khì-thé thôo-hún-hûn, hōo thài-khong hái-huānn ê kuan-sing-tsiá khuànn kah ba̍k-tsiu thí kim-kim, m̄-koh tse m̄-sī James Webb Thài-khong Bōng-uán-kiànn tsuè-kīn khuànn--tio̍h ê iâu-uán sing-hûn.
Tsit-tiunn tn̂g-tsiau kiànn-thâu sok-hip sī La̍h-ing 9 hō hué-tsìnn huat-siā liáu-āu kuí-nā hun-tsing hip--ê.
Tse-sī SpaceX kong-si beh pue-khì Kok-tsè Thài-khong-tsām ê Tsài-lâng 8 hō jīm-bū.
Iánn-siōng hip--tio̍h tē-it-kip kah tē-jī-kip hué-tsìnn hun-lî liáu-āu ê hûn-ian kah huì-khì, piàn-tsò sī phû tī oo-àm iā-khong ê ba̍k-jiah-tôo.
Tsit-ê bí-lē ê Tē-kiû sing-hûn lāi-té, uá tiong-iong ē-té hù-kīn ê kng-tiám, sī tsài 4 ê lâng khì Thài-khong ê Tsài-lâng-liông Hùn-tsìn-hō Thài-khong-tsûn ê tē-jī-kip hué-tsìnn.
Tshing-tshóo ê tsián-iánn lāi-té, sī La̍h-ing 9 hō ê 1 hō tsōo-thui-khì, i tsit-má tng-leh tiâu-tsíng hong-hiòng, thang tńg-lâi Tē-kiû tī Bí-kok Canaveral kak ê ting-lio̍k-khu.
Tsit tâi ē-tàng tiông-ho̍k sú-iōng ê tsōo-thui-khì sī thâu-tsi̍t-pái uân-sîng i ê tsōo-thui jīm-bū.
M̄-koh Tsài-lâng-liông Hùn-tsìn-hō Thài-khong-tshng tsìn-tsîng to̍h í-king tsài lâng uì kē Tē-kiû kuí-tō tńg-lâi Tē-kiû 4 pái--ah.
Kî-si̍t Hùn-tsìn-hō tsit-ê miâ sī tiông-ho̍k sú-iōng--ê, tshiūnn tsìn-tsîng thè-ngóo ê Hùn-tsìn-hō Thài-khong-so kah A-pho-lô 15 hō ê tsí-hui-tshng mā-sī.</p><h2 id=english-the-crew-8-nebula>[English] The Crew-8 Nebula</h2><p>Not the <a href=https://apod.nasa.gov/apod/ap230713.html>James Webb Space Telescope's</a> latest view of a distant galactic nebula, this cloud of gas and dust dazzled spacecoast skygazers on March 3.
The telephoto snapshot was taken minutes after the launch of a Falcon 9 rocket on <a href=https://www.nasa.gov/news-release/nasas-spacex-crew-8-launches-to-international-space-station/>the SpaceX Crew-8 mission</a> to the International Space Station.
It captures plumes and exhaust from the separated first and second stages, a drifting <a href=https://apod.nasa.gov/apod/ap211030.html>Rorschach pattern</a> in dark evening skies.
The bright spot near bottom center within the stunning terrestrial nebulosity is the second stage engine firing to carry 4 <a href=https://www.nasa.gov/humans-in-space/astronauts/>humans to space</a> in the Crew Dragon <a href="https://www.youtube.com/watch?v=mMSzxmsXXwY">spacecraft Endeavour</a>.
In sharp silhouette just above it is the Falcon 9 first stage booster orienting itself for return to a landing zone <a href=https://apod.nasa.gov/apod/ap230803.html>at Cape Canaveral</a>, planet Earth.
This reuseable first stage booster was making its first flight.
But the <a href=https://en.wikipedia.org/wiki/Crew_Dragon_Endeavour>Crew Dragon Endeavour</a> capsule has flown humans to low Earth orbit and back again 4 times before.
<a href=https://en.wikipedia.org/wiki/HMS_Endeavour>Endeavour</a>, as a name for a spacecraft, has also seen reuse, christening retired <a href=https://apod.nasa.gov/apod/ap140831.html>Space Shuttle Endeavour</a> and the <a href=https://www.nationalmuseum.af.mil/Visit/Museum-Exhibits/Fact-Sheets/Display/Article/197685/apollo-15-command-module/>Apollo 15 command module</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>載人 8 號太空船星雲</td><td>Chài-lâng 8 hō Thài-khong-chûn Seng-hûn</td><td>Tsài-lâng 8 hō Thài-khong-tsûn Sing-hûn</td><td>載人 8 號太空船星雲</td><td>Crew-8 Nebula</td></tr><tr><td>獵鷹 9 號火箭</td><td>La̍h-eng-hō 9 hō hóe-chìⁿ</td><td>La̍h-ing-hō 9 hō hué-tsìnn</td><td>獵鷹 9 號火箭</td><td>Falcon 9 rocket</td></tr><tr><td>長焦鏡頭</td><td>tn̂g-chiau kiàⁿ-thâu</td><td>tn̂g-tsiau kiànn-thâu</td><td>長焦鏡頭</td><td>telephoto</td></tr><tr><td>速翕</td><td>sok-hip</td><td>sok-hip</td><td>快照</td><td>snapshot</td></tr><tr><td>墨跡圖</td><td>ba̍k-jiah-tô͘</td><td>ba̍k-jiah-tôo</td><td>墨跡圖</td><td>Rorschach pattern</td></tr><tr><td>載人龍奮進號</td><td>Chài-lâng-liông Hùn-chìn-hō</td><td>Tsài-lâng-liông Hùn-tsìn-hō</td><td>載人龍奮進號</td><td>Crew Dragon Endeavour</td></tr><tr><td>太空船</td><td>Thài-khong-chûn</td><td>Thài-khong-tsûn</td><td>太空船</td><td>spacecraft</td></tr><tr><td>太空艙</td><td>Thài-khong-chhng</td><td>Thài-khong-tshng</td><td>太空艙</td><td>space capsule</td></tr><tr><td>太空梭</td><td>Thài-khong-so</td><td>Thài-khong-so</td><td>太空梭</td><td>space shuttle</td></tr><tr><td>助推器</td><td>chō͘-thui-khì</td><td>tsōo-thui-khì</td><td>助推器</td><td>booster</td></tr><tr><td>低地球軌道</td><td>kē Tē-kiû kúi-tō</td><td>kē Tē-kiû kuí-tō</td><td>低地球軌道</td><td>low Earth orbit</td></tr><tr><td>阿波羅 15 號</td><td>A-pho-lô 15 hō</td><td>A-pho-lô 15 hō</td><td>阿波羅 15 號</td><td>Apollo 15</td></tr><tr><td>指揮艙</td><td>chí-hui-chhng</td><td>tsí-hui-tshng</td><td>指揮艙</td><td>command module</td></tr><tr><td>國際太空站</td><td>Kok-chè Thài-khong-chām</td><td>Kok-tsè Thài-khong-tsām</td><td>國際太空站</td><td>International Space Station</td></tr><tr><td>James Webb 太空望遠鏡</td><td>James Webb Thài-khong Bōng-oán-kiàⁿ</td><td>James Webb Thài-khong Bōng-uán-kiànn</td><td>韋伯太空望遠鏡</td><td>James Webb Space Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240306/>昨昏 ê 圖：M102：坦倒 ê 側向盤仔型星系</a>
</span><span class=post_next><a href=https://apod.tw/daily/20240308/>明仔載 ê 圖：蜘蛛星雲 ê 管區</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>