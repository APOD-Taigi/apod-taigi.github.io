<!doctype html><html lang=en><head><title>重力 ê 笑容 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="重力 ê 笑容"><meta property="og:description" content="笑面貓星系群 ê 兩粒目睭，是兩个大長株圓星系。In 是這馬當咧合併 ê 兩个星系群內底，上光 ê 兩个星系。"><meta property="og:url" content="https://apod.tw/daily/20220511/"><meta property="og:image" content="https://apod.nasa.gov/apod/fap/image/2205/cheshirecat_chandra_complg_1024.jpg"><link rel=canonical href=https://apod.tw/daily/20220511/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. May 2022</p><h1 class=post_title>重力 ê 笑容</h1><div class=post_body><div class=post_inner><img src=https://apod.nasa.gov/apod/fap/image/2205/cheshirecat_chandra_complg_1024.jpg alt=/home/runner/work/apod-taigi.github.io/apod-taigi.github.io/content/daily/2022/05/20220511.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220511.html>Gravity's Grin</a></li><li>影像來源：X-ray - <a href=http://chandra.harvard.edu/>NASA / CXC</a> / <a href=http://arxiv.org/abs/1505.05501>J. Irwin et al.</a> ; Optical - <a href=http://www.stsci.edu/>NASA/STScI</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl4bh922e02u001zpgg9s2qe3 height=180 width=500 frameborder=0 scrolling=no></iframe></div><h2 id=漢羅-重力-ê-笑容>[漢羅] 重力 ê 笑容</h2><p>100 冬前，<a href=https://en.wikipedia.org/wiki/List_of_scientific_publications_by_Albert_Einstein>愛因斯坦</a> 發表 廣義相對論。
彼陣伊講，這个世界應該揣會著 重力透鏡 ê 現象。
這个遙遠星系 ê 奇怪外形，就是咧講這个現象。
這幅圖，是 ùi <a href=http://chandra.harvard.edu/photo/2015/cheshirecat/>Chandra 太空望遠鏡 ê X-光影像資料</a> kah Hubble 太空望遠鏡 ê 可見光影像資料 來 ê。
伊有一个偏名，號做笑面貓星系群。
笑面貓就是 Alice 夢遊仙境內底彼隻，笑甲身軀無去，嘛猶看會著笑面 ê 貓仔。
星系群內底 ê 兩个大長株圓星系，去予幾若條光弧 kā 箍起來。
這寡光弧其實是背景遙遠星系 ê <a href=https://apod.nasa.gov/apod/ap111221.html>可見光影像</a>，受著前景星系群 重力質量分佈 ê 影響，kā 拗彎去矣。
重力質量，是 <a href=https://www.lsst.org/science/dark-matter>暗物質</a> 決定 ê。
笑面貓 ê 兩粒目睭，就是彼兩个大長株圓星系。
In 是這馬當咧合併 ê 兩个星系群內底，上光 ê 兩个星系。
In ê 相對相碰速度，差不多是 一秒鐘走 1350 公里遐爾緊。
這會共氣體加溫到 幾若百萬度遐爾懸，產生 X-光，就是相片內底茄仔色 ê 部份。
你敢對星系群合併 <a href=http://arxiv.org/abs/1505.05501>有興趣</a>？
這个笑面貓星系群離咱有 46 億光年遠，in 就 tī 大熊座內底 <a href=http://www.gutenberg.org/files/11/11-h/11-h.htm>咧笑</a>。</p><h2 id=poj-tiōng-lek-ê-chhiò-iông>[POJ] Tiōng-le̍k ê Chhiò-iông</h2><p>100 tang chêng, Ài-in-su-thán hoat-pió kóng-gī siong-tùi-lūn.
Hit-chūn i kóng, chit ê sè-kài èng-kai chhōe ē-tio̍h tiōng-le̍k thàu-kiàⁿ ê hiān-siōng.
Chit ê iâu-oán seng-hē ê kî-koài gōa-hêng, to̍h sī leh kóng chit ê hiān-siōng.
Chit pak tô͘, sī ùi Chandra thài-khong-bōng-oán-kiàⁿ ê X-kng iáⁿ-siōng chu-liāu kah Hubble thài-khong-bōng-oán-kiàⁿ ê X-kng iáⁿ-siōng chu-liāu lâi ê.
I ū chi̍t ê phian-miâ, hō chò Chhiò-bīn-niau seng-hē-kûn.
Chhiò-bīn-niau to̍h sī Alice Bāng-iû-sian-kéng lāi-té hit chiah, chhiò kah sin-khu bô--khì, mā iáu khòaⁿ-ē-tio̍h chhiò-bīn ê niau-á.
Seng-hē-kûn lāi-té ê nn̄g ê tōa tn̂g-tu-îⁿ seng-hē, khì hō͘ kúi-ā tiâu kng-hô͘ kā kho͘--khí-lâi.
Chit kóa kng-hō͘ kî-si̍t sī pōe-kéng iâu-oán seng-hē ê khó-kiàn-kng iáⁿ-siōng, siū-tio̍h chiân-kéng seng-hē-kûn tiōng-le̍k chit-liōng hun-pò͘ ê éng-hióng, kā áu-oan khì--ah.
Tiōng-le̍k chit-liōng, sī àm-bu̍t-chit koat-tēng ê.
Chhiò-bīn-niau ê nn̄g lia̍p ba̍k-chiu, to̍h sī hit nn̄g ê tōa tn̂g-tu-îⁿ seng-hē.
In sī chit-má tng-leh ha̍p-pèng ê nn̄g ê seng-hē-kûn lāi-té, siōng kng ê nn̄g ê seng-hē.
In ê siong-tùi sio-pōng sok-tō͘, chha-put-to sī chi̍t bió-cheng cháu 1350 kong-lí hiah-nī kín.
Che ē kā khì-thé ka-ūn kàu kúi-ā pah-bān tō͘ hiah-nī koân, sán-seng X-kng, to̍h sī siòng-phìⁿ lāi-té kiô-á-sek ê pō͘-hūn.
Lí kám tùi seng-hē-kûn ha̍p-pèng ū hèng-chhù?
Chit ê Chhiò-bīn-niau seng-hē-kûn lî lán ū 46 ek kng-nî hn̄g, in to̍h tī Tāi-hîm-chō lāi-té leh chhiò.</p><h2 id=kip-tiōng-lik-ê-tshiò-iông>[KIP] Tiōng-li̍k ê Tshiò-iông</h2><p>100 tang tsîng, Ài-in-su-thán huat-pió kóng-gī siong-tuì-lūn.
Hit-tsūn i kóng, tsit ê sè-kài ìng-kai tshuē ē-tio̍h tiōng-li̍k thàu-kiànn ê hiān-siōng.
Tsit ê iâu-uán sing-hē ê kî-kuài guā-hîng, to̍h sī leh kóng tsit ê hiān-siōng.
Tsit pak tôo, sī uì Chandra thài-khong-bōng-uán-kiànn ê X-kng iánn-siōng tsu-liāu kah Hubble thài-khong-bōng-uán-kiànn ê X-kng iánn-siōng tsu-liāu lâi ê.
I ū tsi̍t ê phian-miâ, hō tsò Tshiò-bīn-niau sing-hē-kûn.
Tshiò-bīn-niau to̍h sī Alice Bāng-iû-sian-kíng lāi-té hit tsiah, tshiò kah sin-khu bô--khì, mā iáu khuànn-ē-tio̍h tshiò-bīn ê niau-á.
Sing-hē-kûn lāi-té ê nn̄g ê tuā tn̂g-tu-înn sing-hē, khì hōo kuí-ā tiâu kng-hôo kā khoo--khí-lâi.
Tsit kuá kng-hōo kî-si̍t sī puē-kíng iâu-uán sing-hē ê khó-kiàn-kng iánn-siōng, siū-tio̍h tsiân-kíng sing-hē-kûn tiōng-li̍k tsit-liōng hun-pòo ê íng-hióng, kā áu-uan khì--ah.
Tiōng-li̍k tsit-liōng, sī àm-bu̍t-tsit kuat-tīng ê.
Tshiò-bīn-niau ê nn̄g lia̍p ba̍k-tsiu, to̍h sī hit nn̄g ê tuā tn̂g-tu-înn sing-hē.
In sī tsit-má tng-leh ha̍p-pìng ê nn̄g ê sing-hē-kûn lāi-té, siōng kng ê nn̄g ê sing-hē.
In ê siong-tuì sio-pōng sok-tōo, tsha-put-to sī tsi̍t bió-tsing tsáu 1350 kong-lí hiah-nī kín.
Tse ē kā khì-thé ka-ūn kàu kuí-ā pah-bān tōo hiah-nī kuân, sán-sing X-kng, to̍h sī siòng-phìnn lāi-té kiô-á-sik ê pōo-hūn.
Lí kám tuì sing-hē-kûn ha̍p-pìng ū hìng-tshù?
Tsit ê Tshiò-bīn-niau sing-hē-kûn lî lán ū 46 ik kng-nî hn̄g, in to̍h tī Tāi-hîm-tsō lāi-té leh tshiò.</p><h2 id=english-gravitys-grin>[English] Gravity's Grin</h2><p><a href=https://en.wikipedia.org/wiki/List_of_scientific_publications_by_Albert_Einstein>Albert Einstein's</a> general theory of relativity, published over 100 years ago, predicted the phenomenon of gravitational lensing.
And that's what gives these distant galaxies such a whimsical appearance, <a href=http://chandra.harvard.edu/photo/2015/cheshirecat/>seen through the looking glass</a> of X-ray and optical image data from the Chandra and Hubble space telescopes.
Nicknamed the Cheshire Cat galaxy group, the group's two large elliptical galaxies are suggestively framed by arcs.
<a href=https://apod.nasa.gov/apod/ap111221.html>The arcs are optical images</a> of distant background galaxies lensed by the foreground group's total distribution of gravitational mass.
Of course, that gravitational mass is dominated <a href=https://www.lsst.org/science/dark-matter>by dark matter</a>.
The two large elliptical "eye" galaxies represent the brightest members of their own galaxy groups which are merging.
Their relative collisional speed of nearly 1,350 kilometers/second heats gas to millions of degrees producing the X-ray glow shown in purple hues.
<a href=http://arxiv.org/abs/1505.05501>Curiouser</a> about galaxy group mergers?
The Cheshire Cat <a href=http://www.gutenberg.org/files/11/11-h/11-h.htm>group grins</a> in the constellation Ursa Major, some 4.6 billion light-years away.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>愛因斯坦</td><td>Ài-in-su-thán</td><td>Ài-in-su-thán</td><td>愛因斯坦</td><td>Albert Einstein</td></tr><tr><td>廣義相對論</td><td>kóng-gī siong-tùi-lūn</td><td>kóng-gī siong-tùi-lūn</td><td>廣義相對論</td><td>general theory of relativity</td></tr><tr><td>重力透鏡</td><td>tiōng-le̍k thàu-kiàⁿ</td><td>tiōng-li̍k thàu-kiànn</td><td>重力透鏡</td><td>gravitational lensing</td></tr><tr><td>Chandra 太空望遠鏡</td><td>Chandra thài-khong-bōng-oán-kiàⁿ</td><td>Chandra thài-khong-bōng-uán-kiànn</td><td>錢卓拉太空望遠鏡</td><td>Chandra space telescope</td></tr><tr><td>Hubble 太空望遠鏡</td><td>Hubble thài-khong-bōng-oán-kiàⁿ</td><td>Hubble thài-khong-bōng-uán-kiànn</td><td>哈伯太空望遠鏡</td><td>Hubble space telescope</td></tr><tr><td>暗物質</td><td>àm-bu̍t-chit</td><td>àm-bu̍t-tsit</td><td>暗物質</td><td>dark matter</td></tr><tr><td>重力質量</td><td>tiōng-le̍k bu̍t-chit</td><td>tiōng-li̍k bu̍t-tsit</td><td>重力質量</td><td>gravitational mass</td></tr><tr><td>長株圓星系</td><td>tn̂g-tu-îⁿ seng-hē</td><td>tn̂g-tu-înn sing-hē</td><td>橢圓星系</td><td>elliptical galaxy</td></tr><tr><td>大熊座</td><td>Tāi-hîm-chō</td><td>Tāi-hîm-tsō</td><td>大熊座</td><td>Ursa Major</td></tr><tr><td>星系合併</td><td>seng-hē ha̍p-pèng</td><td>sing-hē ha̍p-pìng</td><td>星系合併</td><td>galaxies merger</td></tr><tr><td>光弧</td><td>kng-hô͘</td><td>kng-hôo</td><td>光弧</td><td>arc</td></tr><tr><td>笑面貓星系群</td><td>Chhiò-bīn-niau seng-kûn</td><td>Tshiò-bīn-niau sing-kûn</td><td>笑面貓星系群</td><td>the Cheshire Cat galaxy group</td></tr><tr><td>Alice 夢遊仙境</td><td>Alice Bāng-iû-sian-kéng</td><td>Alice Bāng-iû-sian-kíng</td><td>愛麗絲夢遊仙境</td><td>Alice in Wonderland</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220510/>昨昏 ê 圖：NGC 6334：貓掌星雲</a>
</span><span class=post_next><a href=https://apod.tw/daily/20220512/>明仔載 ê 圖：NGC 346 星團內底 ê 少年恆星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>