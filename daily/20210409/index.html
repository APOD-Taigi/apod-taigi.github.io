<!doctype html><html lang=en><head><title>Messier 106 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Messier 106"><meta property="og:description" content="這个美妙 ê 天體 to̍h tī 大隻熊（大熊座）附近，去予獵狗（獵犬座）ê 恆星箍 tī 內底。伊是 1781 年去予法國天文學家 Pierre Mechain 發現 ê。"><meta property="og:url" content="https://apod.tw/daily/20210409/"><meta property="og:image" content="https://apod.nasa.gov/apod/fap/image/2104/M106-NOAO-HST-1024c.jpg"><link rel=canonical href=https://apod.tw/daily/20210409/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. April 2021</p><h1 class=post_title>Messier 106</h1><div class=post_body><div class=post_inner><img src=https://apod.nasa.gov/apod/fap/image/2104/M106-NOAO-HST-1024c.jpg alt=/home/runner/work/apod-taigi.github.io/apod-taigi.github.io/content/daily/2021/04/20210409.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210409.html>Messier 106</a></li><li>影像來源：<a href=https://www.nasa.gov/>NASA</a>, <a href=https://hla.stsci.edu/>Hubble Legacy Archive</a>, <a href=https://www.noao.edu/kpno/>Kitt Peak National Observatory</a>;</li><li>業餘資料 kah 處理 ê <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.robgendlerastropics.com/>Robert Gendler</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckoig20e52tmd0829bbjztxe5 height=180 width=500 frameborder=0 scrolling=no></iframe></div><h2 id=漢羅-messier-106>[漢羅] Messier 106</h2><p>這个美妙 ê 天體 to̍h tī <a href=https://www.aavso.org/myths-uma>大隻熊</a>（大熊座）附近，去予 <a href=http://en.wikipedia.org/wiki/Canes_Venatici>獵狗</a>（獵犬座）ê 恆星箍 tī 內底。
伊是 1781 年去予 <a href=https://en.wikipedia.org/wiki/History_of_the_metre>使用公制</a> ê 法國天文學家 <a href=https://www.messier.seds.org/xtra/history/pmechain.html>Pierre Mechain</a> <a href=https://www.messier.seds.org/Mdes/dm106.html>發現</a> ê。
了後，才予伊 ê 朋友兼同事 Charles Messier 收入去 Messier 星表內底，號做 M106。
近代 ê 深空望遠鏡影像顯示，伊是一粒 <a href=https://apod.nasa.gov/apod/ap100109.html>宇宙島</a>，是一个差不多 3 萬光年闊 ê 捲螺仔星系，to̍h tī 離咱銀河內底 ê 恆星 2100 萬光年遠 ê 所在。
伊 ê 中心有一粒足光 ê 銀核。
<a href=http://www.robgendlerastropics.com/M106-NOAO-HST.html>這个予人讚嘆 ê 星系畫面</a>，是 ùi 業餘 kah 專業 ê 天文望遠鏡影像 kā 敆做伙 ê。
影像內底明顯看會著 ê，是少年 ê 藍光星團 kah 紅色 ê 恆星托兒所。
In to̍h 綴著星系 ê <a href=https://apod.nasa.gov/apod/ap070411.html>捲螺仔手骨</a> 方向。
你嘛看會著足明顯 ê 紅色 <a href=http://arxiv.org/abs/astro-ph/0703307>噴流</a>，伊是水素氣體發出 ê 光。
除了正爿下跤 ê 細粒星系伴 NGC 4248 以外，猶閣會當 tī 這幅圖內底揣著四散 ê 背景星系。
M106，嘛號做 NGC 4258，是一粒鄰近 ê Seyfert 型活潑星系。
In ê <a href=https://science.nasa.gov/ems>光譜</a> ùi 電波到 X-光攏看會著。
活潑星系 ê 動力，是 ùi 落落去 <a href=http://www.cosmotography.com/images/supermassive_blackholes_drive_galaxy_evolution.html>星系中心大質量烏洞</a> ê 物質提供 ê。</p><h2 id=poj-messier-it-khòng-liok>[POJ] Messier it-khòng-lio̍k</h2><p>Chit-ê bí-miāu ê thian-thé to̍h tī tōa-chiah-hîm (Tāi-hîm-chō) hū-kīn, khì hō͘ la̍h-kàu (La̍h-khián-chō) ê hêng-chhiⁿ kho͘ tī lāi-té.
I sī it-chhit-pat-it nî khì hō͘ sú-iōng kong-chè ê Hoat-kok thian-bûn-ha̍k-ka Pierre Mechain hoat-hiān ê.
Liáu-āu, chiah hō͘ i ê pêng-iú kiam tông-sū Charles Messier siu ji̍p-khì Messier seng-pió lāi-té, hō-chòe M-it-khòng-lio̍k.
Kīn-tāi ê chhim-khong bōng-oán-kiàⁿ iáⁿ-siōng hián-sī, i sī chi̍t-lia̍p ú-tiū-tó, sī chi̍t-ê chha-put-to saⁿ bān kng-nî khoah ê kńg-lê-á seng-hē, to̍h tī lî lán Gîn-hô lāi-té ê hêng-chhiⁿ nn̄g-chheng-chi̍t-pah bān kng-nî hn̄g ê só͘-chāi.
I ê tiong-sim ū chi̍t-lia̍p chiok-kng ê gîn-he̍k.
Chit-ê hō͘ lâng chàn-thàn ê seng-hē ōe-bīn, sī ùi gia̍p-û kah choan-gia̍p ê thian-bûn bōng-oán-kiàⁿ iáⁿ-siōng kā kap-chòe-hóe--ê.
Iáⁿ-siōng lāi-té bêng-hián khòaⁿ-ē-tio̍h ê, sī siàu-liân ê nâ-kng seng-thoân kah âng-sek ê hêng-chhiⁿ thok-jî-só͘.
In to̍h tòe-tio̍h seng-hē ê kńg-lê-á chhiú-kut hong-hiòng.
Lí mā khòaⁿ-ē-tio̍h chiok bêng-hián ê âng-sek phùn-liû, i sī chúi-sò͘ khì-thé hoat--chhut ê kng.
Tû-liáu chiàⁿ-pêng-ē-kha ê sè-lia̍p seng-hē-pôaⁿ NGC sù-jī-sù-pat ì-gōa, iáu-koh ē-tàng tī chit-pak-tô͘ lāi-té chhōe-tio̍h sì-sòaⁿ--ê pōe-kéng seng-hē.
M-it-khòng-lio̍k, mā hō-chòe NGC sù-jī-ngó͘-pat, sī chi̍t-lia̍p lîn-kīn ê Seyfert-hêng oa̍h-phoat seng-hē.
In ê kng-phó͘ ùi tiān-pho kàu X-kng lóng khòaⁿ-ē-tio̍h.
Oa̍h-phoat seng-hē ê tōng-le̍k, sī ùi lak-lo̍h-khì seng-hē tiong-sim tōa-chit-liōng o͘-tōng ê bu̍t-chit the̍h-kiong--ê.</p><h2 id=kip-messier-it-khòng-liok>[KIP] Messier it-khòng-lio̍k</h2><p>Tsit-ê bí-miāu ê thian-thé to̍h tī tuā-tsiah-hîm (Tāi-hîm-tsō) hū-kīn, khì hōo la̍h-kàu (La̍h-khián-tsō) ê hîng-tshinn khoo tī lāi-té.
I sī it-tshit-pat-it nî khì hōo sú-iōng kong-tsè ê Huat-kok thian-bûn-ha̍k-ka Pierre Metsain huat-hiān ê.
Liáu-āu, tsiah hōo i ê pîng-iú kiam tông-sū Tsarles Messier siu ji̍p-khì Messier sing-pió lāi-té, hō-tsuè M-it-khòng-lio̍k.
Kīn-tāi ê tshim-khong bōng-uán-kiànn iánn-siōng hián-sī, i sī tsi̍t-lia̍p ú-tiū-tó, sī tsi̍t-ê tsha-put-to sann bān kng-nî khuah ê kńg-lê-á sing-hē, to̍h tī lî lán Gîn-hô lāi-té ê hîng-tshinn nn̄g-tshing-tsi̍t-pah bān kng-nî hn̄g ê sóo-tsāi.
I ê tiong-sim ū tsi̍t-lia̍p tsiok-kng ê gîn-hi̍k.
Tsit-ê hōo lâng tsàn-thàn ê sing-hē uē-bīn, sī uì gia̍p-û kah tsuan-gia̍p ê thian-bûn bōng-uán-kiànn iánn-siōng kā kap-tsuè-hué--ê.
Iánn-siōng lāi-té bîng-hián khuànn-ē-tio̍h ê, sī siàu-liân ê nâ-kng sing-thuân kah âng-sik ê hîng-tshinn thok-jî-sóo.
In to̍h tuè-tio̍h sing-hē ê kńg-lê-á tshiú-kut hong-hiòng.
Lí mā khuànn-ē-tio̍h tsiok bîng-hián ê âng-sik phùn-liû, i sī tsuí-sòo khì-thé huat--tshut ê kng.
Tû-liáu tsiànn-pîng-ē-kha ê sè-lia̍p puânn NGC sù-jī-sù-pat ì-guā, iáu-koh ē-tàng tī tsit-pak-tôo lāi-té tshuē-tio̍h sì-suànn--ê puē-kíng sing-hē.
M-it-khòng-lio̍k, mā hō-tsuè NGC sù-jī-ngóo-pat, sī tsi̍t-lia̍p lîn-kīn ê Seyfert-hîng ua̍h-phuat sing-hē.
In ê kng-phóo uì tiān-pho kàu X-kng lóng khuànn-ē-tio̍h.
Ua̍h-phuat sing-hē ê tōng-li̍k, sī uì lak-lo̍h-khì sing-hē tiong-sim tuā-tsit-liōng oo-tōng ê bu̍t-tsit the̍h-kiong--ê.</p><h2 id=english-messier-106>[English] Messier 106</h2><p>Close to the <a href=https://www.aavso.org/myths-uma>Great Bear</a> (Ursa Major) and surrounded by the stars of the <a href=http://en.wikipedia.org/wiki/Canes_Venatici>Hunting Dogs</a> (Canes Venatici), this celestial wonder was <a href=https://www.messier.seds.org/Mdes/dm106.html>discovered</a> in 1781 by the <a href=https://en.wikipedia.org/wiki/History_of_the_metre>metric</a> French astronomer <a href=https://www.messier.seds.org/xtra/history/pmechain.html>Pierre Mechain</a>. Later, it was added to the catalog of his friend and colleague Charles Messier as <a href=https://www.messier.seds.org/m/m106.html>M106</a>. Modern deep telescopic views reveal it to be an <a href=https://apod.nasa.gov/apod/ap100109.html>island universe</a> - a spiral galaxy around 30 thousand light-years across located only about 21 million light-years beyond the stars of the Milky Way. Along with a bright central core, <a href=http://www.robgendlerastropics.com/M106-NOAO-HST.html>this stunning galaxy portrait</a>, a composite of image data from amateur and professional telescopes, highlights youthful blue star clusters and reddish stellar nurseries tracing the galaxy's <a href=https://apod.nasa.gov/apod/ap070411.html>spiral arms</a>. It also shows off remarkable reddish <a href=http://arxiv.org/abs/astro-ph/0703307>jets of</a> glowing hydrogen gas. In addition to small companion galaxy NGC 4248 at bottom right, background galaxies can be found scattered throughout the frame. M106, also known as NGC 4258, is a nearby example of the Seyfert class of active galaxies, seen <a href=https://science.nasa.gov/ems>across the spectrum</a> from radio to X-rays. Active galaxies are powered by matter falling into a massive <a href=http://www.cosmotography.com/images/supermassive_blackholes_drive_galaxy_evolution.html>central black hole</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>大熊座</td><td>Tāi-hîm-chō</td><td>Tāi-hîm-tsō</td><td>大熊座</td><td>Ursa Major</td></tr><tr><td>獵犬座</td><td>La̍h-khián-chō</td><td>La̍h-khián-tsō</td><td>獵犬座</td><td>Canes Venatici</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>銀核</td><td>gîn-he̍k</td><td>gîn-hi̍k</td><td>銀核</td><td>galactic core</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>螺旋手臂</td><td>spiral arm</td></tr><tr><td>業餘</td><td>gia̍p-û</td><td>gia̍p-û</td><td>業餘</td><td>amateur</td></tr><tr><td>噴流</td><td>phùn-liû</td><td>phùn-liû</td><td>噴流</td><td>jet</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>星系伴</td><td>seng-hē-pôaⁿ</td><td>puânn</td><td>伴星系</td><td>companion galaxy</td></tr><tr><td>活潑星系</td><td>oa̍h-phoat-seng-hē</td><td>ua̍h-phuat-sing-hē</td><td>活躍星系</td><td>active galaxy</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210408/>昨昏 ê 圖：獨創號 ê 3D 影像</a>
</span><span class=post_next><a href=https://apod.tw/daily/20210410/>明仔載 ê 圖：黃道光之夜</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>