<!doctype html><html lang=en><head><title>Ngc 7789： caroline ê 玫瑰 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 7789：Caroline ê 玫瑰"><meta property="og:description" content="NGC 7789 星團 tiàm 銀河豐富 ê 星場內底，tī 仙后座方向 8000 光年遠 ê 所在。"><meta property="og:url" content="https://apod.tw/daily/20240706/"><meta property="og:image" content="https://apod.nasa.gov/apod/image/2407/NGC7789_difusco1024c.jpg"><link rel=canonical href=https://apod.tw/daily/20240706/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. July 2024</p><h1 class=post_title>NGC 7789：Caroline ê 玫瑰</h1><div class=post_body><div class=post_inner><img src=https://apod.nasa.gov/apod/image/2407/NGC7789_difusco1024c.jpg alt=/home/runner/work/apod-taigi.github.io/apod-taigi.github.io/content/daily/2024/07/20240706.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240706.html>NGC 7789: Caroline's Rose</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobihttps://apod.nasa.gov/apod/image/2407/NGC7789_difusco2048.jpgn.com/users/massimo.difusco/>Massimo Di Fusco</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clyq1tw9x06qw010xfdul3ep9 height=180 width=500 frameborder=0 scrolling=no></iframe></div><h2 id=漢羅-ngc-7789caroline-ê-玫瑰>[漢羅] NGC 7789：Caroline ê 玫瑰</h2><p><a href=http://messier.seds.org/xtra/ngc/n7789.html>NGC 7789 星團</a> tiàm 銀河豐富 ê 星場內底，tī 仙后座方向 8000 光年遠 ê 所在。
這个星團 是 天文學家 <a href=https://skyandtelescope.org/observing/in-caroline-herschels-footsteps/>Caroline Lucretia Herschel</a> tī 18 世紀尾 tiàm 深空發現--ê，所以嘛叫做 Caroline ê 玫瑰。
伊 tī 細台望遠鏡 <a href=https://skyandtelescope.org/astronomy-news/explore-caroline-herschels-celestial-showpieces/>內底 看起來</a> 是一个 有 恆星 kah 空縫 ê 星團，就親像是一重一重 ê 玫瑰花花葉。
照估計，開放 <a href=https://science.nasa.gov/mission/hubble/science/universe-uncovered/hubble-star-clusters/>星團</a> ê 恆星 應該才 16 億歲爾爾。
星團內底 ê 恆星應該是仝一个時期誕生--ê。
毋過較光、質量較大 ê 恆星，in 核心 ê 水素燃料 會燒較緊煞。
像太陽這款恆星會 ùi <a href=http://en.wikipedia.org/wiki/Main_sequence>主序</a>星 演化做 紅巨星，就是相片內底發黃光 ê 恆星。
天文學家利用 量 恆星 ê <a href=https://apod.nasa.gov/apod/ap010223.html>色光 kah 亮度</a>，會當模擬 星團 ê 質量 kah 年歲，以及 主序星 當時會離開 主序帶 變做 <a href=https://apod.nasa.gov/apod/ap110408.html>紅巨星</a>。
<a href=http://adsbit.harvard.edu//full/1848MNRAS...8...64./0000064.000.html>Caroline ê 玫瑰</a> ê 大細超過 50 光年，tī <a href=https://www.astrobin.com/4qk8jq/0/>這張清楚 ê 望遠鏡影像</a> 內底 ê 角寸尺 差不多是 半度大，一度就是月娘 ê 大細。</p><h2 id=poj-ngc-7789-caroline-ê-mûi-kùi>[POJ] NGC 7789: Caroline ê Mûi-kùi</h2><p>NGC 7789 seng-thoân tiàm Gîn-hô hong-hù ê seng-tiûⁿ lāi-té, tī Sian-hiō-chō hong-hiòng 8000 kng-nî hn̄g ê só͘-chāi.
Chit-ê seng-thoân sī thian-bûn ha̍k-ka Caroline Lucretia Herschel tī 18 sè-kí bóe tiàm chhim-khong hoat-hiān--ê, só͘-í mā kiò-chò Caroline ê Mûi-kùi.
I tī sè-tâi bōng-oán-kiàⁿ lāi-té khòaⁿ--khí-lâi sī chi̍t-ê ū hêng-chhiⁿ kah khang-phāng ê seng-thoân, to̍h chhin-chhiūⁿ sī chi̍t-têng-chi̍t-têng ê mûi-kùi-hoe hoe-hio̍h.
Chiàu kó͘-kè, khai-hòng seng-thoân ê hêng-chhiⁿ èng-kai chiah 16 ek hòe niā-niā.
Seng-thoân lāi-té ê hêng-chhiⁿ èng-kai sī kāng chi̍t-ê sî-kî tàn-seng--ê.
M̄-koh khah kng, chit-liōng khah tōa ê hêng-chhiⁿ, in he̍k-sim ê chúi-sò͘ jiân-liāu ē sio khah-kín soah.
Chhiūⁿ Thài-iông chit-khoán hêng-chhiⁿ ē ùi chú-sī-chhiⁿ ián-hòa chò âng-kū-chhiⁿ, to̍h-sī siòng-phìⁿ lāi-té hoat n̂g-kng ê hêng-chhiⁿ.
Thian-bûn ha̍k-ka lī-iōng niû hêng-chhiⁿ ê sek-kng kah liāng-tō͘, ē-tàng bô͘-gí seng-thoân ê chit-liōng kah nî-hòe, í-ki̍p chú-sī-chhiⁿ tang-sî ē lī-khui chú-sī-tòa piàn-chòe âng-kū-chhiⁿ.
Caroline ê Mûi-kùi ê tōa-sè chhiau-kòe 50 kng-nî, tī chit-tiuⁿ chheng-chhó ê bōng-oán-kiàⁿ iáⁿ-siōng lāi-té ê kak-chhùn-chhioh chha-put-to sī pòaⁿ tō͘ tōa, chi̍t tō͘ to̍h-sī goe̍h-niû ê tōa-sè.</p><h2 id=kip-ngc-7789-caroline-ê-muî-kuì>[KIP] NGC 7789: Caroline ê Muî-kuì</h2><p>NGC 7789 sing-thuân tiàm Gîn-hô hong-hù ê sing-tiûnn lāi-té, tī Sian-hiō-tsō hong-hiòng 8000 kng-nî hn̄g ê sóo-tsāi.
Tsit-ê sing-thuân sī thian-bûn ha̍k-ka Caroline Lucretia Herschel tī 18 sè-kí bué tiàm tshim-khong huat-hiān--ê, sóo-í mā kiò-tsò Caroline ê Muî-kuì.
I tī sè-tâi bōng-uán-kiànn lāi-té khuànn--khí-lâi sī tsi̍t-ê ū hîng-tshinn kah khang-phāng ê sing-thuân, to̍h tshin-tshiūnn sī tsi̍t-tîng-tsi̍t-tîng ê muî-kuì-hue hue-hio̍h.
Tsiàu kóo-kè, khai-hòng sing-thuân ê hîng-tshinn ìng-kai tsiah 16 ik huè niā-niā.
Sing-thuân lāi-té ê hîng-tshinn ìng-kai sī kāng tsi̍t-ê sî-kî tàn-sing--ê.
M̄-koh khah kng, tsit-liōng khah tuā ê hîng-tshinn, in hi̍k-sim ê tsuí-sòo jiân-liāu ē sio khah-kín suah.
Tshiūnn Thài-iông tsit-khuán hîng-tshinn ē uì tsú-sī-tshinn ián-huà tsò âng-kū-tshinn, to̍h-sī siòng-phìnn lāi-té huat n̂g-kng ê hîng-tshinn.
Thian-bûn ha̍k-ka lī-iōng niû hîng-tshinn ê sik-kng kah liāng-tōo, ē-tàng bôo-gí sing-thuân ê tsit-liōng kah nî-huè, í-ki̍p tsú-sī-tshinn tang-sî ē lī-khui tsú-sī-tuà piàn-tsuè âng-kū-tshinn.
Caroline ê Muî-kuì ê tuā-sè tshiau-kuè 50 kng-nî, tī tsit-tiunn tshing-tshó ê bōng-uán-kiànn iánn-siōng lāi-té ê kak-tshùn-tshioh tsha-put-to sī puànn tōo tuā, tsi̍t tōo to̍h-sī gue̍h-niû ê tuā-sè.</p><h2 id=english-ngc-7789-carolines-rose>[English] NGC 7789: Caroline's Rose</h2><p>Found among the rich starfields of the Milky Way, <a href=http://messier.seds.org/xtra/ngc/n7789.html>star cluster NGC 7789</a> lies about 8,000 light-years away toward the constellation Cassiopeia.
A late 18th century deep sky discovery of astronomer <a href=https://skyandtelescope.org/observing/in-caroline-herschels-footsteps/>Caroline Lucretia Herschel</a>, the cluster is also known as Caroline's Rose.
Its <a href=https://skyandtelescope.org/astronomy-news/explore-caroline-herschels-celestial-showpieces/>visual appearance</a> in small telescopes, created by the cluster's complex of stars and voids, is suggestive of nested rose petals.
Now estimated to be 1.6 billion years young, the galactic or open <a href=https://science.nasa.gov/mission/hubble/science/universe-uncovered/hubble-star-clusters/>cluster of stars</a> also shows its age.
All the stars in the cluster were likely born at the same time, but the brighter and more massive ones have more rapidly exhausted the hydrogen fuel in their cores.
These have evolved from <a href=http://en.wikipedia.org/wiki/Main_sequence>main sequence</a> stars like the Sun into the many red giant stars shown with a yellowish cast in this color composite.
Using measured <a href=https://apod.nasa.gov/apod/ap010223.html>color and brightness</a>, astronomers can model the mass and hence the age of the cluster stars just starting to "turn off" the main sequence and become <a href=https://apod.nasa.gov/apod/ap110408.html>red giants</a>.
Over 50 light-years across, <a href=http://adsbit.harvard.edu//full/1848MNRAS...8...64./0000064.000.html>Caroline's Rose</a> spans about half a degree (the angular size of the Moon) near the center of <a href=https://www.astrobin.com/4qk8jq/0/>the sharp telescopic image</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 7789</td><td>NGC chhit-chhit-pat-kiú</td><td>NGC tshit-tshit-pat-kiú</td><td>NGC 7789</td><td>NGC 7789</td></tr><tr><td>星場</td><td>seng-tiûⁿ</td><td>sing-tiûnn</td><td>星場</td><td>starfields</td></tr><tr><td>Caroline ê 玫瑰</td><td>Caroline ê Mûi-kùi</td><td>Caroline ê Muî-kuì</td><td>卡羅琳玫瑰</td><td>Caroline's Rose</td></tr><tr><td>仙后座</td><td>Sian-hiō-chō</td><td>Sian-hiō-tsō</td><td>仙后座</td><td>Cassiopeia</td></tr><tr><td>花葉</td><td>hoe-hio̍h</td><td>hue-hio̍h</td><td>花瓣</td><td>petals</td></tr><tr><td>開放星團</td><td>khai-hòng seng-thoân</td><td>khai-hòng sing-thuân</td><td>開放星團</td><td>open cluster of stars</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>燃料</td><td>jiân-liāu</td><td>jiân-liāu</td><td>燃料</td><td>fuel</td></tr><tr><td>主序星</td><td>chú-sī-chhiⁿ</td><td>tsú-sī-tshinn</td><td>主序星</td><td>main sequence star</td></tr><tr><td>主序帶</td><td>chú-sī-tòa</td><td>tuà</td><td>主序帶</td><td>main sequence</td></tr><tr><td>紅巨星</td><td>âng-kū-chhiⁿ</td><td>âng-kū-tshinn</td><td>紅巨星</td><td>red giant</td></tr><tr><td>亮度</td><td>liāng-tō͘</td><td>liāng-tōo</td><td>亮度</td><td>brightness</td></tr><tr><td>角寸尺</td><td>kak-chhùn-chhioh</td><td>kak-tshùn-tshioh</td><td>角尺寸</td><td>angular size</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240705/>昨昏 ê 圖：Etna 火山 kah 銀河</a>
</span><span class=post_next><a href=https://apod.tw/daily/20240707/>明仔載 ê 圖：瑞典天頂 ê 七彩雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>