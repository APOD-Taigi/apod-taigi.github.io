<!doctype html><html lang=en><head><title>Nishimura 彗星 leh 發光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Nishimura 彗星 leh 發光"><meta property="og:description" content="Nishimura 彗星 leh 發光。講較精確 leh，是 彗星 C/2023 P1 (Nishimura 彗星) 倚近太陽 ê 時陣 leh 發光。"><meta property="og:url" content="https://apod.tw/daily/20230909/"><meta property="og:image" content="https://apod.nasa.gov/apod/image/2309/Nishimura_Kennett_1080.jpg"><link rel=canonical href=https://apod.tw/daily/20230909/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. September 2023</p><h1 class=post_title>Nishimura 彗星 leh 發光</h1><div class=post_body><div class=post_inner><img src=https://apod.nasa.gov/apod/image/2309/Nishimura_Kennett_1080.jpg alt=/home/runner/work/apod-taigi.github.io/apod-taigi.github.io/content/daily/2023/09/20230909.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230909.html>Comet Nishimura Grows</a></li><li>影像來源 kah 版權：<a href=https://www.instagram.com/kennettphotography/>Peter Kennett</a></li><li>相簿：<a href="https://www.facebook.com/media/set/?set=a.287149497346968&amp;type=3">投稿到 APOD ê Nishimura 彗星 精選相片</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clnq8zes305x601ur05318icl height=180 width=500 frameborder=0 scrolling=no></iframe></div><h2 id=漢羅-nishimura-彗星-leh-發光>[漢羅] Nishimura 彗星 leh 發光</h2><p>Nishimura 彗星 leh 發光。
講較精確 leh，是 <a href=https://en.wikipedia.org/wiki/C/2023_P1_(Nishimura)>彗星 C/2023 P1 (Nishimura 彗星)</a> 倚近太陽 ê 時陣 leh 發光。
這粒 <a href=https://spaceplace.nasa.gov/comets/en/>彗星</a> 是頂個月才發現--ê，伊已經行到地球軌道內底矣，這馬是光甲直接用目睭就看會著。
後禮拜這粒彗星會行到 kah <a href=https://solarsystem.nasa.gov/planets/earth/overview/>地球</a> 上倚 ê 所在。
毋過欲行到 kah 太陽上倚 ê 所在，愛閣一禮拜，9 月 7 號彼工。
科學家推測講，<a href=https://apod.nasa.gov/apod/ap230821.html>Nishimura 彗星</a> 頂擺來咱 內<a href=https://solarsystem.nasa.gov/solar-system/our-solar-system/in-depth/>太陽系</a> 坐 ê 時陣，有留一寡 噴出來 ê 冰 kah 塗粉，這可能就變做 <a href=https://en.wikipedia.org/wiki/Sigma_Hydrids>長蛇座 Sigma</a> 流星雨，伊 ê 高峰期是發生 tī 逐年 ê 12 月。
若是按呢生，這擺彗星閣轉來，就會 <a href=https://assets.rebelmouse.io/eyJhbGciOiJIUzI1NiIsInR5cCI6IkpXVCJ9.eyJpbWFnZSI6Imh0dHBzOi8vYXNzZXRzLnJibC5tcy80MTY0MTI3L29yaWdpbi5qcGciLCJleHBpcmVzX2F0IjoxNzA1Mzg5MjY1fQ.6M9vsWms-VGr9rPN1WvxANS2gjpEtNTYtBqtc4CDEZ8/img.jpg>留閣較濟</a> <a href=https://apod.nasa.gov/apod/ap171106.html>彗星屑仔</a>，按呢這个 <a href=https://apod.nasa.gov/apod/ap180808.html>流星雨</a> 就有可能會變閣較活跳。
<a href="https://www.facebook.com/media/set/?set=a.287149497346968&amp;type=3">相片內底 ê Nishimura 彗星</a> 是 4 工前 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/New_Mexico>新墨西哥州</a> <a href=https://en.wikipedia.org/wiki/Edgewood,_New_Mexico>Edgewood 市</a> 翕--ê。
有翕著 kah <a href=https://solarsystem.nasa.gov/resources/2288/the-solar-wind-across-our-solar-system/>太陽風</a> 交互作用 產生 ê 長離子尾溜。
咱會當 tī 紲落來幾若工 ê 日出進前，tiàm 東爿地平線附近，抑是 tī 後禮拜 日落了後，tiàm 西爿地平線附近 揣著 <a href=https://earthsky.org/tonight/new-comet-c-2023-p1-nishimura-bright-august-september-october-2023/>這粒彗星</a>。
伊 ê 彗鬚 <a href=http://www.aerith.net/comet/catalog/2023P1/2023P1.html>會一直遮爾光</a>，伊 ê <a href=https://apod.nasa.gov/apod/ap131117.html>尾溜嘛會繼續</a> 發光。</p><h2 id=poj-nishimura-hūi-chheⁿ-leh-hoat-kng>[POJ] Nishimura Hūi-chheⁿ leh Hoat-kng</h2><p>Nishimura Hūi-chheⁿ leh hoat-kng.
Kóng khah cheng-khak leh, sī Hūi-chheⁿ C/2023 P1 (Nishimura Hūi-chheⁿ) óa-kīn Thài-iông ê sî-chūn leh hoat-kng.
Chit lia̍p hūi-chheⁿ sī téng kò goe̍h chiah hoat-hiān--ê, i í-keng kiâⁿ kàu Tē-kiû kúi-tō lāi-té ah, chit-má sī kng kah ti̍t-chiap iōng ba̍k-chiu to̍h khòaⁿ-ē-tio̍h.
Āu-lé-pài chit lia̍p hūi-chheⁿ ē kiâⁿ kàu kah Tē-kiû siōng óa ê só͘-chāi.
M̄-koh beh kiâⁿ kàu kah Thài-iông siōng óa ê só͘-chāi, ài koh chi̍t lé-pài, 9 goe̍h 7 hō hit-kang.
Kho-ha̍k-ka thui-chhek kóng, Nishimura Hūi-chheⁿ téng-pái lâi lán Lōe Thài-iông hē chē ê sî-chūn, ū lâu chi̍t-kóa phùn--chhut-lâi ê peng kah thô͘-hún, che khó-lêng to̍h piàn-chò Tn̂g-Siâ-chō Sigma Liû-chheⁿ-hō͘, i ê ko-hong-kî sī hoat-seng tī ta̍k-nî ê 12 goe̍h.
Nā-sī án-ne-seⁿ, chit pái hūi-chheⁿ koh tńg-lâi, to̍h ē lâu koh khah-chè hūi-chheⁿ sap-á, án-ne chit-ê liû-chhiⁿ-hō͘ to̍h ū khó-lêng ē piàn koh-khah oa̍h-thiàu.
Siòng-phìⁿ lāi-té ê Nishimura Hūi-chheⁿ sī 4 kang chêng tī Bí-kok Sin Be̍k-se-ko chiu Edgewood chhī hip--ê.
Ū hip-tio̍h kah thài-iông-hong kau-hō͘ chok-iōng sán-seng ê tn̂g lī-chú bóe-liu.
Lán ē-tàng tī sòa-lo̍h-lâi kúi-nā kang ê ji̍t-chhut chìn-chêng, tiàm tang-pêng tē-pêng-sòaⁿ hù-kīn, ia̍h-sī tī āu-lé-pài ji̍t-lo̍h liáu-āu, tiàm sai-pêng tē-pêng-sòaⁿ hù-kīn chhōe-tio̍h chit lia̍p hūi-chheⁿ.
I ê hūi-chhiu ē it-ti̍t chiah-nī kng, i ê bóe-liu mā ē kè-sio̍k hoat-kng.</p><h2 id=kip-nishimura-huī-tshenn-leh-huat-kng>[KIP] Nishimura Huī-tshenn leh Huat-kng</h2><p>Nishimura Huī-tshenn leh huat-kng.
Kóng khah tsing-khak leh, sī Huī-tshenn C/2023 P1 (Nishimura Huī-tshenn) uá-kīn Thài-iông ê sî-tsūn leh huat-kng.
Tsit lia̍p huī-tshenn sī tíng kò gue̍h tsiah huat-hiān--ê, i í-king kiânn kàu Tē-kiû kuí-tō lāi-té ah, tsit-má sī kng kah ti̍t-tsiap iōng ba̍k-tsiu to̍h khuànn-ē-tio̍h.
Āu-lé-pài tsit lia̍p huī-tshenn ē kiânn kàu kah Tē-kiû siōng uá ê sóo-tsāi.
M̄-koh beh kiânn kàu kah Thài-iông siōng uá ê sóo-tsāi, ài koh tsi̍t lé-pài, 9 gue̍h 7 hō hit-kang.
Kho-ha̍k-ka thui-tshik kóng, Nishimura Huī-tshenn tíng-pái lâi lán Luē Thài-iông hē tsē ê sî-tsūn, ū lâu tsi̍t-kuá phùn--tshut-lâi ê ping kah thôo-hún, tse khó-lîng to̍h piàn-tsò Tn̂g-Siâ-tsō Sigma Liû-tshenn-hōo, i ê ko-hong-kî sī huat-sing tī ta̍k-nî ê 12 gue̍h.
Nā-sī án-ne-senn, tsit pái huī-tshenn koh tńg-lâi, to̍h ē lâu koh khah-tsè huī-tshenn sap-á, án-ne tsit-ê liû-tshinn-hōo to̍h ū khó-lîng ē piàn koh-khah ua̍h-thiàu.
Siòng-phìnn lāi-té ê Nishimura Huī-tshenn sī 4 kang tsîng tī Bí-kok Sin Bi̍k-se-ko tsiu Edgewood tshī hip--ê.
Ū hip-tio̍h kah thài-iông-hong kau-hōo tsok-iōng sán-sing ê tn̂g lī-tsú bué-liu.
Lán ē-tàng tī suà-lo̍h-lâi kuí-nā kang ê ji̍t-tshut tsìn-tsîng, tiàm tang-pîng tē-pîng-suànn hù-kīn, ia̍h-sī tī āu-lé-pài ji̍t-lo̍h liáu-āu, tiàm sai-pîng tē-pîng-suànn hù-kīn tshuē-tio̍h tsit lia̍p huī-tshenn.
I ê huī-tshiu ē it-ti̍t tsiah-nī kng, i ê bué-liu mā ē kè-sio̍k huat-kng.</p><h2 id=english-comet-nishimura-grows>[English] Comet Nishimura Grows</h2><p>Comet Nishimura is growing.
More precisely, the tails <a href=https://en.wikipedia.org/wiki/C/2023_P1_(Nishimura)>C/2023 P1 (Nishimura)</a> are growing as it nears the Sun.
Discovered only last month, the <a href=https://spaceplace.nasa.gov/comets/en/>comet</a> is already near naked eye brightness as it now moves inside the Earth's orbit.
The comet will be nearest the <a href=https://solarsystem.nasa.gov/planets/earth/overview/>Earth</a> next week, but nearest the Sun the week after -- on September 17.
Speculation holds that expelled ice and dust from <a href=https://apod.nasa.gov/apod/ap230821.html>Comet Nishimura</a>'s last visit to the inner <a href=https://solarsystem.nasa.gov/solar-system/our-solar-system/in-depth/>Solar System</a> may have created the <a href=https://en.wikipedia.org/wiki/Sigma_Hydrids>Sigma Hydrids</a> meteor shower which peaks yearly in December.
If so, then this <a href=https://apod.nasa.gov/apod/ap180808.html>meteor shower</a> may become more active, <a href=https://assets.rebelmouse.io/eyJhbGciOiJIUzI1NiIsInR5cCI6IkpXVCJ9.eyJpbWFnZSI6Imh0dHBzOi8vYXNzZXRzLnJibC5tcy80MTY0MTI3L29yaWdpbi5qcGciLCJleHBpcmVzX2F0IjoxNzA1Mzg5MjY1fQ.6M9vsWms-VGr9rPN1WvxANS2gjpEtNTYtBqtc4CDEZ8/img.jpg>refreshed</a> with new <a href=https://apod.nasa.gov/apod/ap171106.html>comet debris</a>.
<a href="https://www.facebook.com/media/set/?set=a.287149497346968&amp;type=3">Pictured, Comet Nishimura</a> was captured from <a href=https://en.wikipedia.org/wiki/Edgewood,_New_Mexico>Edgewood</a>, <a href=https://en.wikipedia.org/wiki/New_Mexico>New Mexico</a>, <a href=https://en.wikipedia.org/wiki/United_States>USA</a> four nights ago, showing a long ion tail structured by interactions with the <a href=https://solarsystem.nasa.gov/resources/2288/the-solar-wind-across-our-solar-system/>Sun's wind</a>.
Look for <a href=https://earthsky.org/tonight/new-comet-c-2023-p1-nishimura-bright-august-september-october-2023/>this comet</a> near your eastern horizon just before sunrise for the next few mornings, but very near your western horizon just after sunset next week -- as its coma <a href=http://www.aerith.net/comet/catalog/2023P1/2023P1.html>continues to brighten</a> and its <a href=https://apod.nasa.gov/apod/ap131117.html>tails continue</a> to grow.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Nishimura 彗星</td><td>Nishimura Hūi-chheⁿ</td><td>Nishimura Huī-tshenn</td><td>西村彗星</td><td>Comet Nishimura</td></tr><tr><td>彗星 C/2023 P1</td><td>Hūi-chheⁿ C jī-khòng-jī-sam P-one</td><td>Huī-tshenn C jī-khòng-jī-sam P-one</td><td>彗星 C/2023 P1</td><td>Comet C/2023 P1</td></tr><tr><td>長蛇座 Sigma 流星雨</td><td>Tn̂g-Siâ-chō Sigma Liû-chheⁿ-hō͘</td><td>Tn̂g-Siâ-tsō Sigma Liû-tshenn-hōo</td><td>長蛇座 Sigma 流星雨</td><td></td></tr><tr><td>彗星屑仔</td><td>hūi-chheⁿ sap-á</td><td>huī-tshenn sap-á</td><td>彗星碎片</td><td>comet debris</td></tr><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>離子尾溜</td><td>lī-chú bóe-liu</td><td>lī-tsú bué-liu</td><td>離子尾</td><td>ion tail</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet tail</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr><tr><td>內太陽系</td><td>Lōe Thài-iông-hē</td><td>Luē Thài-iông-hē</td><td>內太陽系</td><td>Inner Solar System</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230908/>昨昏 ê 圖：恆星工場 Messier 17</a>
</span><span class=post_next><a href=https://apod.tw/daily/20230910/>明仔載 ê 圖：新墨西哥州 天頂 ê 金環日食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>