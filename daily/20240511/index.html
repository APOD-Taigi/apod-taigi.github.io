<!doctype html><html lang=en><head><title>太陽活跳區 ar 3664：一大陣太陽烏子 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太陽活跳區 AR 3664：一大陣太陽烏子"><meta property="og:description" content="目前有一區近代上大陣 ê 太陽烏子群，當咧行過太陽表面。"><meta property="og:url" content="https://apod.tw/daily/20240511/"><meta property="og:image" content="https://apod.nasa.gov/apod/image/2405/SunAr3664_Fantasia_960.jpg"><link rel=canonical href=https://apod.tw/daily/20240511/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. May 2024</p><h1 class=post_title>太陽活跳區 AR 3664：一大陣太陽烏子</h1><div class=post_body><div class=post_inner><img src=https://apod.nasa.gov/apod/image/2405/SunAr3664_Fantasia_960.jpg alt=/home/runner/work/apod-taigi.github.io/apod-taigi.github.io/content/daily/2024/05/20240511.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240511.html>AR 3664: Giant Sunspot Group</a></li><li>影像來源 kah 版權：Franco Fantasia & <a href=mailto:giuconzo@gmail.com>Guiseppe Conzo</a> (<a href=https://www.astrofilipalidoro.it/>Gruppo Astrofili Palidoro</a>)</li><li>相簿：<a href="https://www.facebook.com/media/set?set=a.431368006258449&amp;type=3">Active Region 3664 on the Sun and Associated Aurora</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clwi2fjo400xo01th38hz2vrc height=180 width=500 frameborder=0 scrolling=no></iframe></div><h2 id=漢羅-太陽活跳區-ar-3664一大陣太陽烏子>[漢羅] 太陽活跳區 AR 3664：一大陣太陽烏子</h2><p>目前有一區近代上大陣 ê 太陽烏子群，當咧行過太陽表面。
In 是 <a href=https://www.spaceweatherlive.com/en/news/view/531/20240508-sunspot-region-3664-major-flares-and-cmes.html>太陽活跳區 AR 3664</a>，毋但面積大，而且活動力足強--ê，會向 <a href=https://science.nasa.gov/solar-system/>太陽系</a> 擲出粒子雲。
其中，日冕物質噴射 (<a href=https://en.wikipedia.org/wiki/Coronal_mass_ejection>CME</a>) 有一部份已經影響著地球，賰 ê 部份嘛隨欲來矣。
Tī 極端環境下底，<a href=https://www.swpc.noaa.gov/news/geomagnetic-storming-likely-persist-weekend>這寡太陽風暴</a> 可能會造成一寡 <a href=https://svs.gsfc.nasa.gov/5214/>地球軌道衛星發生故障</a>、<a href=https://spaceplace.nasa.gov/atmosphere/>地球大氣層</a> 小可仔變形、kah <a href=https://www.swpc.noaa.gov/sites/default/files/images/u33/finalBoulderPresentation042611%20%281%29.pdf>電力網路無穩定</a>。
In 挵著 <a href=https://science.nasa.gov/earth/earth-atmosphere/earths-atmosphere-a-multi-layered-cake/>地球頂層大氣</a> ê 時陣，粒子會產生美麗 ê <a href=https://apod.nasa.gov/apod/ap230122.html>極光</a>，其中有一寡極光已經出現 tī <a href="https://spaceweathergallery2.com/indiv_upload.php?upload_id=206722">比平常時閣較倚南方</a> ê 地點。
相片內底 ê 太陽活跳區 <a href=https://www.swpc.noaa.gov/news/large-and-complex-sunspot-groups-lead-increased-solar-flare-chances>AR3664</a> kah 烏色 ê 太陽烏子，是昨昏 tī <a href=https://en.wikipedia.org/wiki/Italy>意大利</a> <a href=https://youtu.be/oSexfR0Ubzw>羅馬</a> 翕--ê 可見光影像。
AR3664 ê 太陽烏子群足大--ê，你會當提頂個月 <a href=https://earthsky.org/sun/giant-sunspot-region-ar3664-visible-in-eclipse-glasses/>看</a> <a href=https://science.nasa.gov/eclipses/future-eclipses/eclipse-2024/>日全食</a> 用 ê <a href="https://people.com/thmb/kiAUaJce7MqVr5XwZFuOA3S10MU=/750x0/filters:no_upscale():max_bytes(150000):strip_icc():focal(999x0:1001x2):format(webp)/dog-eclipse-2000-ef0176770ff64e6b913f2af6e8273a24.jpg">日食目鏡來看，就看會著</a>。
這禮拜拜六禮拜，<a href=https://apod.nasa.gov/apod/ap040808.html>天文愛好者</a> 會 tī 全球無仝所在 ê 暗暝天頂，斟酌揣這寡 <a href=https://apod.nasa.gov/apod/ap240114.html>光爍爍</a> 閣 <a href=https://apod.nasa.gov/apod/ap150601.html>特別 ê 極光</a>。</p><h2 id=poj-thài-iông-oah-thiàu-khu-ar-3664-chit-tōa-tīn-thài-iông-o-chú>[POJ] Thài-iông Oa̍h-thiàu-khu AR 3664: Chi̍t-tōa-tīn Thài-iông O͘-chú</h2><p>Bo̍k-chiân ū chi̍t khu kīn-tāi siōng tōa-tīn ê thài-iông o͘-chú-kûn, tng-leh kiâⁿ-kòe Thài-iông piáu-bīn.
In sī Thài-iông Oa̍h-thiàu-khu AR 3664, m̄-nā bīn-chek tōa, jî-chhiáⁿ oa̍h-tōng-le̍k chiok kiông--ê, ē hiòng Thài-iông-hē tàn chhut lia̍p-chú-hûn.
Kî-tiong, Ji̍t-bián Bu̍t-chit Phùn-siā (CME) ū chi̍t-pō͘-hūn í-keng éng-hióng tio̍h Tē-kiû, chhun ê pō͘-hūn mā sûi beh lâi--ah.
Tī ke̍k-toan khoân-kéng ē-té, chit kóa thài-iông hong-pō khó-lêng ē chō-sêng chi̍t-kóa Tē-kiû Kúi-tō Ūi-chheⁿ hoat-seng kò͘-chiong, Tē-kiû tāi-khì-chân sió-khóa-á piàn-hêng, kah tiān-le̍k bāng-lō͘ bô ún-tēng.
In lòng-tio̍h Tē-kiû téng-chân tāi-khì ê sî-chūn, lia̍p-chú ē sán-seng bí-lē ê ke̍k-kng, kî-tiong ū chi̍t-kóa ke̍k-kng í-keng chhut-hiān tī pí pêng-siông-sî koh-khah óa lâm-hong ê tē-tiám.
Siòng-phìⁿ lāi-té ê Thài-iông Oa̍h-thiàu-khu AR3664 kah o͘-sek ê thài-iông o͘-chú, sī cha-hng tī I-tá-lī Lô-má hip--ê khó-kiàn-kng iáⁿ-siōng.
AR3664 ê thài-iông o͘-chú-kûn chiok tōa--ê, lí ē-tàng the̍h téng kò goe̍h khòaⁿ ji̍t-choân-si̍t iōng--ê ji̍t-si̍t ba̍k-kiàⁿ lâi-khòaⁿ, to̍h khòaⁿ-ē-tio̍h.
Chit lé-pài pài-la̍k-lé-pài, thian-bûn ài-hó-chiá ē tī choân-kiû bô-kâng só͘-chāi ê àm-mê thiⁿ-téng, chim-chiok chhōe chit kóa kng-sih-sih koh te̍k-pa̍t ê ke̍k-kng.</p><h2 id=kip-thài-iông-uah-thiàu-khu-ar-3664-tsit-tuā-tīn-thài-iông-oo-tsú>[KIP] Thài-iông Ua̍h-thiàu-khu AR 3664: Tsi̍t-tuā-tīn Thài-iông Oo-tsú</h2><p>Bo̍k-tsiân ū tsi̍t khu kīn-tāi siōng tuā-tīn ê thài-iông oo-tsú-kûn, tng-leh kiânn-kuè Thài-iông piáu-bīn.
In sī Thài-iông Ua̍h-thiàu-khu AR 3664, m̄-nā bīn-tsik tuā, jî-tshiánn ua̍h-tōng-li̍k tsiok kiông--ê, ē hiòng Thài-iông-hē tàn tshut lia̍p-tsú-hûn.
Kî-tiong, Ji̍t-bián Bu̍t-tsit Phùn-siā (CME) ū tsi̍t-pōo-hūn í-king íng-hióng tio̍h Tē-kiû, tshun ê pōo-hūn mā suî beh lâi--ah.
Tī ki̍k-tuan khuân-kíng ē-té, tsit kuá thài-iông hong-pō khó-lîng ē tsō-sîng tsi̍t-kuá Tē-kiû Kuí-tō Uī-tshenn huat-sing kòo-tsiong, Tē-kiû tāi-khì-tsân sió-khuá-á piàn-hîng, kah tiān-li̍k bāng-lōo bô ún-tīng.
In lòng-tio̍h Tē-kiû tíng-tsân tāi-khì ê sî-tsūn, lia̍p-tsú ē sán-sing bí-lē ê ki̍k-kng, kî-tiong ū tsi̍t-kuá ki̍k-kng í-king tshut-hiān tī pí pîng-siông-sî koh-khah uá lâm-hong ê tē-tiám.
Siòng-phìnn lāi-té ê Thài-iông Ua̍h-thiàu-khu AR3664 kah oo-sik ê thài-iông oo-tsú, sī tsa-hng tī I-tá-lī Lô-má hip--ê khó-kiàn-kng iánn-siōng.
AR3664 ê thài-iông oo-tsú-kûn tsiok tuā--ê, lí ē-tàng the̍h tíng kò gue̍h khuànn ji̍t-tsuân-si̍t iōng--ê ji̍t-si̍t ba̍k-kiànn lâi-khuànn, to̍h khuànn-ē-tio̍h.
Tsit lé-pài pài-la̍k-lé-pài, thian-bûn ài-hó-tsiá ē tī tsuân-kiû bô-kâng sóo-tsāi ê àm-mê thinn-tíng, tsim-tsiok tshuē tsit kuá kng-sih-sih koh ti̍k-pa̍t ê ki̍k-kng.</p><h2 id=english-ar-3664-giant-sunspot-group>[English] AR 3664: Giant Sunspot Group</h2><p>Right now, one of the largest sunspot groups in recent history is crossing the Sun.
<a href=https://www.spaceweatherlive.com/en/news/view/531/20240508-sunspot-region-3664-major-flares-and-cmes.html>Active Region 3664</a> is not only big -- it's violent, throwing off clouds of particles into the <a href=https://science.nasa.gov/solar-system/>Solar System</a>.
Some of these <a href=https://en.wikipedia.org/wiki/Coronal_mass_ejection>CME</a>s are already impacting the Earth, and others might follow.
At the extreme, <a href=https://www.swpc.noaa.gov/news/geomagnetic-storming-likely-persist-weekend>these solar storms</a> could cause some <a href=https://svs.gsfc.nasa.gov/5214/>Earth-orbiting satellites to malfunction</a>, the <a href=https://spaceplace.nasa.gov/atmosphere/>Earth's atmosphere</a> to slightly distort, and <a href=https://www.swpc.noaa.gov/sites/default/files/images/u33/finalBoulderPresentation042611%20%281%29.pdf>electrical power grids to surge</a>.
When impacting <a href=https://science.nasa.gov/earth/earth-atmosphere/earths-atmosphere-a-multi-layered-cake/>Earth's upper atmosphere</a>, these particles can produce beautiful auroras, with some <a href=https://apod.nasa.gov/apod/ap230122.html>auroras</a> already being reported <a href="https://spaceweathergallery2.com/indiv_upload.php?upload_id=206722">unusually far south</a>.
Pictured here, <a href=https://www.swpc.noaa.gov/news/large-and-complex-sunspot-groups-lead-increased-solar-flare-chances>AR3664</a> and its dark <a href=https://en.wikipedia.org/wiki/Sunspot>sunspot</a>s were captured yesterday in visible light from <a href=https://youtu.be/oSexfR0Ubzw>Rome</a>, <a href=https://en.wikipedia.org/wiki/Italy>Italy</a>.
The AR3664 sunspot group is so large that it is <a href="https://people.com/thmb/kiAUaJce7MqVr5XwZFuOA3S10MU=/750x0/filters:no_upscale():max_bytes(150000):strip_icc():focal(999x0:1001x2):format(webp)/dog-eclipse-2000-ef0176770ff64e6b913f2af6e8273a24.jpg">visible just with glasses</a> designed to <a href=https://earthsky.org/sun/giant-sunspot-region-ar3664-visible-in-eclipse-glasses/>view</a> last month's <a href=https://science.nasa.gov/eclipses/future-eclipses/eclipse-2024/>total solar eclipse</a>.
This weekend, <a href=https://apod.nasa.gov/apod/ap040808.html>skygazing enthusiasts</a> will be keenly watching the night skies all over the globe for <a href=https://apod.nasa.gov/apod/ap240114.html>bright</a> and <a href=https://apod.nasa.gov/apod/ap150601.html>unusual auroras</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>太陽活跳區 AR 3664</td><td>Thài-iông Oa̍h-thiàu-khu AR sam-lio̍k-lio̍k-sù</td><td>Thài-iông oo-tsú-kûn</td><td>太陽活躍區 AR 3664</td><td>Active Region 3664</td></tr><tr><td>太陽烏子群</td><td>Thài-iông o͘-chú-kûn</td><td>Thài-iông oo-tsú-kûn</td><td>太陽黑子群</td><td>sunspot group</td></tr><tr><td>日冕物質噴射</td><td>Ji̍t-bián Bu̍t-chit Phùn-siā</td><td>Ji̍t-bián Bu̍t-tsit Phùn-siā</td><td>日冕物質拋射</td><td>CME (Coronal Mass Ejection)</td></tr><tr><td>太陽風暴</td><td>thài-iông hong-pō</td><td>thài-iông hong-pō</td><td>太陽風暴</td><td>solar storm</td></tr><tr><td>地球軌道衛星</td><td>Tē-kiû kúi-tō ūi-chheⁿ</td><td>Tē-kiû kuí-tō uī-tshenn</td><td>地球軌道衛星</td><td>Earth-orbiting satellites</td></tr><tr><td>大氣層</td><td>tāi-khì-chân</td><td>tāi-khì-tsân</td><td>大氣層</td><td>atmosphere</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>日全食</td><td>ji̍t-choân-si̍t</td><td>ji̍t-chuân-si̍t</td><td>日全食</td><td>total solar eclipse</td></tr><tr><td>日食目鏡</td><td>ji̍t-si̍t ba̍k-kiàⁿ</td><td>ji̍t-si̍t ba̍k-kiànn</td><td>日食目鏡</td><td>solar eclipse glasses</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240510/>昨昏 ê 圖：模擬動畫：兩粒烏洞合併</a>
</span><span class=post_next><a href=https://apod.tw/daily/20240512/>明仔載 ê 圖：波蘭天頂 ê 紅色極光</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>