<!doctype html><html lang=en><head><title>波多黎各 ê 巨型爍爁噴流 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="波多黎各 ê 巨型爍爁噴流"><meta property="og:description" content="你敢捌看過巨型爍爁噴流？伊實在是真罕得看著，毋閣伊 ê 能量足強 ê，是一款爍爁 ê 放電現象，是這世紀才予人發現記錄著 ê。"><meta property="og:url" content="https://apod.tw/daily/20210929/"><meta property="og:image" content="https://img.youtube.com/vi/wUdGPOx3zAk/hqdefault.jpg"><meta property="og:video" content="https://www.youtube.com/watch?v=wUdGPOx3zAk"><link rel=canonical href=https://apod.tw/daily/20210929/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>29. September 2021</p><h1 class=post_title>波多黎各 ê 巨型爍爁噴流</h1><div class=post_body><div class=post_inner><div class=video><iframe src=https://youtube.com/embed/wUdGPOx3zAk></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210929.html>Gigantic Jet Lightning from Puerto Rico</a></li><li>影片來源 kah 版權：<a href=https://www.flickr.com/photos/frankie57pr/>Frankie Lucena</a></li><li>超空間：<a href=https://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckv2l74vn0c4j0818k5ec1hpu height=180 width=500 frameborder=0 scrolling=no></iframe></div><h2 id=漢羅-波多黎各-ê-巨型爍爁噴流>[漢羅] 波多黎各 ê 巨型爍爁噴流</h2><p>你敢捌看過巨型爍爁噴流？
伊實在是真罕得看著，毋閣伊 ê 能量足強 ê。
<a href=https://en.wikipedia.org/wiki/Upper-atmospheric_lightning#Gigantic_jets>巨型爍爁噴流</a> 是一款爍爁 ê 放電現象，是這世紀才予人發現記錄著 ê。
伊會出現 tī <a href=https://apod.nasa.gov/apod/ap191204.html>雷暴</a> kah 閣較懸 ê 地球 <a href=https://solarsystem.nasa.gov/news/1127/10-things-to-know-about-the-ionosphere/>電離層</a> 之間。
<a href="https://spaceweathergallery.com/indiv_upload.php?upload_id=178066">相片內底</a> 是噴流中央節到面頂節 ê 部份，是頂禮拜用 翕爍爁 kah 流星 ê kha-mé-lah tī <a href=https://en.wikipedia.org/wiki/United_States_of_America>美屬</a> <a href=https://en.wikipedia.org/wiki/Puerto_Rico>波多</a> <a href=https://youtu.be/CuZqSLPBbS0>黎各</a> 翕 ê。
這个噴流 tī 無夠 1 秒鐘 ê 時間內底噴 70 公里遐爾遠。
<a href=https://apod.nasa.gov/apod/ap160823.html>巨型爍爁噴流</a> kah 平常時咱知影 ê 雲到雲 抑是 <a href=https://apod.tw/daily/20210524/>雲到地 ê 爍爁</a> 無仝。
<a href=https://en.wikipedia.org/wiki/Upper-atmospheric_lightning#Gigantic_jets>巨型爍爁噴流</a> ê 下跤節看起來 kah <a href=https://en.wikipedia.org/wiki/Upper-atmospheric_lightning#Blue_jets>藍色噴流</a> 有成，彼是另外一款 <a href=https://earthobservatory.nasa.gov/images/147900/bolts-of-blue>雲到天 ê 衝擊形式</a>。
噴流 ê 面頂節看起來 kah <a href=https://en.wikipedia.org/wiki/Upper-atmospheric_lightning>頂層大氣</a> ê <a href=https://apod.tw/daily/20210104/>紅色精靈</a> 有成。
巨型爍爁噴流 ê 機制 kah <a href=https://apod.nasa.gov/apod/ap060814.html>引發</a> 方式是一个 <a href=https://cdn.pixabay.com/photo/2019/09/04/08/24/cat-4451003_960_720.jpg>研究主題</a>。
毋閣咱這馬已經知影講，噴流會當減少 <a href=https://spaceplace.nasa.gov/atmosphere/en/>地球大氣</a> tī 無仝部份之間 電荷失平-pāng ê 現象。
一个欲揣 <a href=https://en.wikipedia.org/wiki/Upper-atmospheric_lightning#Gigantic_jets>巨型爍爁噴流</a> 較好 ê 方法，是去一个會當看較清楚 ê 所在 觀測 <a href=https://apod.nasa.gov/apod/ap131110.html>遠方高能 ê 雷暴</a>。</p><h2 id=poj-pho-to-lê-koh-ê-kū-hîng-sih-nah-phùn-liû>[POJ] Pho-to-lê-koh ê Kū-hîng Sih-nah Phùn-liû</h2><p>Lí kám-bat khòaⁿ-kòe kū-hêng sih-nah phùn-liû?
I si̍t-chāi sī chin hán-tit khòaⁿ-tio̍h, m̄-koh i ê lêng-liōng chiok-kiông ê.
Kū-hêng sih-nah phùn-liû sī chi̍t-khoán sih-nah ê hòng-tiān hiān-siōng, sī chit-sè-kí chiah hō͘ lâng hoat-hiān kì-lo̍k tio̍h ê.
I ē chhut-hiān tī lûi-pō kah koh-khah koân ê Tē-kiû tiān-lî-chân chi-kan.
Siòng-phìⁿ lāi-té sī phùn-liû tiong-ng-chat kàu bīn-téng-chat ê pō͘-hūn, sī téng-lé-pài iōng hip sih-nah kah liû-chhiⁿ ê kha-mé-lah tī Bí-sio̍k Pho-to-lê-koh hip ê.
Chit-ê phùn-liû tī bô kàu chi̍t-bió-cheng ê sî-kan lāi-té phùn chhit-cha̍p kong-lí hiah-nī hn̄g.
Kū-hêng sih-nah phùn-liû kah pêng-siông-sî lán chai-iáⁿ ê hûn-kàu-hûn iah-sī hûn-kàu-tē ê sih-nah bô-kâng.
Kū-hêng sih-nah phùn-liû ê ē-kha-chat khòaⁿ--khí-lâi kah nâ-sek-phùn-liû ū-sêng, he sī lēng-gōa chi̍t-khoán hûn-kàu-thian ê chhiong-kek-hêng-sek.
Phùn-liû ê bīn-téng-chat khòaⁿ--khí-lâi kah téng-chân tōa-khì ê âng-sek-cheng-lêng ū-sêng.
Kū-hêng sih-nah phùn-liû ê ki-chè kah ín-hoat-hong-sek sī chi̍t-ê gián-kiù-chú-tê.
M̄-koh lán chit-má í-keng chai-iáⁿ kóng, phùn-liû ē-tàng kiám-chió Tē-kiû tōa-khì tī bô-kâng pō͘-hūn chi-kan tiān-hô sit-pêⁿ-pāng ê hiān-siōng.
Chi̍t-ê beh chhōe kū-hêng sih-nah phùn-liû khah-hó ê hong-hoat, sī khì chi̍t-ê ē-tàng khòaⁿ khah chheng-chhó͘ ê só͘-chāi koan-chhek oán-hong ko-lêng ê lûi-pō.</p><h2 id=kip-pho-to-lê-koh-ê-kū-hîng-sih-nah-phùn-liû>[KIP] Pho-to-lê-koh ê Kū-hîng Sih-nah Phùn-liû</h2><p>Lí kám-bat khuànn-kuè kū-hîng sih-nah phùn-liû?
I si̍t-tsāi sī tsin hán-tit khuànn-tio̍h, m̄-koh i ê lîng-liōng tsiok-kiông ê.
Kū-hîng sih-nah phùn-liû sī tsi̍t-khuán sih-nah ê hòng-tiān hiān-siōng, sī tsit-sè-kí tsiah hōo lâng huat-hiān kì-lo̍k tio̍h ê.
I ē tshut-hiān tī luî-pō kah koh-khah kuân ê Tē-kiû tiān-lî-tsân tsi-kan.
Siòng-phìnn lāi-té sī phùn-liû tiong-ng-tsat kàu bīn-tíng-tsat ê pōo-hūn, sī tíng-lé-pài iōng hip sih-nah kah liû-tshinn ê kha-mé-lah tī Bí-sio̍k Pho-to-lê-koh hip ê.
Tsit-ê phùn-liû tī bô kàu tsi̍t-bió-tsing ê sî-kan lāi-té phùn tshit-tsa̍p kong-lí hiah-nī hn̄g.
Kū-hîng sih-nah phùn-liû kah pîng-siông-sî lán tsai-iánn ê hûn-kàu-hûn iah-sī hûn-kàu-tē ê sih-nah bô-kâng.
Kū-hîng sih-nah phùn-liû ê ē-kha-tsat khuànn-khí-lâi kah nâ-sik-phùn-liû ū-sîng, he sī līng-guā tsi̍t-khuán hûn-kàu-thian ê tshiong-kik-hîng-sik.
Phùn-liû ê bīn-tíng-tsat khuànn-khí-lâi kah tíng-tsân tuā-khì ê âng-sik-tsing-lîng ū-sîng.
Kū-hîng sih-nah phùn-liû ê ki-tsè kah ín-huat-hong-sik sī tsi̍t-ê gián-kiù-tsú-tê.
M̄-koh lán tsit-má í-king tsai-iánn kóng, phùn-liû ē-tàng kiám-tsió Tē-kiû tuā-khì tī bô-kâng pōo-hūn tsi-kan tiān-hô sit-pênn-pāng ê hiān-siōng.
Tsi̍t-ê beh tshuē kū-hîng sih-nah phùn-liû khah-hó ê hong-huat, sī khì tsi̍t-ê ē-tàng khuànn khah tshing-tshóo ê sóo-tsāi kuan-tshik uán-hong ko-lîng ê luî-pō.</p><h2 id=english-gigantic-jet-lightning-from-puerto-rico>[English] Gigantic Jet Lightning from Puerto Rico</h2><p>Have you ever seen a gigantic jet?
They are extremely rare but tremendously powerful.
<a href=https://en.wikipedia.org/wiki/Upper-atmospheric_lightning#Gigantic_jets>Gigantic jets</a> are a type of lightning discharge documented only this century that occur between some <a href=https://apod.nasa.gov/apod/ap191204.html>thunderstorms</a> and the Earth's <a href=https://solarsystem.nasa.gov/news/1127/10-things-to-know-about-the-ionosphere/>ionosphere</a> high above them.
<a href="https://spaceweathergallery.com/indiv_upload.php?upload_id=178066">Pictured above</a> is the middle and top of one such jet caught last week by a lightning and meteor camera from <a href=https://en.wikipedia.org/wiki/Puerto_Rico>Puerto</a> <a href=https://youtu.be/CuZqSLPBbS0>Rico</a>, <a href=https://en.wikipedia.org/wiki/United_States_of_America>USA</a>.
The jet traversed perhaps 70 kilometers in just under one second.
<a href=https://apod.nasa.gov/apod/ap160823.html>Gigantic jet</a>s are much different from regular cloud-to-cloud and <a href=https://apod.nasa.gov/apod/ap210524.html>cloud-to-ground lightning</a>.
The bottoms of <a href=https://en.wikipedia.org/wiki/Upper-atmospheric_lightning#Gigantic_jets>gigantic jets</a> appear similar in appearance to another type <a href=https://earthobservatory.nasa.gov/images/147900/bolts-of-blue>cloud-to-above strike</a> called <a href=https://en.wikipedia.org/wiki/Upper-atmospheric_lightning#Blue_jets>blue jets</a>, while the tops appear similar to <a href=https://en.wikipedia.org/wiki/Upper-atmospheric_lightning>upper-atmosphere</a> <a href=https://apod.nasa.gov/apod/ap210104.html>red sprites</a>.
Although the mechanism and <a href=https://apod.nasa.gov/apod/ap060814.html>trigger</a> that causes gigantic jets is a <a href=https://cdn.pixabay.com/photo/2019/09/04/08/24/cat-4451003_960_720.jpg>topic of research</a>, it is clear that the jets reduce charge imbalance between different parts of <a href=https://spaceplace.nasa.gov/atmosphere/en/>Earth's atmosphere</a>.
A good way to look for <a href=https://en.wikipedia.org/wiki/Upper-atmospheric_lightning#Gigantic_jets>gigantic jets</a> is to watch a powerful but <a href=https://apod.nasa.gov/apod/ap131110.html>distant thunderstorm</a> from a clear location.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>巨型爍爁噴流</td><td>kū-hêng sih-nah phùn-liû</td><td>kū-hîng sih-nah phùn-liû</td><td>巨型閃電噴流</td><td>gigantic jet lightning</td></tr><tr><td>波多黎各</td><td>Pho-to-lê-koh</td><td>Pho-to-lê-koh</td><td>波多黎各</td><td>Puerto Rico</td></tr><tr><td>雷暴</td><td>lûi-pō</td><td>luî-pō</td><td>雷暴</td><td>thunderstorm</td></tr><tr><td>電荷</td><td>tiān-hô</td><td>tiān-hô</td><td>電荷</td><td>charge</td></tr><tr><td>失平-pāng</td><td>si̍t-pêⁿ-pāng</td><td>si̍t-pênn-pāng</td><td>失衡</td><td>imbalance</td></tr><tr><td>藍色噴流</td><td>nâ-sek-phùn-liû</td><td>nâ-sik-phùn-liû</td><td>藍色噴流</td><td>blue jet</td></tr><tr><td>紅色精靈</td><td>âng-sek-cheng-lêng</td><td>âng-sik-tsing-lîng</td><td>紅色精靈</td><td>red sprite</td></tr><tr><td>電離層</td><td>tiān-lî-chân</td><td>tiān-lî-tsân</td><td>電離層</td><td>ionosphere</td></tr><tr><td>放電</td><td>hòng-tiān</td><td>hòng-tiān</td><td>放電</td><td>discharge</td></tr><tr><td>機制</td><td>ki-chè</td><td>ki-tsè</td><td>機制</td><td>mechanism</td></tr><tr><td>引發</td><td>ín-hoat</td><td>ín-huat</td><td>引發</td><td>trigger</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210928/>昨昏 ê 圖：英仙座流星雨之夜</a>
</span><span class=post_next><a href=https://apod.tw/daily/20210930/>明仔載 ê 圖：M33 ê 水素雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>