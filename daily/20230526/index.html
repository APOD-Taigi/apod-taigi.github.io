<!doctype html><html lang=en><head><title>室女座星系團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="室女座星系團"><meta property="og:description" content="室女座星系團 佔 這規幅 望遠鏡 視野 差不多有 4 度闊。"><meta property="og:url" content="https://apod.tw/daily/20230526/"><meta property="og:image" content="https://apod.nasa.gov/apod/fap/image/2305/virgoCL1024.jpg"><link rel=canonical href=https://apod.tw/daily/20230526/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. May 2023</p><h1 class=post_title>室女座星系團</h1><div class=post_body><div class=post_inner><img src=https://apod.nasa.gov/apod/fap/image/2305/virgoCL1024.jpg alt=/home/runner/work/apod-taigi.github.io/apod-taigi.github.io/content/daily/2023/05/20230526.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230526.html>Virgo Cluster Galaxies</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/a_alharbi97/>Abdullah Alharbi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clngbaoul016t01vm34jj6qy2 height=180 width=500 frameborder=0 scrolling=no></iframe></div><h2 id=漢羅-室女座星系團>[漢羅] 室女座星系團</h2><p><a href=https://apod.nasa.gov/apod/ap150804.html>室女座星系團</a> 佔 這規幅 <a href=https://www.astrobin.com/cvyhhu/0/>望遠鏡 視野</a> 差不多有 4 度闊。
室女座星系團 tī 差不多 5000 萬光年遠 ê 所在，是 kah 咱本星系群 上倚 ê 大型星系團。
室女座星系團內底特別光 ê 長株圓星系，是中央下跤 ê M87，倒爿頂懸 ê M84，kah 倒爿下跤 ê M86，in 攏是 <a href=https://www.nasa.gov/content/goddard/hubble-s-messier-catalog>Messier 目錄</a> 內底 ê 天體。
M84 kah M86 去 hŏng 認為是 <a href=https://apod.nasa.gov/apod/ap090609.html>Markarian 鍊仔</a> ê 一部份。
鍊仔就是這張相片倒爿 排做一條 ê 彼陣星系。
鍊仔中央彼搭有一對足趣味 ê 交互作用星系，NGC 4438 kah NGC 4435，in 就叫做 <a href=https://apod.nasa.gov/apod/ap070608.html>Markarian ê 目睭</a>。
是講 <a href=https://apod.nasa.gov/apod/ap230504.html>大型長株圓星系 M87</a> 是 室女座星系團內底上顯目--ê。
伊是頭一粒用咱地球 ê <a href=https://eventhorizontelescope.org/about>事件視界望遠鏡</a> 揣著 ê 超大質量烏洞 in 兜。</p><h2 id=poj-sek-lú-chō-seng-hē-thoân>[POJ] Sek-lú-chō seng-hē-thoân</h2><p>Sek-lú-chō seng-hē-thoân chiàm che kui-pak bōng-oán-kiàⁿ sī-iá chha-put-to ū 4 tō͘ khoah.
Sek-lú-chō seng-hē-thoân tī chha-put-to 5000 bān kng-nî hn̄g ê só͘-chāi, sī kah lán Pún-seng-hē-kûn siōng óa ê tōa-hêng seng-hē-thoân.
Sek-lú-chō seng-hē-thoân lāi-té te̍k-pia̍t kng ê tn̂g-tu-îⁿ seng-hē, sī tiong-ng ē-kha ê M87, tò-pêng téng-koân ê M84, kah tò-pêng ē-kha ê M86, in lóng sī Messier bo̍k-lio̍k lāi-té ê thian-thé.
M84 kah M86 khì hŏng jīn-ûi sī Markarian liān-á ê chi̍t-pō͘-hūn.
Liān-á to̍h sī chit-tiuⁿ siòng-phìⁿ tò-pêng pâi chò chi̍t-tiâu ê hit-tīn seng-hē.
Liān-á tiong-ng hit-tah ū chi̍t-tùi chiok chhù-bī ê kau-hō͘-chok-iōng seng-hē, NGC 4438 kah NGC 4435, in to̍h kiò-chò Markarian ê ba̍k-chiu.
Sī-kóng tōa-hêng tn̂g-tu-îⁿ seng-hē M87 sī Sek-lú-chō seng-hē-thoân lāi-té siōng hiáⁿ-ba̍k--ê.
I sī thâu chi̍t-lia̍p iōng lán Tē-kiû ê sū-kiāⁿ-sī-kài bōng-oán-kiàⁿ chhōe--tio̍h ê chhiau-tōa-chit-liōng-o͘-tōng in tau.</p><h2 id=kip-sik-lú-tsō-sing-hē-thuân>[KIP] Sik-lú-tsō sing-hē-thuân</h2><p>Sik-lú-tsō sing-hē-thuân tsiàm tse kui-pak bōng-uán-kiànn sī-iá tsha-put-to ū 4 tōo khuah.
Sik-lú-tsō sing-hē-thuân tī tsha-put-to 5000 bān kng-nî hn̄g ê sóo-tsāi, sī kah lán Pún-sing-hē-kûn siōng uá ê tuā-hîng sing-hē-thuân.
Sik-lú-tsō sing-hē-thuân lāi-té ti̍k-pia̍t kng ê tn̂g-tu-înn sing-hē, sī tiong-ng ē-kha ê M87, tò-pîng tíng-kuân ê M84, kah tò-pîng ē-kha ê M86, in lóng sī Messier bo̍k-lio̍k lāi-té ê thian-thé.
M84 kah M86 khì hŏng jīn-uî sī Markarian liān-á ê tsi̍t-pōo-hūn.
Liān-á to̍h sī tsit-tiunn siòng-phìnn tò-pîng pâi tsò tsi̍t-tiâu ê hit-tīn sing-hē.
Liān-á tiong-ng hit-tah ū tsi̍t-tuì tsiok tshù-bī ê kau-hōo-tsok-iōng sing-hē, NGC 4438 kah NGC 4435, in to̍h kiò-tsò Markarian ê ba̍k-tsiu.
Sī-kóng tuā-hîng tn̂g-tu-înn sing-hē M87 sī Sik-lú-tsō sing-hē-thuân lāi-té siōng hiánn-ba̍k--ê.
I sī thâu tsi̍t-lia̍p iōng lán Tē-kiû ê sū-kiānn-sī-kài bōng-uán-kiànn tshuē--tio̍h ê tshiau-tuā-tsit-liōng-oo-tōng in tau.</p><h2 id=english-virgo-cluster-galaxies>[English] Virgo Cluster Galaxies</h2><p><a href=https://apod.nasa.gov/apod/ap150804.html>Galaxies of the Virgo Cluster</a> are scattered across this nearly 4 degree wide <a href=https://www.astrobin.com/cvyhhu/0/>telescopic field of view</a>.
About 50 million light-years distant, the Virgo Cluster is the closest large galaxy cluster to our own local galaxy group.
Prominent here are Virgo's bright elliptical galaxies <a href=https://www.nasa.gov/content/goddard/hubble-s-messier-catalog>Messier catalog</a>, M87 at bottom center, and M84 and M86 (top to bottom) near top left.
M84 and M86 are recognized as part of <a href=https://apod.nasa.gov/apod/ap090609.html>Markarian's Chain</a>, a visually striking line-up of galaxies on the left side of this frame.
Near the middle of the chain lies an intriguing interacting pair of galaxies, NGC 4438 and NGC 4435, known to some as <a href=https://apod.nasa.gov/apod/ap070608.html>Markarian's Eyes</a>.
Of course <a href=https://apod.nasa.gov/apod/ap230504.html>giant elliptical galaxy M87</a> dominates the Virgo cluster.
It's the home of a super massive black hole, the first black hole ever imaged by planet Earth's <a href=https://eventhorizontelescope.org/about>Event Horizon Telescope</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>室女座星系團</td><td>Sek-lú-chō seng-hē-thoân</td><td>Sik-lú-tsō sing-hē-thuân</td><td>室女座星系團</td><td>Virgo Cluster</td></tr><tr><td>星系團</td><td>seng-hē-thoân</td><td>sing-hē-thuân</td><td>星系團</td><td>galaxy cluster</td></tr><tr><td>本星系群</td><td>pún-seng-hē-kûn</td><td>pún-sing-hē-kûn</td><td>本星系群</td><td>local galaxy group</td></tr><tr><td>超大質量烏洞</td><td>chhiau-tōa-chit-liōng-o͘-tōng</td><td>tshiau-tuā-tsit-liōng-oo-tōng</td><td>超大質量烏洞</td><td>super massive black hole</td></tr><tr><td>長株圓星系</td><td>tn̂g-tu-îⁿ seng-hē</td><td>tn̂g-tu-înn sing-hē</td><td>橢圓星系</td><td>elliptical galaxy</td></tr><tr><td>M87</td><td>M peh-cha̍p-chhit</td><td>M peh-tsa̍p-tshit</td><td>M87</td><td>M87</td></tr><tr><td>M84</td><td>M peh-cha̍p-sì</td><td>M peh-tsa̍p-sì</td><td>M84</td><td>M84</td></tr><tr><td>M86</td><td>M peh-cha̍p-la̍k</td><td>M peh-tsa̍p-la̍k</td><td>M86</td><td>M86</td></tr><tr><td>Messier 目錄</td><td>Messier bo̍k-lio̍k</td><td>Messier bo̍k-lio̍k</td><td>梅西爾目錄</td><td>Messier catalog</td></tr><tr><td>Markarian 鍊仔</td><td>Markarian liān-á</td><td>Markarian liān-á</td><td>馬卡萊恩長鏈</td><td>Markarian's Chain</td></tr><tr><td>Markarian ê 目睭</td><td>Markarian ê ba̍k-chiu</td><td>Markarian ê ba̍k-tsiu</td><td>馬卡萊恩的眼睛</td><td>Markarian's Eyes</td></tr><tr><td>交互作用星系</td><td>kau-hō͘-chok-iōng seng-hē</td><td>kau-hōo-tsok-iōng sing-hē</td><td>交互作用星系</td><td>interacting galaxies</td></tr><tr><td>NGC 4438</td><td>NGC sù-sù-sam-pat</td><td>NGC sù-sù-sam-pat</td><td>NGC 4438</td><td>NGC 4438</td></tr><tr><td>NGC 4435</td><td>NGC sù-sù-sam-ngó͘</td><td>NGC sù-sù-sam-ngóo</td><td>NGC 4435</td><td>NGC 4435</td></tr><tr><td>事件視界望遠鏡</td><td>sū-kiāⁿ-sī-kài bōng-oán-kiàⁿ</td><td>sū-kiānn-sī-kài bōng-uán-kiànn</td><td>事件視界望遠鏡</td><td>Event Horizon Telescope</td></tr><tr><td>視野</td><td>sī-iá</td><td>sī-iá</td><td>視野</td><td>field of view</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230525/>昨昏 ê 圖：貓眼星雲 ê 闊幅深空影像</a>
</span><span class=post_next><a href=https://apod.tw/daily/20230527/>明仔載 ê 圖：月眉形 ê 海王星 kah 海衛一 Triton</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>