<!doctype html><html lang=en><head><title>飛過日食 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="飛過日食"><meta property="og:description" content="Tī 6 月 10 號，月球 ùi 太陽面頭前行過。這工拄仔好是月球經過遠地點 ê 兩工後，to̍h 是伊行到長株圓軌道上遠彼陣。"><meta property="og:url" content="https://apod.tw/daily/20210611/"><meta property="og:image" content="https://apod.nasa.gov/apod/image/2106/2021-06-10EclipseFlybywm.jpg"><link rel=canonical href=https://apod.tw/daily/20210611/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. June 2021</p><h1 class=post_title>飛過日食</h1><div class=post_body><div class=post_inner><img src=https://apod.nasa.gov/apod/image/2106/2021-06-10EclipseFlybywm.jpg alt=/home/runner/work/apod-taigi.github.io/apod-taigi.github.io/content/daily/2021/06/20210611.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210611.html>Eclipse Flyby</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/fiddleoak>Zev Hoover</a>, Christian Lockwood, and Zoe Chakoian</li><li>投稿到 APOD ê 美麗相片：<a href="https://www.facebook.com/media/set/?vanity=APOD.Sky&amp;set=a.3691846764252849">頂禮拜 ê 日食相片</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckqzf3b0e2a6x0939msx5ja85 height=180 width=500 frameborder=0 scrolling=no></iframe></div><h2 id=漢羅-飛過日食>[漢羅] 飛過日食</h2><p><a href=https://svs.gsfc.nasa.gov/4910>Tī 6 月 10 號初一彼工</a>，月球 ùi 太陽面頭前行過。
這工拄仔好是月球 <a href=https://www.fourmilab.ch/earthview/pacalc.html>經過遠地點</a> ê 兩工後，to̍h 是伊行到長株圓軌道上遠彼陣。
這工 ê 月球看起來有較細，才來產生這个金環日食。
這个金環日食雖然出現 ê 時間真短，毋閣足壯觀 ê。
你會當看著明亮 ê 太陽盤變做一个火環。
這是 ùi 迒過地球北方 ê 狹細烏影帶內底看著 ê 景色。
Tī 美國東岸透早 ê 天頂，會當看著 <a href=https://www.flickr.com/photos/nasahqphoto/albums/72157719391182014>華麗 ê 日偏食</a>。
日頭 kah 月娘同齊 peh--起來。
這張數位組合相片是 tī 食甚左右翕 ê 連紲影像，是 ùi 麻州 Boston 南爿 ê Quincy 海岸翕--ê。
<a href="https://www.facebook.com/fiddleoak/photos/pb.218639154975119.-2207520000../1869092119929806/?type=3&amp;theater">這个意外翕著 ê 連紲影像</a> 是日出彼陣，有一隻鳥仔飛過有月球剪影 ê 太陽產生 ê 波動路線。</p><h2 id=poj-poe-kòe-jit-sit>[POJ] Poe-kòe Ji̍t-si̍t</h2><p>Tī la̍k-goe̍h cha̍p-hō chhoe-it hit-kang, Goe̍h-kiû ùi Thài-iông bīn-thâu-chêng kiâⁿ-kòe.
Chit-kang tú-á-hó sī Goe̍h-kiû kéng-kòe oán-tē-tiám ê nn̄g-kang āu, to̍h sī i kiâⁿ-kàu tn̂g-tu-îⁿ kúi-tō siōng hn̄g hit-chūn.
Chit-kang ê Goe̍h-kiû khòaⁿ--khí-lâi ū khah sè, chiah-ē sán-seng chi̍t-ê kim-khoân ji̍t-si̍t.
Chit-ê kim-khoân ji̍t-si̍t sui-jiân chhut-hiān ê sî-kan chin té, m̄-koh chiok chòng-koan ê.
Lí ē-tàng khòaⁿ-tio̍h bêng-liōng ê Thài-iông-pôaⁿ piàn-chò chi̍t-ê hóe-khoân.
Che sī ùi hāⁿ-kòe Tē-kiû pak-hong ê e̍h-sè o͘-iáⁿ lāi-té khòaⁿ-tio̍h ê kéng-sek.
Tī Bí-kok tang-hōaⁿ thàu-chá ê thiⁿ-téng, ē-tàng khòaⁿ-tio̍h hôa-lē ê ji̍t-phian-si̍t.
Ji̍t-thâu kah Goe̍h-niû tâng-chê peh--khí-lâi.
Chit-tiuⁿ só͘-ūi cho͘-ha̍p siòng-phìⁿ sī tī si̍t-sīm chó-iū hip--ê liân-sòa iáⁿ-siōng, sī ùi Mâ-chiu Boston lâm-pêng ê Quincy hái-hōaⁿ hip--ê。
Chit-ê ì-gōa hip--tio̍h ê liân-sòa iáⁿ-siōng sī ji̍t-chhut hit-chūn, ū chi̍t-chiah chiáu-á poe-kòe ū Goe̍h-kiû chián-iáⁿ ê Thài-iông sán-seng ê pho-tōng lō͘-sòaⁿ.</p><h2 id=kip-pue-kuè-jit-sit>[KIP] Pue-kuè Ji̍t-si̍t</h2><p>Tī la̍k-gue̍h tsa̍p-hō tshue-it hit-kang, Gue̍h-kiû uì Thài-iông bīn-thâu-tsîng kiânn-kuè.
Tsit-kang tú-á-hó sī Gue̍h-kiû kíng-kuè uán-tē-tiám ê nn̄g-kang āu, to̍h sī i kiânn-kàu tn̂g-tu-înn kuí-tō siōng hn̄g hit-tsūn.
Tsit-kang ê Gue̍h-kiû khuànn--khí-lâi ū khah sè, tsiah-ē sán-sing tsi̍t-ê kim-khuân ji̍t-si̍t.
Tsit-ê kim-khuân ji̍t-si̍t sui-jiân tshut-hiān ê sî-kan tsin té, m̄-koh tsiok tsòng-kuan ê.
Lí ē-tàng khuànn-tio̍h bîng-liōng ê Thài-iông-puânn piàn-tsò tsi̍t-ê hué-khuân.
Tse sī uì hānn-kuè Tē-kiû pak-hong ê e̍h-sè oo-iánn lāi-té khuànn-tio̍h ê kíng-sik.
Tī Bí-kok tang-huānn thàu-tsá ê thinn-tíng, ē-tàng khuànn-tio̍h huâ-lē ê ji̍t-phian-si̍t.
Ji̍t-thâu kah Gue̍h-niû tâng-tsê peh--khí-lâi.
Tsit-tiunn sóo-uī tsoo-ha̍p siòng-phìnn sī tī si̍t-sīm tsó-iū hip--ê liân-suà iánn-siōng, sī uì Mâ-tsiu Boston lâm-pîng ê Quincy hái-huānn hip--ê。
Tsit-ê ì-guā hip--tio̍h ê liân-suà iánn-siōng sī ji̍t-tshut hit-tsūn, ū tsi̍t-tsiah tsiáu-á pue-kuè ū Gue̍h-kiû tsián-iánn ê Thài-iông sán-sing ê pho-tōng lōo-suànn.</p><h2 id=english-eclipse-flyby>[English] Eclipse Flyby</h2><p><a href=https://svs.gsfc.nasa.gov/4910>On June 10 a New Moon</a> passed in front of the Sun.
In silhouette only two days after <a href=https://www.fourmilab.ch/earthview/pacalc.html>reaching apogee</a>, the most distant point in its elliptical orbit, the Moon's small apparent size helped create an annular solar eclipse.
The brief but spectacular annular phase of the eclipse shows a bright solar disk as a ring of fire when viewed along its narrow, northerly shadow track across planet Earth.
Cloudy early morning skies along the US east coast held <a href=https://www.flickr.com/photos/nasahqphoto/albums/72157719391182014>gorgeous views of a partially eclipsed Sun</a> though.
Rising together Moon and Sun are captured in a sequence of consecutive frames near maximum eclipse in this digital composite, seen from Quincy Beach south of Boston, Massachusetts.
<a href="https://www.facebook.com/fiddleoak/photos/pb.218639154975119.-2207520000../1869092119929806/?type=3&amp;theater">The serendipitous sequence</a> follows the undulating path of a bird in flight joining the Moon in silhouette with the rising Sun.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>金環日食</td><td>kim-khoân ji̍t-si̍t</td><td>kim-khuân ji̍t-si̍t</td><td>日環食</td><td>annular eclipse</td></tr><tr><td>日偏食</td><td>ji̍t-phian-si̍t</td><td>ji̍t-phian-si̍t</td><td>日偏食</td><td>partial eclipse</td></tr><tr><td>遠地點</td><td>oán-tē-tiám</td><td>uán-tē-tiám</td><td>遠地點</td><td>apogee</td></tr><tr><td>長株圓軌道</td><td>tn̂g-tu-îⁿ kúi-tō</td><td>tn̂g-tu-înn kuí-tō</td><td>橢圓形軌道</td><td>elliptical orbit</td></tr><tr><td>食甚</td><td>si̍t-sīm</td><td>si̍t-sīm</td><td>食甚</td><td>maximum eclipse</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210610/>昨昏 ê 圖：圓形 ê 日暈</a>
</span><span class=post_next><a href=https://apod.tw/daily/20210612/>明仔載 ê 圖：水上日食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>