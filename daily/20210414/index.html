<!doctype html><html lang=en><head><title>鉛筆星雲 ê 超新星衝擊波 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="鉛筆星雲 ê 超新星衝擊波"><meta property="og:description" content="這个鉛筆星雲有 5 光年長，800 光年遠。毋過這干焦是 Vela 超新星爆炸殘骸 ê 小小一部份。Vela 超新星爆炸殘骸本身 ê 有直徑有 100 光年長。"><meta property="og:url" content="https://apod.tw/daily/20210414/"><meta property="og:image" content="https://apod.nasa.gov/apod/fap/image/2104/Pencil_TurgeonMishra_3930.jpg"><link rel=canonical href=https://apod.tw/daily/20210414/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>14. April 2021</p><h1 class=post_title>鉛筆星雲 ê 超新星衝擊波</h1><div class=post_body><div class=post_inner><img src=https://apod.nasa.gov/apod/fap/image/2104/Pencil_TurgeonMishra_3930.jpg alt=/home/runner/work/apod-taigi.github.io/apod-taigi.github.io/content/daily/2021/04/20210414.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210414.html>Confirmed Muon Wobble Remains Unexplained</a></li><li>影像來源 kah 版權：Greg Turgeon & <a href=https://www.utkarshmishraastrophotography.com/>Utkarsh Mishra</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckoee0v66favo09649nvr5yvj height=180 width=500 frameborder=0 scrolling=no></iframe></div><h2 id=漢羅-鉛筆星雲-ê-超新星衝擊波>[漢羅] 鉛筆星雲 ê 超新星衝擊波</h2><p>這个超新星 ê 衝擊波用時速 50 萬公里緊 ê 速度 kā 星際空間掃予空。
Tī <a href="https://www.utkarshmishraastrophotography.com/nebula?pgid=iy1dnzx2-5b74a833-d04e-409a-8eca-5cf22ce304d3">這張有清楚細節 ê 彩色組合圖</a> 中央 kah 面頂有薄、光、閣有花樣 ê 雲絲。
伊是 tī 宇宙中發光氣體真久長 ê 波痕，是側面向咱 ê。
伊予編做 <a href=https://en.wikipedia.org/wiki/NGC_2736>NGC 2736</a>，伊搝長 ê 形體予伊得著這个足有名 ê 名，<a href=http://www.nasa.gov/vision/universe/starsgalaxies/pencil_nebula.html>鉛筆星雲</a>。
這个 <a href="https://www.youtube.com/watch?v=P4rXhOArFw8">鉛筆星雲</a> 有 5 光年長，800 <a href=https://starchild.gsfc.nasa.gov/docs/StarChild/questions/question19.html>光年</a> 遠。
毋過這干焦是 <a href=https://apod.nasa.gov/apod/ap100910.html>Vela 超新星殘骸</a> ê 小小一部份。
<a href=https://en.wikipedia.org/wiki/Vela_Supernova_Remnant>Vela 超新星殘骸本身</a> ê 直徑有 100 光年長。
<a href=https://chandra.harvard.edu/xray_sources/supernovas.html>自恆星延展 ê 屑仔雲</a> 是 ùi 1 萬 1 千年前 <a href=https://apod.nasa.gov/apod/ap131001.html>爆炸</a> ê。
上開始，這个 <a href=https://apod.nasa.gov/apod/ap200202.html>衝擊波</a> 是用時速幾仔百萬年 ê 速度 leh 運動，了後才慢落來，kā 邊仔 ê 星際物質掃甲清清氣氣。
Tī <a href="https://www.utkarshmishraastrophotography.com/nebula?pgid=iy1dnzx2-5b74a833-d04e-409a-8eca-5cf22ce304d3">這張狹頻 ê 闊幅</a> 影像，紅色 kah 藍色分別表示 <a href=http://astronomy.swin.edu.au/cosmos/i/ionised+hydrogen>離子化 ê 水素</a> kah <a href=https://periodic.lanl.gov/8.shtml>酸素原子</a> ê 特徵發射光。</p><h2 id=poj-iân-pit-seng-hûn-ê-chhiau-sin-seng-chhiong-kek-pho>[POJ] Iân-pit seng-hûn ê chhiau-sin-seng chhiong-kek-pho</h2><p>Chit-ê chhiau-sin-seng ê chhiong-kek-pho iōng sî-sok gō͘-cha̍p-bān kong-lí kín ê sok-tō͘ kā seng-chè khong-kan sàu hō͘ khang.
Tī chit-tiuⁿ ū chheng-chhó sè-chiat ê chhái-sek cho͘-ha̍p-tô͘ tiong-ng kah bīn-téng ū po̍h, kng, kah ū hoe-iūⁿ ê hûn-si.
I sī tī ú-tiū tiong hoat-kng khì-thé chin kú-tn̂g ê pho-hûn, sī chhek-bīn hiòng lán--ê.
I hō͘ pian-chò NGC jī-chhit-sam-lio̍k, i giú-tn̂g ê hêng-thé hō͘ i tek-tio̍h chit-ê chiok ū-miâ ê miâ, Iân-pit seng-hûn.
Chit-ê Ian-pit seng-hûn ū go͘ kng-nî tn̂g, peh-pah kng-nî hn̄g.
M̄-koh che kan-na sī Vela chhiau-sin-seng chân-hâi ê sió-sió chi̍t-pō͘-hūn.
Vela chhiau-sin-seng chân-hâi pún-sin ê ti̍t-kèng ū chi̍t-pah kng-nî tn̂g.
Chū hêng-chhiⁿ iân-tián ê sap-á-hûn sī ùi chi̍t bān chi̍t chheng nî chêng po̍k-chà--ê.
Siōng khai-sí, chit-ê chhiong-kek-pho sī iōng sî-sok kúi-á pah-bān nî ê sok-tō͘ leh ūn-tōng, liáu-āu chiah bān--lo̍h-lâi, kā piⁿ--á ê seng-chè bu̍t-chit sàu-kah chheng-chheng-khì-khì.
Tī chit-tiuⁿ e̍h-pîn ê khoah-pak iáⁿ-siōng, âng-sek kah nâ-sek hun-pia̍t piáu-sī lî-chú-hòa ê chúi-sò͘ kah sng-sò͘ goân-chú ê te̍k-teng hoat-siā-kng.</p><h2 id=kip-iân-pit-sing-hûn-ê-tshiau-sin-sing-tshiong-kik-pho>[KIP] Iân-pit sing-hûn ê tshiau-sin-sing tshiong-kik-pho</h2><p>Tsit-ê tshiau-sin-sing ê tshiong-kik-pho iōng sî-sok gōo-tsa̍p-bān kong-lí kín ê sok-tōo kā sing-tsè khong-kan sàu hōo khang.
Tī tsit-tiunn ū tshing-tshó sè-tsiat ê tshái-sik tsoo-ha̍p-tôo tiong-ng kah bīn-tíng ū po̍h, kng, kah ū hue-iūnn ê hûn-si.
I sī tī ú-tiū tiong huat-kng khì-thé tsin kú-tn̂g ê pho-hûn, sī tshik-bīn hiòng lán--ê.
I hōo pian-tsò NGC jī-tshit-sam-lio̍k, i giú-tn̂g ê hîng-thé hōo i tik-tio̍h tsit-ê tsiok ū-miâ ê miâ, Iân-pit sing-hûn.
Tsit-ê Ian-pit sing-hûn ū goo kng-nî tn̂g, peh-pah kng-nî hn̄g.
M̄-koh tse kan-na sī Vela tshiau-sin-sing tsân-hâi ê sió-sió tsi̍t-pōo-hūn.
Vela tshiau-sin-sing tsân-hâi pún-sin ê ti̍t-kìng ū tsi̍t-pah kng-nî tn̂g.
Tsū hîng-tshinn iân-tián ê sap-á-hûn sī uì tsi̍t bān tsi̍t tshing nî tsîng po̍k-tsà--ê.
Siōng khai-sí, tsit-ê tshiong-kik-pho sī iōng sî-sok kuí-á pah-bān nî ê sok-tōo leh ūn-tōng, liáu-āu tsiah bān--lo̍h-lâi, kā pinn--á ê sing-tsè bu̍t-tsit sàu-kah tshing-tshing-khì-khì.
Tī tsit-tiunn e̍h-pîn ê khuah-pak iánn-siōng, âng-sik kah nâ-sik hun-pia̍t piáu-sī lî-tsú-huà ê tsuí-sòo kah sng-sòo guân-tsú ê ti̍k-ting huat-siā-kng.</p><h2 id=english-the-pencil-nebula-supernova-shockwave>[English] The Pencil Nebula Supernova Shockwave</h2><p>This supernova shock wave plows through interstellar space at over 500,000 kilometers per hour. Near the middle and moving up in <a href="https://www.utkarshmishraastrophotography.com/nebula?pgid=iy1dnzx2-5b74a833-d04e-409a-8eca-5cf22ce304d3">this sharply detailed color composite</a>, thin, bright, braided filaments are actually long ripples in a cosmic sheet of glowing gas seen almost edge-on. Cataloged as <a href=https://en.wikipedia.org/wiki/NGC_2736>NGC 2736</a>, its elongated appearance suggests its popular name, the <a href=http://www.nasa.gov/vision/universe/starsgalaxies/pencil_nebula.html>Pencil Nebula</a>. The <a href="https://www.youtube.com/watch?v=P4rXhOArFw8">Pencil Nebula</a> is about 5 light-years long and 800 <a href=https://starchild.gsfc.nasa.gov/docs/StarChild/questions/question19.html>light-years</a> away, but represents only a small part of the <a href=https://apod.nasa.gov/apod/ap100910.html>Vela supernova remnant</a>. The <a href=https://en.wikipedia.org/wiki/Vela_Supernova_Remnant>Vela remnant itself</a> is around 100 light-years in diameter, the expanding <a href=https://chandra.harvard.edu/xray_sources/supernovas.html>debris cloud of a star</a> that was seen to <a href=https://apod.nasa.gov/apod/ap131001.html>explode</a> about 11,000 years ago. Initially, the <a href=https://apod.nasa.gov/apod/ap200202.html>shock wave</a> was moving at millions of kilometers per hour but has slowed considerably, sweeping up surrounding interstellar material. In the <a href="https://www.utkarshmishraastrophotography.com/nebula?pgid=iy1dnzx2-5b74a833-d04e-409a-8eca-5cf22ce304d3">featured narrow-band, wide field image</a>, red and blue colors track, primarily, the characteristic glows of <a href=http://astronomy.swin.edu.au/cosmos/i/ionised+hydrogen>ionized hydrogen</a> and <a href=https://periodic.lanl.gov/8.shtml>oxygen atoms</a>, respectively.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>超新星衝擊波</td><td>chhiau-sin-seng chhiong-kek-pho</td><td>tshiau-sin-sing tshiong-kik-pho</td><td>超新星衝擊波</td><td>supernova shockwave</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing po̍k-tsà</td><td>超新星爆炸</td><td>supernova explosion</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>酸素</td><td>sng-sò͘</td><td>sng-sòo</td><td>氧</td><td>oxygen</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210413/>昨昏 ê 圖：Miú-子搖擺是真 ê，毋過原因猶毋知</a>
</span><span class=post_next><a href=https://apod.tw/daily/20210415/>明仔載 ê 圖：星系、噴流、kah 有名 ê 烏洞</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>