<!doctype html><html lang=en><head><title>Ùi 國際太空站看火箭發射 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Ùi 國際太空站看火箭發射"><meta property="og:description" content="你敢捌看過火箭 tī 太空發射？咱會使 ùi 這个縮時攝影影片斟酌來 kā 看。這是 ùi 國際太空站面頂看著 ê 景色，有一台火箭飛到地球軌道 ê 懸度。"><meta property="og:url" content="https://apod.tw/daily/20250105/"><meta property="og:image" content="https://img.youtube.com/vi/B1R3dTdcpSU/hqdefault.jpg"><meta property="og:video" content="https://www.youtube.com/watch?v=B1R3dTdcpSU"><link rel=canonical href=https://apod.tw/daily/20250105/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>05. January 2025</p><h1 class=post_title>Ùi 國際太空站看火箭發射</h1><div class=post_body><div class=post_inner><div class=video><iframe src=https://youtube.com/embed/B1R3dTdcpSU></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章： <a href=https://apod.nasa.gov/apod/ap250105.html>Rocket Launch as Seen from the International Space Station</a></li><li>影片來源：<a href=https://www.isaa.it/>ISAA</a>, <a href=https://www.nasa.gov>NASA</a>, <a href=https://www.nasa.gov/mission_pages/station/expeditions/expedition57/index.html>Expedition 57 Crew</a> (ISS)</li><li>資料處理：<a href=https://twitter.com/RikyUnreal>Riccardo Rossi</a> (ISAA, <a href=https://www.astronauticast.it/>AstronautiCAST</a>)</li><li>背景音樂：<a href=https://www.jamendo.com/track/1585181/inspiring-adventure-cinematic-background>Inspiring Adventure Cinematic Background</a> by <a href=https://www.jamendo.com/artist/491819/maryna>Maryna</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/cmguf7oxv00w701ta71wz1753 height=180 width=500 frameborder=0 scrolling=no></iframe></div><h2 id=漢羅-ùi-國際太空站看火箭發射>[漢羅] Ùi 國際太空站看火箭發射</h2><p>你敢捌 tī 太空看過火箭發射？
咱會使 ùi <a href=https://youtu.be/B1R3dTdcpSU>這个縮時攝影影片</a> 斟酌來 kā 看。
這是 ùi <a href=https://spotthestation.nasa.gov/>國際太空站</a> 面頂看著 ê 景色，有一台火箭飛到地球軌道 ê 懸度。
這台 <a href=https://en.wikipedia.org/wiki/Russia>露西亞</a> ê <a href=https://en.wikipedia.org/wiki/Soyuz-FG>Soyuz-FG 火箭</a>，是 tī 2018 年 11 月 ê 時陣，ùi <a href=https://en.wikipedia.org/wiki/Kazakhstan>哈薩克</a> ê <a href=https://www.nasa.gov/mission_pages/station/structure/elements/baikonur.html>Baikonur 太空發射中心</a> 發射 ê。
伊送一台 <a href=https://en.wikipedia.org/wiki/Progress_MS-10>Progress MS-10</a> 模組（嘛號做 <a href=https://spaceflightnow.com/tag/progress-71p/>71P</a>）去-lih，內底是欲予國際太空站用 ê 物資。
這个 <a href=https://youtu.be/aJy1u-N3NY0>90 秒鐘 ê 影片</a> 內底（ùi 15 分鐘濃縮來 ê），倒爿下跤 看會著城市 ê 光 kah <a href=https://eol.jsc.nasa.gov/>地球看會著</a> ê 雲。
嘛看會著大氣層內底，藍色 <a href=https://apod.nasa.gov/apod/ap140803.html>氣輝層</a> kah 金色 <a href=https://apod.nasa.gov/apod/ap140803.html>氣輝層</a>，to̍h 迒 tī 這支影片 ê 對角方向。
正爿頂懸，tī 地球後壁，閣有遠方 ê 天星。
咱會當看著火箭 ê 下節 <a href=https://apod.nasa.gov/apod/ap160802.html>落轉來地球</a>。
頂節 ê 補給船，發射伊 ê 推進器，沓沓仔 <a href=https://apod.nasa.gov/apod/ap080514.html>倚近國際太空站</a>。
這間 <a href=https://apod.nasa.gov/apod/ap151109.html>太空實驗室</a> to̍h 按呢，tī 2018 年 <a href=https://timpeake.esa.int/spaceinvideos/Videos/2018/11/Space_Station_20th_longest_continuous_timelapse_from_space>慶祝</a> in <a href=https://www.euronews.com/2018/11/20/iss-20th-anniversary-what-impact-has-it-had-on-science-so-far>成立 20 週年</a> 矣。
蹛 tī <a href=https://apod.nasa.gov/apod/ap161105.html>踅地國際太空站</a> ê <a href=https://blogs.nasa.gov/spacestation/2018/11/21/three-humans-will-spend-thanksgiving-260-miles-above-earth/>太空人</a>，愛進行足濟 ê 實用勤務 kah <a href=https://en.wikipedia.org/wiki/Scientific_research_on_the_International_Space_Station>科學實驗</a>。
這毋若會當擴展人類 ê 智識，嘛會當增加未來 tī <a href=https://www.universetoday.com/85322/what-is-low-earth-orbit/>地球低層軌道</a> ê <a href=https://www.nasa.gov/mission_pages/station/research/news/Alpha_Space_Small_Business_Makes_Big_Strides>商業應用</a>。</p><h2 id=poj-ùi-kok-chè-thài-khong-chām-khòaⁿ-hóe-chìⁿ-hoat-siā>[POJ] Ùi Kok-chè Thài-khong-chām khòaⁿ hóe-chìⁿ hoat-siā</h2><p>Lí kám bat tī thài-khong khòaⁿ-kòe hóe-chìⁿ hoat-siā?
Lán ē-sái ùi chi̍t-ê sok-sî-liap-iáⁿ iáⁿ-phìⁿ chim-chiok lâi kā khòaⁿ.
Che sī ùi Kok-chè-thài-khong-chām bīn-téng khòaⁿ-tio̍h-ê kéng-sek, ū chi̍t-tâi hóe-chìⁿ poe kàu Tē-kiû kúi-tō ê koân-tō͘.
Chit-tâi Lō͘-se-a ê Soyuz-FG hóe-chìⁿ, sī tī jī-khòng-it-pat nî cha̍p-it goe̍h ê sî-chūn, ùi Ha-sat-khek ê Baikonur Thài-khong hoat-siā-tiong-sim hoat-siā--ê.
I sàng chi̍t-tâi Progress MS-cha̍p bô͘-cho͘ (mā hō chò chhit-cha̍p-it-P) khì-lih, lāi-té sī beh hō͘ Kok-chè-thài-khong-chām iōng--ê bu̍t-chu.
Chit-ê káu-cha̍p bió-cheng ê iáⁿ-phìⁿ lāi-té (ùi cha̍p-gō͘ hun-cheng lông-sok lâi--ê), tò-pêng ē-kha khòaⁿ-ē-tio̍h siâⁿ-chhī ê kng kah Tē-kiû khòaⁿ-ē-tio̍h ê hûn.
Mā khòaⁿ-ē-tio̍h tōa-khì-chân lāi-té, nâ-sek khì-hui-chân kah kim-sek khì-hui-chân, to̍h hāⁿ tī chit-ki iáⁿ-phìⁿ ê tùi-kak hong-hiòng.
Chiàⁿ-pêng téng-koân, tī Tē-kiû āu-piah, koh-ū oán-hong ê thiⁿ-chhiⁿ.
Lán ē-tàng khòaⁿ-tio̍h hóe-chìⁿ ê ē-chat lak-tńg-lâi Tē-kiû.
Téng-chat ê pó͘-kip-chûn, hoat-siā i ê thui-chìn-khì, tau̍h-tau̍h-á óa-kīn Kok-chè-thài-khong-chām.
Chit-keng thài-khong-si̍t-giām-sek to̍h án-ne, tī jī-khòng-it-pat nî khèng-chiok in sêng-li̍p jī-cha̍p chiu-nî ah.
Tòa tī Se̍h-tē Kok-chè-thài-khong-chām ê thài-khong-jîn, ài chìn-hêng chiok-chōe ê si̍t-iōng-khîn-bū kah kho-ha̍k-si̍t-giām.
Che m̄-nā ē-tàng khok-tián jîn-lūi ê tì-sek, mā ē-tàng cheng-ka bī-lâi Tē-kiû kē-chân kúi-tō ê siong-gia̍p èng-iōng.</p><h2 id=kip-uì-kok-tsè-thài-khong-tsām-khuànn-hué-tsìnn-huat-siā>[KIP] Uì Kok-tsè Thài-khong-tsām khuànn hué-tsìnn huat-siā</h2><p>Lí kám bat tī thài-khong khuànn-kuè hué-tsìnn huat-siā?
Lán ē-sái uì tsi̍t-ê sok-sî-liap-iánn iánn-phìnn tsim-tsiok lâi kā khuànn.
Tse sī uì Kok-tsè-thài-khong-tsām bīn-tíng khuànn-tio̍h-ê kíng-sik, ū tsi̍t-tâi hué-tsìnn pue kàu Tē-kiû kuí-tō ê kuân-tōo.
Tsit-tâi Lōo-se-a ê Soyuz-FG hué-tsìnn, sī tī jī-khòng-it-pat nî tsa̍p-it gue̍h ê sî-tsūn, uì Ha-sat-khik ê Baikonur Thài-khong huat-siā-tiong-sim huat-siā--ê.
I sàng tsi̍t-tâi Progress MS-tsa̍p bôo-tsoo (mā hō tsò tshit-tsa̍p-it-P) khì-lih, lāi-té sī beh hōo Kok-tsè-thài-khong-tsām iōng--ê bu̍t-tsu.
Tsit-ê káu-tsa̍p bió-tsing ê iánn-phìnn lāi-té (uì tsa̍p-gōo hun-tsing lông-sok lâi--ê), tò-pîng ē-kha khuànn-ē-tio̍h siânn-tshī ê kng kah Tē-kiû khuànn-ē-tio̍h ê hûn.
Mā khuànn-ē-tio̍h tuā-khì-tsân lāi-té, nâ-sik khì-hui-tsân kah kim-sik khì-hui-tsân, to̍h hānn tī tsit-ki iánn-phìnn ê tuì-kak hong-hiòng.
Tsiànn-pîng tíng-kuân, tī Tē-kiû āu-piah, koh-ū uán-hong ê thinn-tshinn.
Lán ē-tàng khuànn-tio̍h hué-tsìnn ê ē-tsat lak-tńg-lâi Tē-kiû.
Tíng-tsat ê póo-kip-tsûn, huat-siā i ê thui-tsìn-khì, ta̍uh-ta̍uh-á uá-kīn Kok-tsè-thài-khong-tsām.
Tsit-king thài-khong-si̍t-giām-sik to̍h án-ne, tī jī-khòng-it-pat nî khìng-tsiok in sîng-li̍p jī-tsa̍p tsiu-nî ah.
Tuà tī Se̍h-tē Kok-tsè-thài-khong-tsām ê thài-khong-jîn, ài tsìn-hîng tsiok-tsuē ê si̍t-iōng-khîn-bū kah kho-ha̍k-si̍t-giām.
Tse m̄-nā ē-tàng khok-tián jîn-luī ê tì-sik, mā ē-tàng tsing-ka bī-lâi Tē-kiû kē-tsân kuí-tō ê siong-gia̍p ìng-iōng.</p><h2 id=english-rocket-launch-as-seen-from-the-international-space-station>[English] Rocket Launch as Seen from the International Space Station</h2><p>Have you ever seen a rocket launch -- from space? A close inspection of <a href=https://youtu.be/B1R3dTdcpSU>the featured time-lapse video</a> will reveal a rocket rising to Earth orbit as seen from the <a href=https://spotthestation.nasa.gov/>International Space Station</a> (ISS). The <a href=https://en.wikipedia.org/wiki/Russia>Russia</a>n <a href=https://en.wikipedia.org/wiki/Soyuz-FG>Soyuz-FG rocket</a> was launched in November 2018 from the <a href=https://www.nasa.gov/mission_pages/station/structure/elements/baikonur.html>Baikonur Cosmodrome</a> in <a href=https://en.wikipedia.org/wiki/Kazakhstan>Kazakhstan</a>, carrying a <a href=https://en.wikipedia.org/wiki/Progress_MS-10>Progress MS-10</a> (also <a href=https://spaceflightnow.com/tag/progress-71p/>71P</a>) module to bring needed supplies to the ISS. Highlights in the <a href=https://youtu.be/aJy1u-N3NY0>90-second video</a> (condensing about 15-minutes) include city lights and clouds <a href=https://eol.jsc.nasa.gov/>visible</a> on the Earth on the lower left, blue and gold bands of <a href=https://apod.nasa.gov/apod/ap140803.html>atmospheric airglow</a> running diagonally across the center, and distant stars on the upper right that set behind the Earth. A lower stage can be seen <a href=https://apod.nasa.gov/apod/ap160802.html>falling back to Earth</a> as the robotic supply ship fires its thrusters and begins to <a href=https://apod.nasa.gov/apod/ap080514.html>close on the ISS</a>, a <a href=https://apod.nasa.gov/apod/ap151109.html>space laboratory</a> that <a href=https://timpeake.esa.int/spaceinvideos/Videos/2018/11/Space_Station_20th_longest_continuous_timelapse_from_space>celebrated</a> its <a href=https://www.euronews.com/2018/11/20/iss-20th-anniversary-what-impact-has-it-had-on-science-so-far>20th anniversary</a> in 2018. <a href=https://blogs.nasa.gov/spacestation/2018/11/21/three-humans-will-spend-thanksgiving-260-miles-above-earth/>Astronauts</a> who live aboard the <a href=https://apod.nasa.gov/apod/ap161105.html>Earth-orbiting ISS</a> conduct, among more practical duties, <a href=https://en.wikipedia.org/wiki/Scientific_research_on_the_International_Space_Station>numerous science experiments</a> that expand human knowledge and enable <a href=https://www.nasa.gov/mission_pages/station/research/news/Alpha_Space_Small_Business_Makes_Big_Strides>future commercial industry</a> in <a href=https://www.universetoday.com/85322/what-is-low-earth-orbit/>low Earth orbit</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>國際太空站</td><td>Kok-chè-thài-khong-chām</td><td>Kok-tsè-thài-khong-tsām</td><td>國際太空站</td><td>International Space Station (ISS)</td></tr><tr><td>火箭</td><td>hóe-chìⁿ</td><td>hué-tsìnn</td><td>火箭</td><td>rocket</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time-lapse</td></tr><tr><td>露西亞</td><td>Lō͘-se-a</td><td>Lōo-se-a</td><td>俄羅斯</td><td>Russia</td></tr><tr><td>哈薩克</td><td>Ha-sat-khek</td><td>Ha-sat-khik</td><td>哈薩克</td><td>Kazakhstan</td></tr><tr><td>太空發射中心</td><td>Thài-khong hoat-siā-tiong-sim</td><td>Ha-sat-khik</td><td>太空發射中心</td><td>Cosmodrome</td></tr><tr><td>模組</td><td>bô͘-cho͘</td><td>bôo-tsoo</td><td>模組</td><td>module</td></tr><tr><td>氣輝</td><td>khì-hui</td><td>khì-hui</td><td>氣輝</td><td>airglow</td></tr><tr><td>對角線</td><td>tùi-kak-soaⁿ</td><td>tuì-kak-suann</td><td>對角線</td><td>diagonal line</td></tr><tr><td>補給船</td><td>pó͘-kip-chûn</td><td>póo-kip-tsûn</td><td>補給船</td><td>supply ship</td></tr><tr><td>推進器</td><td>thui-chìn-khì</td><td>thui-tsìn-khì</td><td>推進器</td><td>thrusters</td></tr><tr><td>太空實驗室</td><td>thài-khong-si̍t-giām-sek</td><td>thài-khong-si̍t-giām-sik</td><td>太空實驗室</td><td>space laboratory</td></tr><tr><td>踅地國際太空站</td><td>Se̍h-tē Kok-chè-thài-khong-chûn</td><td>Se̍h-tē Kok-tsè-thài-khong-tsûn</td><td>繞地國際太空站</td><td>Earth-orbiting ISS</td></tr><tr><td>地球低層軌道</td><td>Tē-kiû kē-chân kúi-tō</td><td>Tē-kiû kē-tsân kuí-tō</td><td>地球低層軌道</td><td>low Earth orbit</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250104/>昨昏 ê 圖：歡迎來到近日點</a>
</span><span class=post_next><a href=https://apod.tw/daily/20250106/>明仔載 ê 圖：Webb kah Hubble 太空望遠鏡 看著--ê 兩粒相挵 ê 捲螺仔星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>