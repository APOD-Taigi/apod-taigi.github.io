<!doctype html><html lang=en><head><title>Alps 山 天頂 ê 流星 kah 銀河 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Alps 山 天頂 ê 流星 kah 銀河"><meta property="og:description" content="這是一幅媠甲擋袂牢 ê 景色。天氣若是袂䆀，你閣會當看著 恆星、星雲、kah 銀河系 ê 光帶。"><meta property="og:url" content="https://apod.tw/daily/20230716/"><meta property="og:image" content="https://apod.nasa.gov/apod/image/2307/MeteorMountain_Roemmelt_960.jpg"><link rel=canonical href=https://apod.tw/daily/20230716/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. July 2023</p><h1 class=post_title>Alps 山 天頂 ê 流星 kah 銀河</h1><div class=post_body><div class=post_inner><img src=https://apod.nasa.gov/apod/image/2307/MeteorMountain_Roemmelt_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230716.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230716.html>Meteor and Milky Way over the Alps</a></li><li>影像來源 kah 版權：<a href=https://www.facebook.com/DrNicholasRoemmeltPhotography/>Nicholas Roemmelt</a> (<a href=https://www.venture.photography/bio>Venture Photography</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clnahzmxq00ya01xnhl4j8dwj height=180 width=500 frameborder=0 scrolling=no></iframe></div><h2 id=漢羅-alps-山-天頂-ê-流星-kah-銀河>[漢羅] Alps 山 天頂 ê 流星 kah 銀河</h2><p>這是一幅媠甲擋袂牢 ê 景色。
Ùi <a href=https://en.wikipedia.org/wiki/Alps>Alps 山脈</a> ê <a href=https://youtu.be/Gm8sOBqSyQw>Tschirgant 峰</a>，你毋但會當看著附近 ê 庄頭 kah 遠方 ê <a href=https://en.wikipedia.org/wiki/Tyrol>Tyrol</a>ean 山頭。
天氣若是袂䆀，你閣會當看著 恆星、星雲、kah <a href=https://solarsystem.nasa.gov/resources/285/the-milky-way-galaxy/>銀河系</a> ê 光帶。
毋過 tùi <a href="https://media.istockphoto.com/id/544319716/photo/climbing-to-the-top.jpg?s=612x612&amp;w=0&amp;k=20&amp;c=B4ovKO6e7SnU_o2c3RAJOI3UpbFzqAr4zBte1VVMreA=">peh 山 peh 甲 giōng 欲忝死 ê 人</a> 來講，這暗會遮爾有價值，是因為這暗閣是 2018 年 ê <a href=https://en.wikipedia.org/wiki/Perseids>英仙座</a> <a href=https://apod.nasa.gov/apod/ap180908.html>流星</a> <a href=https://apod.nasa.gov/apod/ap170801.html>雨</a> 上濟 ê 時陣。
In ê 願望總算有達成，雲散去了後，才會有這个遮爾媠 ê 夜空出現，閣有 <a href=https://apod.nasa.gov/apod/ap220818.html>無遐爾光</a> ê <a href=https://spaceplace.nasa.gov/meteor-shower/>流星</a>。
而且 kha-mé-lah 有囥予好勢，才會翕著幾若張袂䆀 ê 相片。
忽然間，天頂出現一粒足 <a href=https://apod.nasa.gov/apod/ap171225.html>光</a> ê <a href=https://apod.nasa.gov/apod/ap181219.html>彩色</a> 流星趨 tuì 正爿去，趨到 <a href=https://apod.nasa.gov/apod/ap180911.html>墜直 ê 銀河帶</a> 附近。
是講足好運--ê，kha-mé-lah 嘛有翕著這个景色。
所以攝影師隨閣翕一張新--ê 相片，這擺有翕著一位 <a href=https://apod.nasa.gov/apod/ap040808.html>觀星者</a> 徛 tī 山頂附近。
伊翕了了後，才 kā 全部 ê 影像用 <a href="https://www.facebook.com/DrNicholasRoemmeltPhotography/photos/a.230469333765914/1468508936628608/?type=3&amp;theater">數位技術 kā 疊做一張</a>。</p><h2 id=poj-alps-soaⁿ-thiⁿ-téng-ê-liû-chheⁿ-kah-gîn-hô>[POJ] Alps soaⁿ thiⁿ-téng ê Liû-chheⁿ kah Gîn-hô</h2><p>Che-sī chi̍t pak súi kah tòng-bē-tiâu ê kéng-sek.
Ùi Alps soaⁿ-me̍h ê Tschirgant hong, lí m̄-nā ē-tàng khòaⁿ-tio̍h hù-kīn ê chng-thâu kah oán-hong ê Tyrolean soaⁿ-thâu.
Thiⁿ-khì nā-sī bē-bái, lí koh ē-tàng khòaⁿ-tio̍h hêng-chheⁿ, seng-hûn, kah Gîn-hô-hē ê kng-tòa.
M̄-koh tùi peh-soaⁿ peh kah giōng beh thiám--sí ê lâng lâi-kóng, chit-àm ē chiah-nī ū kè-ta̍t, sī in-ūi chit-àm koh sī 2018 nî ê Eng-sian-chō liû-chheⁿ-hō͘ siōng-chē ê sî-chūn.
In ê goān-bōng chóng-sǹg ū ta̍t-sêng, hûn sòaⁿ--khì liáu-āu, chiah-ē ū chit-ê chiah-nī súi ê iā-khong chhut-hiān, koh-ū bô hiah-nī kng ê liû-chheⁿ.
Jî-chhiáⁿ kha-mé-lah ū khǹg hō͘ hó-sè, chiah-ē hip-tio̍h kúi-nā tiuⁿ bē-bái ê siòng-phìⁿ.
Hut-jiân-kan, thiⁿ-téng chhut-hiān chi̍t-lia̍p chiok kng ê chhái-sek liû-chheⁿ chhu tùi chiàⁿ-pêng khì, chhu kàu tūi-ti̍t ê Gîn-hô-tòa hù-kīn.
Sī-kóng chiok hó-ūn--ê, kha-mé-lah mā ū hip-tio̍h chit-ê kéng-sek.
Só͘-í liap-iáⁿ-su sûi koh hip chi̍t-tiuⁿ sin--ê siòng-phìⁿ, chit-pái ū hip-tio̍h chi̍t-ūi koan-seng-chiá khiā tī soaⁿ-téng hù-kīn.
I hip-liáu liáu-āu, chiah kā choân-pō͘ ê iáⁿ-siōng iōng sò͘-ūi ki-su̍t kā thia̍p-chò chi̍t-tiuⁿ.</p><h2 id=kip-alps-suann-thinn-tíng-ê-liû-tshenn-kah-gîn-hô>[KIP] Alps suann thinn-tíng ê Liû-tshenn kah Gîn-hô</h2><p>Tse-sī tsi̍t pak suí kah tòng-bē-tiâu ê kíng-sik.
Uì Alps suann-me̍h ê Tschirgant hong, lí m̄-nā ē-tàng khuànn-tio̍h hù-kīn ê tsng-thâu kah uán-hong ê Tyrolean suann-thâu.
Thinn-khì nā-sī bē-bái, lí koh ē-tàng khuànn-tio̍h hîng-tshenn, sing-hûn, kah Gîn-hô-hē ê kng-tuà.
M̄-koh tuì peh-suann peh kah giōng beh thiám--sí ê lâng lâi-kóng, tsit-àm ē tsiah-nī ū kè-ta̍t, sī in-uī tsit-àm koh sī 2018 nî ê Ing-sian-tsō liû-tshenn-hōo siōng-tsē ê sî-tsūn.
In ê guān-bōng tsóng-sǹg ū ta̍t-sîng, hûn suànn--khì liáu-āu, tsiah-ē ū tsit-ê tsiah-nī suí ê iā-khong tshut-hiān, koh-ū bô hiah-nī kng ê liû-tshenn.
Jî-tshiánn kha-mé-lah ū khǹg hōo hó-sè, tsiah-ē hip-tio̍h kuí-nā tiunn bē-bái ê siòng-phìnn.
Hut-jiân-kan, thinn-tíng tshut-hiān tsi̍t-lia̍p tsiok kng ê tshái-sik liû-tshenn tshu tuì tsiànn-pîng khì, tshu kàu tuī-ti̍t ê Gîn-hô-tuà hù-kīn.
Sī-kóng tsiok hó-ūn--ê, kha-mé-lah mā ū hip-tio̍h tsit-ê kíng-sik.
Sóo-í liap-iánn-su suî koh hip tsi̍t-tiunn sin--ê siòng-phìnn, tsit-pái ū hip-tio̍h tsi̍t-uī kuan-sing-tsiá khiā tī suann-tíng hù-kīn.
I hip-liáu liáu-āu, tsiah kā tsuân-pōo ê iánn-siōng iōng sòo-uī ki-su̍t kā thia̍p-tsò tsi̍t-tiunn.</p><h2 id=english-meteor-and-milky-way-over-the-alps>[English] Meteor and Milky Way over the Alps</h2><p>Now this was a view with a thrill.
From <a href=https://youtu.be/Gm8sOBqSyQw>Mount Tschirgant</a> in the <a href=https://en.wikipedia.org/wiki/Alps>Alps</a>, you can see not only nearby towns and distant <a href=https://en.wikipedia.org/wiki/Tyrol>Tyrol</a>ean peaks, but also, weather permitting, stars, nebulas, and the band of the <a href=https://solarsystem.nasa.gov/resources/285/the-milky-way-galaxy/>Milky Way Galaxy</a>.
What made the <a href="https://media.istockphoto.com/id/544319716/photo/climbing-to-the-top.jpg?s=612x612&amp;w=0&amp;k=20&amp;c=B4ovKO6e7SnU_o2c3RAJOI3UpbFzqAr4zBte1VVMreA=">arduous climb</a> worthwhile this night, though, was another peak -- the peak of the 2018 <a href=https://en.wikipedia.org/wiki/Perseids>Perseids</a> <a href=https://apod.nasa.gov/apod/ap180908.html>Meteor</a> <a href=https://apod.nasa.gov/apod/ap170801.html>Shower</a>.
As hoped, dispersing clouds allowed a picturesque sky-gazing session that included <a href=https://apod.nasa.gov/apod/ap220818.html>many faint</a> <a href=https://spaceplace.nasa.gov/meteor-shower/>meteors</a>, all while a carefully positioned camera took a series of exposures.
Suddenly, a thrilling meteor -- <a href=https://apod.nasa.gov/apod/ap171225.html>bright</a> and <a href=https://apod.nasa.gov/apod/ap181219.html>colorful</a> -- slashed down right next to the nearly <a href=https://apod.nasa.gov/apod/ap180911.html>vertical band of the Milky Way</a>.
As luck would have it, the camera caught it too.
Therefore, a new image in the series was quickly taken with one of the <a href=https://apod.nasa.gov/apod/ap040808.html>sky-gazers</a> posing on the nearby peak.
Later, all of the images were <a href="https://www.facebook.com/DrNicholasRoemmeltPhotography/photos/a.230469333765914/1468508936628608/?type=3&amp;theater">digitally combined</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>流星</td><td>liû-chheⁿ</td><td>liû-tshenn</td><td>流星</td><td>meteor</td></tr><tr><td>星雲</td><td>seng-hûn</td><td>sing-hûn</td><td>星雲</td><td>nebulas</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>銀河帶</td><td>Gîn-hô-tòa</td><td>Gîn-hô-tuà</td><td>銀河帶</td><td>band of the Milky Way</td></tr><tr><td>英仙座流星雨</td><td>Eng-sian-chō liû-chheⁿ-hō͘</td><td>Ing-sian-tsō liû-tshenn-hōo</td><td>英仙座流星雨</td><td>Perseids Meteor Shower</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230715/>昨昏 ê 圖：Webb 太空望遠鏡 ê 頭一張深空影像</a>
</span><span class=post_next><a href=https://apod.tw/daily/20230717/>明仔載 ê 圖：獅仔座 CW 星 ê 殼 kah 光弧</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>