<!doctype html><html lang=en><head><title>火衛一 phobos：死期欲到矣 ê 火星衛星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火衛一 Phobos：死期欲到矣 ê 火星衛星"><meta property="og:description" content="這粒衛星 ê 死期已經註定好矣！差不多閣 5000 萬年，火衛一 Phobos 應該會去予搝甲碎糊糊，變做一輾衛星屑仔。"><meta property="og:url" content="https://apod.tw/daily/20220703/"><meta property="og:image" content="https://apod.nasa.gov/apod/fap/image/2207/Phobos_MRO_960.jpg"><link rel=canonical href=https://apod.tw/daily/20220703/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. July 2022</p><h1 class=post_title>火衛一 Phobos：死期欲到矣 ê 火星衛星</h1><div class=post_body><div class=post_inner><img src=https://apod.nasa.gov/apod/fap/image/2207/Phobos_MRO_960.jpg alt=/home/runner/work/apod-taigi.github.io/apod-taigi.github.io/content/daily/2022/07/20220703.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220703.html>Phobos: Doomed Moon of Mars</a></li><li>影像來源：<a href=https://hirise.lpl.arizona.edu/>HiRISE</a>, <a href=https://mars.nasa.gov/mro/>MRO</a>, <a href=https://www.lpl.arizona.edu/>LPL (U. Arizona)</a>, <a href=https://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl6dspwgr00by01xj8qw08tz8 height=180 width=500 frameborder=0 scrolling=no></iframe></div><h2 id=漢羅-火衛一-phobos死期欲到矣-ê-火星衛星>[漢羅] 火衛一 Phobos：死期欲到矣 ê 火星衛星</h2><p>這粒衛星 ê 死期已經註定好矣！
<a href=https://mars.nasa.gov/allaboutmars/extreme/>火星</a> 這粒紅色行星是用 <a href=https://www.pantheon.org/articles/m/mars.html>羅馬戰神</a> ê 名 號--ê。
伊有兩粒細粒衛星，<a href=https://en.wikipedia.org/wiki/Phobos_(moon)>火衛一 Phobos</a> kah <a href=https://en.wikipedia.org/wiki/Deimos_(moon)>火衛二 Deimos</a>。
這兩个名是 ùi 希臘文 ê 驚 kah <a href=http://1.bp.blogspot.com/-yzPdCk_Kc30/UcsbcNxTCKI/AAAAAAAAB-I/9bTfzfm9KKw/s1600/scared_cat_is_really_scared-e1349731123898.jpg>惶</a> 來--ê。
這兩粒 <a href=https://apod.nasa.gov/apod/ap031024.html>火星 ê 衛星</a>，可能本底是 ùi 火星 kah <a href=https://solarsystem.nasa.gov/planets/jupiter/in-depth/>木星</a>之間 ê 主<a href=https://asteroidday.org/>小行星</a>帶來 ê <a href=https://en.wikipedia.org/wiki/Asteroid>小行星</a>，嘛有可能是 ùi <a href=https://apod.tw/daily/20220629/>咱太陽系</a> 閣較遠 ê 所在來 ê 天體，落尾去予火星掠牢矣。
這張 <a href=https://photojournal.jpl.nasa.gov/catalog/PIA10368>予人呵咾甲會觸舌 ê 彩色相片</a>，是 <a href=https://mars.nasa.gov/mro/mission/spacecraft/>火星探測軌道衛星</a> 翕--ê，伊會當看著 10 公尺細 ê 物件。
相片內底 ê <a href=https://apod.nasa.gov/apod/ap201108.html>火衛一 Phobos</a> 是較大粒 ê 衛星，是一粒面頂有足濟隕石坑、親像是小行星 ê 天體。
毋閣 <a href=https://apod.tw/daily/20220509/>火衛一 Phobos 踅火星 ê 軌道</a> 傷倚矣，伊 kah 火星地表 ê 距離才 5800 公里爾爾，按呢 <a href=https://moon.nasa.gov/moon-in-motion/tides/>引潮力</a> 會 kā 伊搝落來。
是講，<a href=https://apod.nasa.gov/apod/ap020504.html>咱 ê 月娘</a> kah 地球 ê 距離是 40 萬公里遠。
差不多閣 5000 萬年，<a href="https://youtu.be/BJHRyjkmxss?t=122">火衛一 Phobos 應該會去予搝甲碎糊糊</a>，變做一輾衛星屑仔。</p><h2 id=poj-hóe-ūi-it-phobos-sí-kî-beh-kàu--ah-ê-hóe-chhiⁿ-ūi-chhiⁿ>[POJ] Hóe-ūi-it Phobos: Sí-kî beh kàu--ah ê Hóe-chhiⁿ ūi-chhiⁿ</h2><p>Chit-lia̍p ūi-chhiⁿ ê sí-kî í-keng chù-tiāⁿ hó--ah!
Hóe-chhiⁿ chit lia̍p âng-sek kiâⁿ-chhiⁿ sī iōng Lô-má chiàn-sîn ê miâ hō--ê.
I ū nn̄g lia̍p sè-lia̍p ūi-chhiⁿ, Hóe-ūi-it Phobos kah Hóe-ūi-jī Deimos.
Chit nn̄g ê miâ sī ùi Hi-la̍h-bûn ê kiaⁿ kah hiâⁿ lâi--ê.
Chit nn̄g lia̍p Hóe-chhiⁿ ê ūi-chhiⁿ, khó-lêng pún-té sī ùi Hóe-chhiⁿ kah Bo̍k-chhiⁿ chi-kan ê chú-sió-kiâⁿ-chhiⁿ-tòa lâi ê sió-kiâⁿ-chhiⁿ, mā ū khó-lêng sī ùi lán Thài-iông-hē koh-khah hn̄g ê só͘-chāi lâi ê thian-thé, lo̍h-bóe khì hō͘ Hóe-chhiⁿ lia̍h-tiâu--ah.
Chit-tiuⁿ hō͘ lâng o-ló kah ē tak-chi̍h ê chhái-sek siòng-phìⁿ, sī Hóe-chhiⁿ Thàm-chhek-kúi-tō-ūi-chhiⁿ hip--ê, i ē-tàng khòaⁿ-tio̍h 10 kong-lí sè ê mi̍h-kiāⁿ.
Siòng-phìⁿ lāi-té ê Hóe-ūi-it Phobos sī khah tōa-lia̍p ê ūi-chhiⁿ, sī chi̍t-lia̍p bīn-téng ū chiok chōe ún-se̍k-kheⁿ, chhiⁿ-chhiūⁿ sī sió-kiâⁿ-chhiⁿ ê thian-thé.
M̄-koh Hóe-ūi-it Phobos se̍h Hóe-chhiⁿ ê kúi-tō siūⁿ óa--ah, i kah Hóe-chhiⁿ tē-piáu ê kū-lî chiah 5800 kong-lí niā-niā, án-ni ín-tiâu-le̍k ē kā i giú--lo̍h-lâi.
Sī-kóng, lán ê goe̍h-niû kah Tē-kiû ê sī 40 bān kong-lí hn̄g.
Chha-put-to koh 5000 bān nî, Hóe-ūi-it Phobos èng-kai ē khì hō͘ giú kah chhùi-kô͘-kô͘, piàn-chò chi̍t liàn ūi-chhiⁿ sap-á.</p><h2 id=kip-hué-uī-it-phobos-sí-kî-beh-kàu--ah-ê-hué-tshinn-uī-tshinn>[KIP] Hué-uī-it Phobos: Sí-kî beh kàu--ah ê Hué-tshinn uī-tshinn</h2><p>Tsit-lia̍p uī-tshinn ê sí-kî í-king tsù-tiānn hó--ah!
Hué-tshinn tsit lia̍p âng-sik kiânn-tshinn sī iōng Lô-má tsiàn-sîn ê miâ hō--ê.
I ū nn̄g lia̍p sè-lia̍p uī-tshinn, Hué-uī-it Phobos kah Hué-uī-jī Deimos.
Tsit nn̄g ê miâ sī uì Hi-la̍h-bûn ê kiann kah hiânn lâi--ê.
Tsit nn̄g lia̍p Hué-tshinn ê uī-tshinn, khó-lîng pún-té sī uì Hué-tshinn kah Bo̍k-tshinn tsi-kan ê tsú-sió-kiânn-tshinn-tuà lâi ê sió-kiânn-tshinn, mā ū khó-lîng sī uì lán Thài-iông-hē koh-khah hn̄g ê sóo-tsāi lâi ê thian-thé, lo̍h-bué khì hōo Hué-tshinn lia̍h-tiâu--ah.
Tsit-tiunn hōo lâng o-ló kah ē tak-tsi̍h ê tshái-sik siòng-phìnn, sī Hué-tshinn Thàm-tshik-kuí-tō-uī-tshinn hip--ê, i ē-tàng khuànn-tio̍h 10 kong-lí sè ê mi̍h-kiānn.
Siòng-phìnn lāi-té ê Hué-uī-it Phobos sī khah tuā-lia̍p ê uī-tshinn, sī tsi̍t-lia̍p bīn-tíng ū tsiok tsuē ún-si̍k-khenn, tshinn-tshiūnn sī sió-kiânn-tshinn ê thian-thé.
M̄-koh Hué-uī-it Phobos se̍h Hué-tshinn ê kuí-tō siūnn uá--ah, i kah Hué-tshinn tē-piáu ê kū-lî tsiah 5800 kong-lí niā-niā, án-ni ín-tiâu-li̍k ē kā i giú--lo̍h-lâi.
Sī-kóng, lán ê gue̍h-niû kah Tē-kiû ê sī 40 bān kong-lí hn̄g.
Tsha-put-to koh 5000 bān nî, Hué-uī-it Phobos ìng-kai ē khì hōo giú kah tshuì-kôo-kôo, piàn-tsò tsi̍t liàn uī-tshinn sap-á.</p><h2 id=english-phobos-doomed-moon-of-mars>[English] Phobos: Doomed Moon of Mars</h2><p>This moon is doomed.
<a href=https://mars.nasa.gov/allaboutmars/extreme/>Mars</a>, the red planet named for the <a href=https://www.pantheon.org/articles/m/mars.html>Roman god of war</a>, has two tiny moons, <a href=https://en.wikipedia.org/wiki/Phobos_(moon)>Phobos</a> and <a href=https://en.wikipedia.org/wiki/Deimos_(moon)>Deimos</a>, whose names are derived from the Greek for Fear and <a href=http://1.bp.blogspot.com/-yzPdCk_Kc30/UcsbcNxTCKI/AAAAAAAAB-I/9bTfzfm9KKw/s1600/scared_cat_is_really_scared-e1349731123898.jpg>Panic</a>.
These <a href=https://apod.nasa.gov/apod/ap031024.html>martian moons</a> may well be captured <a href=https://en.wikipedia.org/wiki/Asteroid>asteroids</a> originating in the main <a href=https://asteroidday.org/>asteroid</a> belt between Mars and <a href=https://solarsystem.nasa.gov/planets/jupiter/in-depth/>Jupiter</a> or perhaps from even more distant reaches of <a href=https://apod.nasa.gov/apod/ap220629.html>our Solar System</a>.
The larger moon, <a href=https://apod.nasa.gov/apod/ap201108.html>Phobos</a>, is indeed seen to be a cratered, asteroid-like object in this <a href=https://photojournal.jpl.nasa.gov/catalog/PIA10368>stunning color image</a> from the robotic <a href=https://mars.nasa.gov/mro/mission/spacecraft/>Mars Reconnaissance Orbiter</a>, with objects as small as 10 meters visible.
But <a href=https://apod.nasa.gov/apod/ap220509.html>Phobos orbits</a> so close to Mars - about 5,800 kilometers above the surface compared to 400,000 kilometers for <a href=https://apod.nasa.gov/apod/ap020504.html>our Moon</a> - that gravitational <a href=https://moon.nasa.gov/moon-in-motion/tides/>tidal forces</a> are dragging it down.
In perhaps 50 million years, <a href="https://youtu.be/BJHRyjkmxss?t=122">Phobos is expected to disintegrate</a> into a ring of debris.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火星</td><td>Hóe-chhiⁿ</td><td>Hué-tshinn</td><td>火星</td><td>Mars</td></tr><tr><td>火衛</td><td>Hóe-ūi</td><td>Hué-uī</td><td>火衛</td><td>Moon of Mars</td></tr><tr><td>火衛一 Phobos</td><td>Hóe-ūi-it Phobos</td><td>Hué-uī-it Phobos</td><td>火衛一 福波斯</td><td>Phobos</td></tr><tr><td>火衛二 Deimos</td><td>Hóe-ūi-jī Deimos</td><td>Hué-uī-jī Deimos</td><td>火衛二 戴摩斯</td><td>Deimos</td></tr><tr><td>火星探測軌道衛星</td><td>Hóe-chhiⁿ Thàm-chhek-kúi-tō-ūi-chhiⁿ</td><td>Hué-tshinn Thàm-tshik-kuí-tō-uī-tshinn</td><td>火星偵察軌道衛星</td><td>Mars Reconnaissance Orbiter</td></tr><tr><td>主小行星帶</td><td>chú-sió-kiâⁿ-chhiⁿ-tòa</td><td>tsú-sió-kiânn-tshinn-tuà</td><td>主小行星帶</td><td>the main asteroid belt</td></tr><tr><td>木星</td><td>Bo̍k-chhiⁿ</td><td>Bo̍k-tshinn</td><td>木星</td><td>Jupiter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220702/>昨昏 ê 圖：用 日軌攝影術 翕 ê 日行軌跡</a>
</span><span class=post_next><a href=https://apod.tw/daily/20220704/>明仔載 ê 圖：魔鬼馬鞍山天頂 ê 超級草莓月娘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>