<!doctype html><html lang=en><head><title>遊戲：超級行星相挵 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="遊戲：超級行星相挵"><meta property="og:description" content="毋知你敢有法度製造一个會當活 1000 年 ê 行星系統？你會當耍這个遊戲「超級行星相挵」，看會當抑是袂當。"><meta property="og:url" content="https://apod.tw/daily/20220619/"><meta property="og:image" content="%!s(<nil>)"><link rel=canonical href=https://apod.tw/daily/20220619/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. June 2022</p><h1 class=post_title>遊戲：超級行星相挵</h1><div class=post_body><div class=post_inner><div class=iframe style=padding-bottom:790px!important><iframe src=https://stefanom.org/spc/game.php></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220619.html>Game: Super Planet Crash</a></li><li>影像來源 kah <a href=http://creativecommons.org/licenses/by-nc-nd/4.0/>許可</a>：<a href=https://www.stefanom.io/>Stefano Meschiari</a> (<a href=https://as.utexas.edu/>U. Texas at Austin</a>) & the <a href=https://save-point.io/>SAVE/Point</a> Team</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl684ttxr02tl01sb3vo40qs9 height=180 width=500 frameborder=0 scrolling=no></iframe></div><h2 id=漢羅-遊戲超級行星相挵>[漢羅] 遊戲：超級行星相挵</h2><p>毋知你敢有法度製造一个會當活 1000 年 ê 行星系統？
你會當耍這个遊戲「<a href=https://stefanom.org/spc/>超級行星相挵</a>」，看會當抑是袂當。
你愛生出 10 粒 <a href=https://solarsystem.nasa.gov/resources/313/what-is-a-planet/>行星</a>，踮中央恆星附近點落去就會生一粒出來。
倒爿 ê 菜單會當予你按照行星 ê 質量來揀行星 ê 形態。
Ùi 質量較細到較大是：<a href=https://apod.nasa.gov/apod/ap100713.html>地球</a>、<a href=http://en.wikipedia.org/wiki/Super-Earth>超級地球</a>、<a href=http://en.wikipedia.org/wiki/Ice_giant>冰巨行星</a>、<a href=https://exoplanets.nasa.gov/what-is-an-exoplanet/planet-types/gas-giant/>巨行星</a>、<a href=http://starchild.gsfc.nasa.gov/docs/StarChild/questions/question62.html>棕矮星</a>、kah <a href=https://www.universetoday.com/138338/wheres-line-massive-planet-brown-dwarf-star/>矮恆星</a>。
逐粒行星毋若去予行星系統內底，像太陽這款恆星 ê 引力縛牢--ê，嘛去予其他行星 ê 引力縛牢--ê。
耍愈久你 ê 分數會愈懸，而且你囥 ê 行星若是愈密，抑是囥較濟粒 tī <a href=https://seec.gsfc.nasa.gov/what_makes_a_planet_habitable.html>性命四序區</a> 內底，你嘛會提著 <a href=https://pictures-of-cats.org/wp-content/uploads/2020/07/happy-cat_edited.jpg>獎勵分數</a>。
你若是有法度耍到 1000 年，抑是行星去予引力 kā 擲出去，這个遊戲就會結束矣。
最近這幾冬，有 <a href=https://apod.nasa.gov/apod/ap190710.html>足濟系外行星系統</a> 去予科學家揣著。
這个 <a href="https://news.ycombinator.com/item?id=7591094">超級行星相挵</a> ê 展示予咱看講，有一寡行星系統會較穩定。
等你耍這个 <a href=http://www.space.com/25402-super-planet-crash-video-game.html>超級行星相挵</a> ê 遊戲幾若擺了後，你可能會開始憢疑。
到時你應該有理由相信講，咱 ê <a href=https://solarsystem.nasa.gov/solar-system/our-solar-system/overview/>太陽系</a> tī 行星系統形成 ê 過程，應該是有 <a href=http://www.newscientist.com/article/dn20952-missing-planet-explains-solar-systems-structure.html>幾若粒行星 phàng 見去矣</a>。</p><h2 id=poj-iû-hì-chhiau-kip-kiâⁿ-chhiⁿ-sio-lòng>[POJ] Iû-hì: Chhiau-kip-kiâⁿ-chhiⁿ Sio-lòng</h2><p>M̄-chai lí kám ū-hoat-tō͘ chè-chō chi̍t-ê ē-tàng oa̍h 1000 nî ê kiâⁿ-chhiⁿ hē-thóng?
Lí ē-tàng sńg chit-ê iû-hì "Chhiau-kip Kiâⁿ-chhiⁿ Sio-lòng", khòaⁿ ē-tàng iah-sī bē-tàng.
Lí ài siⁿ-chhut 10 lia̍p kiâⁿ-chhiⁿ, tiàm tiong-ng hêng-chhiⁿ hū-kīn tiám--lo̍h-khì to̍h ēf siⁿ chi̍t-lia̍p chhut-lâi.
Tò-pêng ê chhài-toaⁿ ē-tàng hō͘ lí chiàu kiâⁿ-chhiⁿ ê chit-liōng lâi kéng kiâⁿ-chhiⁿ ê hêng-thài.
Ùi chit-liōng khah sè kàu khah tōa sī: Tē-kiû, Chhiau-kip Tē-kiû, Peng-kū-kiâⁿ-chhiⁿ, Kū-kiâⁿ-chhiⁿ, Chang-é-chhiⁿ, kah É-hêng-chhiⁿ.
Ta̍k-lia̍p kiâⁿ-chhiⁿ m̄-nā khì hō͘ kiâⁿ-chhiⁿ-hē-thóng lāi-té, chhiūⁿ Thài-iông chit-khoán hêng-chhiⁿ ê ín-le̍k pa̍k-tiâu--ê, mā khì hō͘ kî-tha kiâⁿ-chhiⁿ ê ín-le̍k pa̍k-tiâu--ê.
Sńg lú kú lí ê hun-sò͘ ē lú koân, jî-chhiáⁿ lí khǹg ê kiâⁿ-chhiⁿ nā-sī lú ba̍t, iah-sī khǹg khah chōe lia̍p tī sìⁿ-miā sù-sī-khu lāi-té, lí mā ē the̍h-tio̍h chióng-lē hun-sò͘.
Lí nā-sī ū-hoat-tō͘ sńg kàu 1000 nî, iah-sī kiâⁿ-chhiⁿ khì hō͘ ín-le̍k kā tàn--chhut-khì, chit-ê iû-hì to̍h ē kiat-sok ah.
Chòe-kīn chit kúi tang, ū chiok chōe hē-gōa-kiâⁿ-chhiⁿ-hē-thóng khì hō͘ kho-ha̍k-ka chhōe-tio̍h.
Chit-ê Chhiau-kip-kiâⁿ-chhiⁿ Sio-lòng ê tián-sī hō͘ lán khòaⁿ kóng, ū chi̍t-kóa kiâⁿ-chhiⁿ-hē-thóng ē khah ún-tēng.
Tán lí sńg chit-ê Chhiau-kip-kiâⁿ-chhiⁿ Sio-lòng ê iû-hì kúi-ā pái liáu-āu, lí khó-lêng ē khai-sí giâu-gî.
Kàu-sî lí èng-kai ū lí-iû siong-sìn kóng, lán ê Thài-iông-hē tī kiâⁿ-chhiⁿ-hē-thóng hêng-sêng ê kòe-têng, èng-kai sī ū kúi-ā lia̍p kiâⁿ-chhiⁿ phàng-kìⁿ khì ah.</p><h2 id=kip-iû-hì-tshiau-kip-kiânn-tshinn-sio-lòng>[KIP] Iû-hì: Tshiau-kip-kiânn-tshinn Sio-lòng</h2><p>M̄-tsai lí kám ū-huat-tōo tsè-tsō tsi̍t-ê ē-tàng ua̍h 1000 nî ê kiânn-tshinn hē-thóng?
Lí ē-tàng sńg tsit-ê iû-hì "Tshiau-kip Kiânn-tshinn Sio-lòng", khuànn ē-tàng iah-sī bē-tàng.
Lí ài sinn-tshut 10 lia̍p kiânn-tshinn, tiàm tiong-ng hîng-tshinn hū-kīn tiám--lo̍h-khì to̍h ēf sinn tsi̍t-lia̍p tshut-lâi.
Tò-pîng ê tshài-tuann ē-tàng hōo lí tsiàu kiânn-tshinn ê tsit-liōng lâi kíng kiânn-tshinn ê hîng-thài.
Uì tsit-liōng khah sè kàu khah tuā sī: Tē-kiû, Tshiau-kip Tē-kiû, Ping-kū-kiânn-tshinn, Kū-kiânn-tshinn, Tsang-é-tshinn, kah É-hîng-tshinn.
Ta̍k-lia̍p kiânn-tshinn m̄-nā khì hōo kiânn-tshinn-hē-thóng lāi-té, tshiūnn Thài-iông tsit-khuán hîng-tshinn ê ín-li̍k pa̍k-tiâu--ê, mā khì hōo kî-tha kiânn-tshinn ê ín-li̍k pa̍k-tiâu--ê.
Sńg lú kú lí ê hun-sòo ē lú kuân, jî-tshiánn lí khǹg ê kiânn-tshinn nā-sī lú ba̍t, iah-sī khǹg khah tsuē lia̍p tī sìnn-miā sù-sī-khu lāi-té, lí mā ē the̍h-tio̍h tsióng-lē hun-sòo.
Lí nā-sī ū-huat-tōo sńg kàu 1000 nî, iah-sī kiânn-tshinn khì hōo ín-li̍k kā tàn--tshut-khì, tsit-ê iû-hì to̍h ē kiat-sok ah.
Tsuè-kīn tsit kuí tang, ū tsiok tsuē hē-guā-kiânn-tshinn-hē-thóng khì hōo kho-ha̍k-ka tshuē-tio̍h.
Tsit-ê Tshiau-kip-kiânn-tshinn Sio-lòng ê tián-sī hōo lán khuànn kóng, ū tsi̍t-kuá kiânn-tshinn-hē-thóng ē khah ún-tīng.
Tán lí sńg tsit-ê Tshiau-kip-kiânn-tshinn Sio-lòng ê iû-hì kuí-ā pái liáu-āu, lí khó-lîng ē khai-sí giâu-gî.
Kàu-sî lí ìng-kai ū lí-iû siong-sìn kóng, lán ê Thài-iông-hē tī kiânn-tshinn-hē-thóng hîng-sîng ê kuè-tîng, ìng-kai sī ū kuí-ā lia̍p kiânn-tshinn phàng-kìnn khì ah.</p><h2 id=english-game-super-planet-crash>[English] Game: Super Planet Crash</h2><p>Can you create a planetary system that lasts for 1000 years?
<a href=https://stefanom.org/spc/>Super Planet Crash</a>, the featured game, allows you to try.
To create up to ten <a href=https://solarsystem.nasa.gov/resources/313/what-is-a-planet/>planets</a>, just click anywhere near the central star.
Planet types can be selected on the left in order of increasing mass: <a href=https://apod.nasa.gov/apod/ap100713.html>Earth</a>, <a href=http://en.wikipedia.org/wiki/Super-Earth>Super-Earth</a>, <a href=http://en.wikipedia.org/wiki/Ice_giant>Ice giant</a>, <a href=https://exoplanets.nasa.gov/what-is-an-exoplanet/planet-types/gas-giant/>Giant planet</a>, <a href=http://starchild.gsfc.nasa.gov/docs/StarChild/questions/question62.html>Brown dwarf</a>, or <a href=https://www.universetoday.com/138338/wheres-line-massive-planet-brown-dwarf-star/>Dwarf star</a>.
Each planet is gravitationally attracted not only to the central Sun-like star, but to other planets.
Points are awarded, with <a href=https://pictures-of-cats.org/wp-content/uploads/2020/07/happy-cat_edited.jpg>bonus factors</a> applied for increasingly crowded and <a href=https://seec.gsfc.nasa.gov/what_makes_a_planet_habitable.html>habitable systems</a>.
The game ends after 1000 years or when a planet is gravitationally expelled.
<a href=https://apod.nasa.gov/apod/ap190710.html>Many exoplanetary systems</a> are being discovered in recent years, and <a href="https://news.ycombinator.com/item?id=7591094">Super Planet Crash</a> demonstrates why some remain stable.
As you might suspect after playing <a href=http://www.space.com/25402-super-planet-crash-video-game.html>Super Planet Crash</a> a few times, there is reason to believe that our own <a href=https://solarsystem.nasa.gov/solar-system/our-solar-system/overview/>Solar System</a> has <a href=http://www.newscientist.com/article/dn20952-missing-planet-explains-solar-systems-structure.html>lost planets</a> during its formation.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>超級行星</td><td>chhiau-kip-kiâⁿ-chhiⁿ</td><td>tshiau-kip-kiânn-tshinn</td><td>超級行星</td><td>Super planet</td></tr><tr><td>行星系統</td><td>kiâⁿ-chhiⁿ-hē-thóng</td><td>kiânn-tshinn-hē-thóng</td><td>行星系統</td><td>planetary system</td></tr><tr><td>系外行星</td><td>hē-gōa-kiâⁿ-chhiⁿ</td><td>hē-guā-kiânn-tshinn</td><td>系外行星</td><td>exoplanet</td></tr><tr><td>系外行星系統</td><td>hē-gōa-kiâⁿ-chhiⁿ-hē-thóng</td><td>hē-guā-kiânn-tshinn-hē-thóng</td><td>系外行星系統</td><td>exoplanetary system</td></tr><tr><td>超級地球</td><td>Chhiau-kip Tē-kiû</td><td>Tshiau-kip Tē-kiû</td><td>超級地球</td><td>Super-Earth</td></tr><tr><td>冰巨行星</td><td>Peng-kū kiâⁿ-chhiⁿ</td><td>Ping-kū kiânn-tshinn</td><td>冰巨行星</td><td>Ice giant</td></tr><tr><td>巨行星</td><td>Kū kiâⁿ-chhiⁿ</td><td>Kū kiânn-tshinn</td><td>巨行星</td><td>Giant planet</td></tr><tr><td>棕矮星</td><td>chang-é-chhiⁿ</td><td>tsang-é-tshinn</td><td>棕矮星</td><td>Brown dwarf</td></tr><tr><td>矮恆星</td><td>é-hêng-chhiⁿ</td><td>é-hîng-tshinn</td><td>矮恆星</td><td>Dwarf star</td></tr><tr><td>矮星</td><td>é-chhiⁿ</td><td>é-tshinn</td><td>矮星</td><td>Dwarf star</td></tr><tr><td>性命四序區</td><td>sìⁿ-miā sù-sī-khu</td><td>sìnn-miā sù-sī-khu</td><td>適居帶</td><td>habitable zone</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220618/>昨昏 ê 圖：天鵝座 γ kah 邊仔 ê 星雲</a>
</span><span class=post_next><a href=https://apod.tw/daily/20220620/>明仔載 ê 圖：火星面頂 ê 手指頭仔岩石</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>