<!doctype html><html lang=en><head><title>觀測會著 ê 宇宙 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="觀測會著 ê 宇宙"><meta property="og:description" content="咱會當看偌遠？咱先假設講，你 ê 目睭會當看著各種無仝款 ê 輻射光，按呢逐項你看著 ê 抑是 可能看會著 ê 範圍，to̍h 是 觀測會著 ê 宇宙。"><meta property="og:url" content="https://apod.tw/daily/20220316/"><meta property="og:image" content="https://apod.nasa.gov/apod/fap/image/2203/VisUni_WikiBudassi_960.jpg"><link rel=canonical href=https://apod.tw/daily/20220316/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. March 2022</p><h1 class=post_title>觀測會著 ê 宇宙</h1><div class=post_body><div class=post_inner><img src=https://apod.nasa.gov/apod/fap/image/2203/VisUni_WikiBudassi_960.jpg alt=/home/runner/work/apod-taigi.github.io/apod-taigi.github.io/content/daily/2022/03/20220316.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220316.html>The Observable Universe</a></li><li>插圖提供 kah <a href=https://creativecommons.org/licenses/by-sa/4.0/deed.en>許可</a>：<a href=https://commons.wikimedia.org/wiki/File:Extended_universe_logarithmic_illustration_(English_annotated).png>Wikipedia</a>, <a href=https://commons.wikimedia.org/wiki/User:Unmismoobjetivo>Pablo Carlos Budassi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1xt5yio0cgf01w813krg4t8 height=180 width=500 frameborder=0 scrolling=no></iframe></div><h2 id=漢羅-觀測會著-ê-宇宙>[漢羅] 觀測會著 ê 宇宙</h2><p>咱會當看偌遠？
咱先假設講，你 ê 目睭會當看著各種無仝款 ê 輻射光，按呢逐項你看--著 ê 抑是 可能看會著 ê 範圍，to̍h 是 <a href=https://en.wikipedia.org/wiki/Observable_universe>觀測會著 ê 宇宙</a>。
咱目前看會著上遠 ê 光是 <a href=https://wmap.gsfc.nasa.gov/universe/bb_tests_cmb.html>宇宙微波背景</a>，彼是 ùi <a href=https://en.wikipedia.org/wiki/Age_of_the_universe>138 億年前</a> ê 宇宙來 ê。
彼當陣 ê 宇宙是無透光 ê，to̍h 親像是 厚-tut-tut ê 霧仝款。
有一寡仔 tī 咱邊仔 ê <a href=https://icecube.wisc.edu/outreach/neutrinos/>微中子</a> kah <a href=https://www.ligo.caltech.edu/page/what-are-gw>重力波</a>，其實是 ùi 閣較遠 ê 所在來 ê。
毋閣人類 ê 技術猶未到，無法度量著 in。
<a href=https://commons.wikimedia.org/wiki/File:Extended_universe_logarithmic_illustration_(English_annotated).png>這張相片</a> 是用 <a href=https://en.wikipedia.org/wiki/Logarithmic_scale>愈來愈櫼 ê 尺度</a> 來展示 觀測會著 ê 宇宙。
中央有 <a href=https://solarsystem.nasa.gov/planets/earth/overview/>地球</a> kah <a href=https://solarsystem.nasa.gov/solar-system/sun/in-depth/>太陽</a>，邊仔是 <a href=https://solarsystem.nasa.gov/solar-system/our-solar-system/in-depth/>咱 ê 太陽系</a>，閣來是 <a href=http://www.atlasoftheuniverse.com/12lys.html>厝邊恆星</a>、<a href=https://apod.nasa.gov/apod/ap110614.html>厝邊星系</a>、<a href=https://apod.nasa.gov/apod/ap180305.html>遙遠星系</a>、<a href=https://apod.nasa.gov/apod/ap140512.html>早期物質 ê 雲絲</a>、kah <a href=https://apod.nasa.gov/apod/ap130325.html>宇宙微波背景</a>。
宇宙學家一般 ê 假設是講，咱這个 觀測會著 ê 宇宙，雖然干焦 leh 講咱附近 ê 宇宙爾爾，毋閣仝款 ê 物理概念，kah 規个「大宇宙」是相迵 ê。
毋閣，猶是有幾若个較流行、毋閣猶是推論 ê 講法 <a href="http://asterisk.apod.com/viewtopic.php?f=39&amp;t=21958">認為</a> 講，咱 ê <a href=https://science.nasa.gov/astrophysics/big-questions/How-do-matter-energy-space-and-time-behave-under-the-extraordinarily-diverse-conditions-of-the-cosmos>宇宙</a> 是 <a href=https://en.wikipedia.org/wiki/Multiverse>閣較大 ê 多層宇宙</a> ê 一部份。
這个多層宇宙，可能會有 <a href=https://medium.com/starts-with-a-bang/ask-ethan-96-is-the-multiverse-science-ecceb24fa2af>無仝</a> ê 物理定數、無仝 ê 物理定律、<a href=http://www.pbs.org/wgbh/nova/blogs/physics/2014/04/how-many-dimensions-does-the-universe-really-have/>較懸 ê 維度</a> leh 運作。
嘛有可能是以咱這个宇宙做標準，毋閣 <a href=https://apod.nasa.gov/apod/ap170401.html>閣小可仔無仝 ê 版本</a>。</p><h2 id=poj-koan-chhek-ē-tioh-ê-ú-tiū>[POJ] Koan-chhek-ē-tio̍h ê Ú-tiū</h2><p>Lán ē-tàng khòaⁿ gōa hn̄g?
Lán seng ká-siat kóng, lí ê ba̍k-chiu ē-tàng khòaⁿ-tio̍h kok-chióng bô-kâng-khoán ê hok-siā-kng, án-ne ta̍k-hāng lí khòaⁿ--tio̍h ê iah-sī khó-lêng khòaⁿ-ē-tio̍h ê hoān-ûi, to̍h sī koan-chhek-ē-tio̍h ê ú-tiū.
Lán bo̍k-chêng khòaⁿ-ē-tio̍h siōng hn̄g ê kng sī ú-tiū-bî-pho-pōe-kéng, he sī ùi 138 ek nî-chêng ê ú-tiū lâi ê.
Hit-tang-chūn ê ú-tiū sī bô-thàu-kng ê, to̍h chhin-chhiūⁿ sī kāu-tut-tut ê bū kāng-khoán.
Ū chi̍t-kóa-á tī lán piⁿ-á ê bî-tiōng-chú kah tiōng-le̍k-pho, kî-si̍t sī ùi koh-khah hn̄g ê só͘-chāi lâi ê.
M̄-koh jîn-lūi ê ki-su̍t iáu bōe kàu, bô-hoat-tō͘ niû tio̍h in.
Chit-tiuⁿ siòng-phìⁿ sī iōng lú-lâi lú-chiⁿ ê chhioh-tō͘ lâi tiān-sī koan-chhek-ē-tio̍h ê ú-tiū.
Tiong-ng ū Tē-kiû kah Thài-iông, piⁿ-á sī lán ê Thài-iông-hē, koh-lâi sī chhù-piⁿ-hêng-chhiⁿ, chhù-piⁿ-seng-hē, iâu-oán-seng-hē, chá-kî bu̍t-chit ê hûn-si, kah ú-tiū-bî-pho-pōe-kéng.
Ú-tiū ha̍k-ka it-poaⁿ ê ká-siat sī kóng, lán chit-ê koan-chhek-ē-tio̍h ê ú-tiū, sui-jiân kan-na leh kóng lán hū-kīn ê ú-tiū niā-niā, m̄-koh kāng-khoán ê bu̍t-lí khài-liām, kah kui-ê "Tōa-ú-tiū" sī sio-thàng ê.
M̄-koh, iáu-sī ū kúi-ā-ê khah liû-hêng, m̄-koh iáu-sī thui-lūn ê kóng-hoat sī kóng, lán ê ú-tiū sī koh-khah tōa ê to-chân-ú-tiū ê chi̍t-pō͘-hūn.
Chit-ê to-chân-ú-tiū, khó-lêng ē ū bô-kâng ê bu̍t-lí-tēng-sò͘, bô-kâng ê bu̍t-lí-tēng-lu̍t, khah koân ê ûi-tō͘ leh ūn-chok.
Mā ū khó-lêng sī í lán chit-ê ú-tiū chò phiau-chún, m̄-koh koh sió-khóa-á bô-kâng ê pán-pún.</p><h2 id=kip-kuan-tshik-ē-tioh-ê-ú-tiū>[KIP] Kuan-tshik-ē-tio̍h ê Ú-tiū</h2><p>Lán ē-tàng khuànn guā hn̄g?
Lán sing ká-siat kóng, lí ê ba̍k-tsiu ē-tàng khuànn-tio̍h kok-tsióng bô-kâng-khuán ê hok-siā-kng, án-ne ta̍k-hāng lí khuànn--tio̍h ê iah-sī khó-lîng khuànn-ē-tio̍h ê huān-uî, to̍h sī kuan-tshik-ē-tio̍h ê ú-tiū.
Lán bo̍k-tsîng khuànn-ē-tio̍h siōng hn̄g ê kng sī ú-tiū-bî-pho-puē-kíng, he sī uì 138 ik nî-tsîng ê ú-tiū lâi ê.
Hit-tang-tsūn ê ú-tiū sī bô-thàu-kng ê, to̍h tshin-tshiūnn sī kāu-tut-tut ê bū kāng-khuán.
Ū tsi̍t-kuá-á tī lán pinn-á ê bî-tiōng-tsú kah tiōng-li̍k-pho, kî-si̍t sī uì koh-khah hn̄g ê sóo-tsāi lâi ê.
M̄-koh jîn-luī ê ki-su̍t iáu buē kàu, bô-huat-tōo niû tio̍h in.
Tsit-tiunn siòng-phìnn sī iōng lú-lâi lú-tsinn ê tshioh-tōo lâi tiān-sī kuan-tshik-ē-tio̍h ê ú-tiū.
Tiong-ng ū Tē-kiû kah Thài-iông, pinn-á sī lán ê Thài-iông-hē, koh-lâi sī tshù-pinn-hîng-tshinn, tshù-pinn-sing-hē, iâu-uán-sing-hē, tsá-kî bu̍t-tsit ê hûn-si, kah ú-tiū-bî-pho-puē-kíng.
Ú-tiū ha̍k-ka it-puann ê ká-siat sī kóng, lán tsit-ê kuan-tshik-ē-tio̍h ê ú-tiū, sui-jiân kan-na leh kóng lán hū-kīn ê ú-tiū niā-niā, m̄-koh kāng-khuán ê bu̍t-lí khài-liām, kah kui-ê "Tuā-ú-tiū" sī sio-thàng ê.
M̄-koh, iáu-sī ū kuí-ā-ê khah liû-hîng, m̄-koh iáu-sī thui-lūn ê kóng-huat sī kóng, lán ê ú-tiū sī koh-khah tuā ê to-tsân-ú-tiū ê tsi̍t-pōo-hūn.
Tsit-ê to-tsân-ú-tiū, khó-lîng ē ū bô-kâng ê bu̍t-lí-tīng-sòo, bô-kâng ê bu̍t-lí-tīng-lu̍t, khah kuân ê uî-tōo leh ūn-tsok.
Mā ū khó-lîng sī í lán tsit-ê ú-tiū tsò phiau-tsún, m̄-koh koh sió-khuá-á bô-kâng ê pán-pún.</p><h2 id=english-the-observable-universe>[English] The Observable Universe</h2><p>How far can you see?
Everything you can see, and everything you could possibly see, right now, assuming your eyes could detect all types of radiations around you -- is the <a href=https://en.wikipedia.org/wiki/Observable_universe>observable universe</a>.
In light, the farthest we can see comes from the <a href=https://wmap.gsfc.nasa.gov/universe/bb_tests_cmb.html>cosmic microwave background</a>, a time <a href=https://en.wikipedia.org/wiki/Age_of_the_universe>13.8 billion years ago</a> when the universe was opaque like thick fog.
Some <a href=https://icecube.wisc.edu/outreach/neutrinos/>neutrinos</a> and <a href=https://www.ligo.caltech.edu/page/what-are-gw>gravitational waves</a> that surround us come from even farther out, but humanity does not yet have the technology to detect them.
The <a href=https://commons.wikimedia.org/wiki/File:Extended_universe_logarithmic_illustration_(English_annotated).png>featured image</a> illustrates the observable universe on an <a href=https://en.wikipedia.org/wiki/Logarithmic_scale>increasingly compact scale</a>, with the <a href=https://solarsystem.nasa.gov/planets/earth/overview/>Earth</a> and <a href=https://solarsystem.nasa.gov/solar-system/sun/in-depth/>Sun</a> at the center surrounded by <a href=https://solarsystem.nasa.gov/solar-system/our-solar-system/in-depth/>our Solar System</a>, <a href=http://www.atlasoftheuniverse.com/12lys.html>nearby stars</a>, <a href=https://apod.nasa.gov/apod/ap110614.html>nearby galaxies</a>, <a href=https://apod.nasa.gov/apod/ap180305.html>distant galaxies</a>, <a href=https://apod.nasa.gov/apod/ap140512.html>filaments of early matter</a>, and the <a href=https://apod.nasa.gov/apod/ap130325.html>cosmic microwave background</a>.
Cosmologists typically assume that our observable <a href=https://science.nasa.gov/astrophysics/big-questions/How-do-matter-energy-space-and-time-behave-under-the-extraordinarily-diverse-conditions-of-the-cosmos>universe</a> is just the nearby part of a greater entity known as "the universe" where the same physics applies.
However, there are several lines of popular but speculative reasoning that <a href="http://asterisk.apod.com/viewtopic.php?f=39&amp;t=21958">assert</a> that even our universe is part of a <a href=https://en.wikipedia.org/wiki/Multiverse>greater multiverse</a> where either different physical constants occur, <a href=https://medium.com/starts-with-a-bang/ask-ethan-96-is-the-multiverse-science-ecceb24fa2af>different</a> physical laws apply, <a href=http://www.pbs.org/wgbh/nova/blogs/physics/2014/04/how-many-dimensions-does-the-universe-really-have/>higher dimensions</a> operate, or slightly <a href=https://apod.nasa.gov/apod/ap170401.html>different-by-chance versions</a> of our standard universe exist.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>觀測會著的宇宙</td><td>koan-chhek-ē-tio̍h ê ú-tiū</td><td>kuan-tshik-ē-tio̍h ê ú-tiū</td><td>可觀測的宇宙</td><td>observable universe</td></tr><tr><td>輻射光</td><td>hok-siā-kng</td><td>hok-siā-kng</td><td>輻射</td><td>radiations</td></tr><tr><td>宇宙微波背景</td><td>ú-tiū-bî-pho-pōe-kéng</td><td>ú-tiū-bî-pho-puē-kíng</td><td>宇宙微波背景</td><td>cosmic microwave background</td></tr><tr><td>無透光</td><td>bô-thàu-kng</td><td>bô-thàu-kng</td><td>不透明</td><td>opaque</td></tr><tr><td>微中子</td><td>bî-tiōng-chú</td><td>bî-tiōng-tsú</td><td>微中子</td><td>neutrinos</td></tr><tr><td>重力波</td><td>tiōng-le̍k-pho</td><td>tiōng-li̍k-pho</td><td>重力波</td><td>gravitational waves</td></tr><tr><td>多層宇宙</td><td>to-chân-ú-tiū</td><td>to-tsân-ú-tiū</td><td>多層宇宙</td><td>multiverse</td></tr><tr><td>物理定數</td><td>bu̍t-lí-tēng-sò͘</td><td>bu̍t-lí-tīng-sòo</td><td>物理常數</td><td>physical constants</td></tr><tr><td>物理定律</td><td>bu̍t-lí-tēng-lu̍t</td><td>bu̍t-lí-tīng-lu̍t</td><td>物理定律</td><td>physical laws</td></tr><tr><td>維度</td><td>ûi-tō͘</td><td>uî-tōo</td><td>維度</td><td>dimensions</td></tr><tr><td>厝邊恆星</td><td>chhù-piⁿ-hêng-chhiⁿ</td><td>tshù-pinn-hîng-tshinn</td><td>鄰近恆星</td><td>nearby stars</td></tr><tr><td>厝邊星系</td><td>chhù-piⁿ-seng-hē</td><td>tshù-pinn-sing-hē</td><td>鄰近星系</td><td>nearby galaxies</td></tr><tr><td>遙遠星系</td><td>iâu-oán-seng-hē</td><td>iâu-uán-sing-hē</td><td>遙遠星系</td><td>distant galaxies</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>solar system</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220315/>昨昏 ê 圖：欲去天星 ê 路</a>
</span><span class=post_next><a href=https://apod.tw/daily/20220317/>明仔載 ê 圖：半人馬座 A</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>