<!doctype html><html lang=en><head><title>Leonard 彗星 ê 長尾溜 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Leonard 彗星 ê 長尾溜"><meta property="og:description" content="Leonard 彗星是 2021 年上光 ê 彗星。這兩張相片是 tī 智利 Atacama 沙漠 ê 天頂翕 ê，彗星 to̍h tī 這兩張相片 ê 倒爿下跤遐。"><meta property="og:url" content="https://apod.tw/daily/20211230/"><meta property="og:image" content="https://apod.nasa.gov/apod/image/2112/tail_gasparri_web1024.jpg"><link rel=canonical href=https://apod.tw/daily/20211230/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. December 2021</p><h1 class=post_title>Leonard 彗星 ê 長尾溜</h1><div class=post_body><div class=post_inner><img src=https://apod.nasa.gov/apod/image/2112/tail_gasparri_web1024.jpg alt=/home/runner/work/apod-taigi.github.io/apod-taigi.github.io/content/daily/2021/12/20211230.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211230.html>The Further Tail of Comet Leonard</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.danielegasparri.com/en/pagina-iniziale-english/>Daniele Gasparri</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckz1ht9qx3xg10859us6j4ybk height=180 width=500 frameborder=0 scrolling=no></iframe></div><h2 id=漢羅-leonard-彗星-ê-長尾溜>[漢羅] Leonard 彗星 ê 長尾溜</h2><p><a href=https://apod.tw/daily/20211225/>Leonard 彗星</a> 是 2021 年上光 ê 彗星。
這兩張相片是 tī 智利 Atacama 沙漠 ê 天頂翕 ê，彗星 to̍h tī 這兩張相片 ê 倒爿下跤遐。
一月 3 號是 Leonard 彗星 ê 近日點，伊這馬當 leh 飛過去，<a href="https://www.facebook.com/media/set/?set=a.4214632848640902&amp;type=3">彗尾嘛愈來愈長，愈來愈看會著</a>。
這是 kā 闊幅鏡頭翕 ê 幾若張相片疊做一張 ê（用烏白相片是欲予這个對比閣較明顯）。
按呢翕，是為著欲追蹤複雜 ê 離子尾溜。
是講，這个尾溜迒過天頂 60 度闊，實在是有夠長 ê 啦！
木星嘛足光 ê，tī 正爿下跤 ê 地平線附近爍咧爍咧。
這款物質是 ùi <a href=https://www.nasa.gov/image-feature/goddard/2021/views-of-comet-leonard-from-two-sun-watching-spacecraft>Leonard 彗星 ê 核心</a> 蒸發出來 ê。
這差不多有 1 公里闊，內底有足濟沙塗、岩石、kah 冰。
這寡物件去予太陽光照甲面頂 ê 離子氣體 leh 發光，產生長長 ê 尾溜。
最近幾若禮拜 <a href="https://ase.tufts.edu/cosmos/view_chapter.asp?id=12&amp;page=5">彗核</a> 受著太陽風 kah 磁場 ê 影響，有當時仔會突然間爍一下。
這嘛造成彗尾產生無規則、<a href=https://spaceweatherarchive.com/2021/12/28/a-disconnection-event-in-the-tail-of-comet-leonard/>彎彎曲曲 ê 尾溜</a>。
Leonard 彗星到近日點猶閣有幾若工，伊會繼續 <a href=https://skyandtelescope.org/astronomy-news/comet-leonard-a-gift-at-christmastime/>遮爾活跳跳</a>。
彗星這馬 tī <a href="https://theskylive.com/3dsolarsystem?objs=cometleonard&amp;date=2021-12-29&amp;h=23&amp;m=23&">太陽系黃道面 ê 南爿</a>，掃過南天 ê 顯微鏡座。</p><h2 id=poj-leonard-hui-chhiⁿ-ê-tng-bóe-liu>[POJ] Leonard Hui-chhiⁿ ê tn̂g-bóe-liu</h2><p>Leonard hui-chhiⁿ sī jī-khòng-jī-it nî siōng-kng ê hui-chhiⁿ.
Chi̍t-nn̄g-tiuⁿ siòng-phìⁿ sī tī Tì-lī Atacama soa-bo̍k ê thiⁿ-téng hip ê, hui-chhiⁿ to̍h tī chit-nn̄g-tiuⁿ siòng-phìⁿ ê tò-pêng ē-kha.
It-goe̍h saⁿ hō sī Leonard hui-chhiⁿ ê kīn-ji̍t-tiám, i chit-má tng-leh poe--kòe-khì, hūi-bóe mā lú-lâi lú-tn̂g, lú-lâi lú khòaⁿ-ē-tio̍h.
Che sī kā khoah-pak kiàⁿ-thâu hip ê kúi-ā-tiuⁿ siòng-phìⁿ tha̍h-chò chi̍t-tiuⁿ ê (iōng o͘-pe̍h siòng-phìⁿ sī beh hō͘ chit-ê tùi-pí koh-khah bêng-hián).
Án-ne hip, sī ūi-tio̍h beh tui-chong ho̍k-cha̍p ê lî-chú bóe-liu.
Sī-kóng, chit-ê bóe-liu hāⁿ-kòe thiⁿ-téng la̍k-cha̍p tō͘ khoah, si̍t-chāi sī ū-kàu tn̂g ê lah!
Bo̍k-chhiⁿ mā chiok-kng ê, tī chiàⁿ-pêng ē-kha ê tē-pêng-sòaⁿ hū-kīn sih-leh-sih-leh.
Chit-khoán bu̍t-chit sī ùi Leonard hui-chhiⁿ ê he̍k-sim cheng-hoat chhut-lâi ê.
Che chha-put-to ū chi̍t kong-lí khoah, lāi-té ū chiok-chōe soa-thô͘, giâm-chio̍h, kah peng.
Chit-kóa mi̍h-kiāⁿ khì hō͘ thài-iông-kng chiò kah bīn-téng ê lî-chú khì-thé leh hoat-kng, sán-seng tn̂g-tn̂g ê bóe-liu.
Chòe-kīn kúi-ā lé-pài hūi-he̍k siū-tio̍h thài-iông-hong kah chû-tiûⁿ ê éng-hióng, ū-tang-sî-á ē tu̍t-jiân-kan sih chi̍t-ê.
Che mā chō-sêng hūi-bóe sán-seng bô-kui-chek, oan-oan-khiau-khiau ê bóe-liu.
Leonard hui-chhiⁿ kàu kīn-ji̍t-tiám iáu koh-ū kúi-ā-kang, i ē kè-sio̍k chiah-nī oa̍h-thiàu-thiàu.
Hui-chhiⁿ chit-má tī Thài-iông-hē n̂g-tō-bīn ê lâm-pêng, sàu-kòe lâm-thian ê Hián-bî-kiàⁿ-chō.</p><h2 id=kip-leonard-hui-tshinn-ê-tng-bué-liu>[KIP] Leonard Hui-tshinn ê tn̂g-bué-liu</h2><p>Leonard hui-tshinn sī jī-khòng-jī-it nî siōng-kng ê hui-tshinn.
Tsi̍t-nn̄g-tiunn siòng-phìnn sī tī Tì-lī Atacama sua-bo̍k ê thinn-tíng hip ê, hui-tshinn to̍h tī tsit-nn̄g-tiunn siòng-phìnn ê tò-pîng ē-kha.
It-gue̍h sann hō sī Leonard hui-tshinn ê kīn-ji̍t-tiám, i tsit-má tng-leh pue--kuè-khì, huī-bué mā lú-lâi lú-tn̂g, lú-lâi lú khuànn-ē-tio̍h.
Tse sī kā khuah-pak kiànn-thâu hip ê kuí-ā-tiunn siòng-phìnn tha̍h-tsò tsi̍t-tiunn ê (iōng oo-pe̍h siòng-phìnn sī beh hōo tsit-ê tuì-pí koh-khah bîng-hián).
Án-ne hip, sī uī-tio̍h beh tui-tsong ho̍k-tsa̍p ê lî-tsú bué-liu.
Sī-kóng, tsit-ê bué-liu hānn-kuè thinn-tíng la̍k-tsa̍p tōo khuah, si̍t-tsāi sī ū-kàu tn̂g ê lah!
Bo̍k-tshinn mā tsiok-kng ê, tī tsiànn-pîng ē-kha ê tē-pîng-suànn hū-kīn sih-leh-sih-leh.
Tsit-khuán bu̍t-tsit sī uì Leonard hui-tshinn ê hi̍k-sim tsing-huat tshut-lâi ê.
Tse tsha-put-to ū tsi̍t kong-lí khuah, lāi-té ū tsiok-tsuē sua-thôo, giâm-tsio̍h, kah ping.
Tsit-kuá mi̍h-kiānn khì hōo thài-iông-kng tsiò kah bīn-tíng ê lî-tsú khì-thé leh huat-kng, sán-sing tn̂g-tn̂g ê bué-liu.
Tsuè-kīn kuí-ā lé-pài huī-hi̍k siū-tio̍h thài-iông-hong kah tsû-tiûnn ê íng-hióng, ū-tang-sî-á ē tu̍t-jiân-kan sih tsi̍t-ê.
Tse mā tsō-sîng huī-bué sán-sing bô-kui-tsik, uan-uan-khiau-khiau ê bué-liu.
Leonard hui-tshinn kàu kīn-ji̍t-tiám iáu koh-ū kuí-ā-kang, i ē kè-sio̍k tsiah-nī ua̍h-thiàu-thiàu.
Hui-tshinn tsit-má tī Thài-iông-hē n̂g-tō-bīn ê lâm-pîng, sàu-kuè lâm-thian ê Hián-bî-kiànn-tsō.</p><h2 id=english-the-further-tail-of-comet-leonard>[English] The Further Tail of Comet Leonard</h2><p><a href=https://apod.nasa.gov/apod/ap211225.html>Comet Leonard</a>, brightest comet of 2021, is at the lower left of these two panels captured on December 29 in dark Atacama desert skies.
Heading for its perihelion on January 3 <a href="https://www.facebook.com/media/set/?set=a.4214632848640902&amp;type=3">Comet Leonard's visible tail</a> has grown.
Stacked exposures with a wide angle lens (also displayed in a reversed B/W scheme for contrast), trace the complicated ion tail for an amazing 60 degrees, with bright Jupiter shining near the horizon at lower right.
Material vaporizing <a href=https://www.nasa.gov/image-feature/goddard/2021/views-of-comet-leonard-from-two-sun-watching-spacecraft>from Comet Leonard's nucleus</a>, a mass of dust, rock, and ices about 1 kilometer across, has produced the long tail of ionized gas fluorescing in the sunlight.
Likely flares on the <a href="https://ase.tufts.edu/cosmos/view_chapter.asp?id=12&amp;page=5">comet's nucleus</a> and buffeting by magnetic fields and the solar wind in recent weeks have resulted in the tail's irregular <a href=https://spaceweatherarchive.com/2021/12/28/a-disconnection-event-in-the-tail-of-comet-leonard/>pinched and twisted appearance</a>.
Still days from its closest approach to the Sun, <a href=https://skyandtelescope.org/astronomy-news/comet-leonard-a-gift-at-christmastime/>Comet Leonard's activity</a> should continue.
The comet is <a href="https://theskylive.com/3dsolarsystem?objs=cometleonard&amp;date=2021-12-29&amp;h=23&amp;m=23&">south of the Solar System's</a> ecliptic plane as it sweeps through the southern constellation Microscopium.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>闊幅鏡頭</td><td>khoah-pak kiàⁿ-thâu</td><td>khuah-pak kiànn-thâu</td><td>廣角鏡頭</td><td>wide angle lens</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet's tail</td></tr><tr><td>彗核</td><td>hūi-he̍k</td><td>huī-hi̍k</td><td>彗核</td><td>comet's nucleus</td></tr><tr><td>黃道面</td><td>n̂g-tō-bīn</td><td>n̂g-tō-bīn</td><td>黃道面</td><td>ecliptic plane</td></tr><tr><td>顯微鏡座</td><td>Hián-bî-kiàⁿ-chō</td><td>Hián-bî-kiànn-tsō</td><td>顯微鏡座</td><td>Microscopium</td></tr><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211229/>昨昏 ê 圖：木星 ê 大風暴 kah 懸雲</a>
</span><span class=post_next><a href=https://apod.tw/daily/20211231/>明仔載 ê 圖：JWST 太空望遠鏡 當咧去 L2 點 ê 路-lih</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>