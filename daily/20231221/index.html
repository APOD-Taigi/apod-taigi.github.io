<!doctype html><html lang=en><head><title>三粒星系 kah 一粒彗星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="三粒星系 kah 一粒彗星"><meta property="og:description" content="這張向南天 天鶴座方向 翕 ê 1 度闊 闊幅視野內底，四界攏是遙遠 ê 星系。"><meta property="og:url" content="https://apod.tw/daily/20231221/"><meta property="og:image" content="https://apod.nasa.gov/apod/image/2312/C2020_V2_ZTF_CHILESCOPE_DEBartlett1024.jpg"><link rel=canonical href=https://apod.tw/daily/20231221/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. December 2023</p><h1 class=post_title>三粒星系 kah 一粒彗星</h1><div class=post_body><div class=post_inner><img src=https://apod.nasa.gov/apod/image/2312/C2020_V2_ZTF_CHILESCOPE_DEBartlett1024.jpg alt=/home/runner/work/apod-taigi.github.io/apod-taigi.github.io/content/daily/2023/12/20231221.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231221.html>Three Galaxies and a Comet</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/h2ologg/>Dan Bartlett</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clrnpqs9l000601zxae6w5k5a height=180 width=500 frameborder=0 scrolling=no></iframe></div><h2 id=漢羅-三粒星系-kah-一粒彗星>[漢羅] 三粒星系 kah 一粒彗星</h2><p>這張向南天 天鶴座方向 翕 ê 1 度闊 闊幅視野內底，<a href=https://www.astrobin.com/a2w8fr/C/>四界攏是遙遠 ê 星系</a>。
毋過，正爿下跤有三个捲螺仔星系是足出眾--ê。
實際上，這三个星系是一組--ê，叫做 <a href=https://en.wikipedia.org/wiki/Grus_(constellation)#Deep-sky_objects>天鶴三重奏</a>，離咱有 7000 萬光年遠。
這張 12 月 13 翕 ê 望遠鏡影像，有翕著 美麗 <a href=https://science.nasa.gov/solar-system/comets/>彗星</a> <a href=http://astro.vanbuitenen.nl/comet/2020V2>C/2020 V2 ZTF</a>。
這粒彗星這馬 kah 咱 ê 距離差不多是 29 光分遠，伊綴 <a href="https://ssd.jpl.nasa.gov/tools/sbdb_lookup.html#/?sstr=C%2F2020%20V2">雙曲線</a> 軌道欲離開內太陽系，迵過黃道面落去。
這粒 ZTF 彗星 tī 2023 年 5 月 上倚太陽，kah tī 9 月上倚地球 ê 時陣較光。
毋過咧翕這張南天夜空 ê 望遠鏡相片 ê 時陣，伊猶是足光--ê，所以伊看起來 kah 天鶴三重奏 就差不多光。</p><h2 id=poj-saⁿ-liap-seng-hē-kah-chit-liap-hūi-chheⁿ>[POJ] Saⁿ lia̍p Seng-hē kah chi̍t-lia̍p hūi-chheⁿ</h2><p>Chit-tiuⁿ hiòng lâm-thian Thian-ho̍h-chō hong-hiòng hip--ê 1 tō͘ khoah khoah-pak sī-iá lāi-té, sì-kè lóng sī iâu-oán ê seng-hē.
M̄-koh, chiàⁿ-pêng ē-kha ū saⁿ ê kńg-lê-á seng-hē sī chiok chhut-chèng--ê.
Si̍t-chè-siōng, chit saⁿ ê seng-hē sī chi̍t cho͘--ê, kiò-chò Thian-ho̍h Sam-tiông-chàu, lī lán ū 7000 bān kng-nî hn̄g.
Chit-tiuⁿ 12 goe̍h 13 hip ê bōng-oán-kiàⁿ iáⁿ-siōng, ū hip-tio̍h bí-lē hūi-chheⁿ C/2020 V2 ZTF.
Chit lia̍p hūi-chheⁿ chit-má kah lán ê kū-lî chha-put-to sī 29 kng-hun hn̄g, i tòe siang-khiok-sòaⁿ kúi-tō beh lī-khui lōe-thài-iông-hē, thàng-kòe n̂g-tō-bīn lo̍h-khì.
Chit lia̍p ZTF hūi-chheⁿ tī 2023 nî 5 goe̍h siōng óa Thài-iông, kah tī 9 goe̍h siōng óa Tē-kiû ê sî-chūn khah kng.
M̄-koh leh hip chit-tiuⁿ lâm-thian iā-khong ê bōng-oán-kiàⁿ siòng-phìⁿ ê sî-chūn, i iáu-sī chiok kng--ê, só͘-í i khòaⁿ-khí-lâi kah Thian-ho̍h Sam-tiông-chàu to̍h chha-put-to kng.</p><h2 id=kip-sann-liap-sing-hē-kah-tsit-liap-huī-tshenn>[KIP] Sann lia̍p Sing-hē kah tsi̍t-lia̍p huī-tshenn</h2><p>Tsit-tiunn hiòng lâm-thian Thian-ho̍h-tsō hong-hiòng hip--ê 1 tōo khuah khuah-pak sī-iá lāi-té, sì-kè lóng sī iâu-uán ê sing-hē.
M̄-koh, tsiànn-pîng ē-kha ū sann ê kńg-lê-á sing-hē sī tsiok tshut-tsìng--ê.
Si̍t-tsè-siōng, tsit sann ê sing-hē sī tsi̍t tsoo--ê, kiò-tsò Thian-ho̍h Sam-tiông-tsàu, lī lán ū 7000 bān kng-nî hn̄g.
Tsit-tiunn 12 gue̍h 13 hip ê bōng-uán-kiànn iánn-siōng, ū hip-tio̍h bí-lē huī-tshenn C/2020 V2 ZTF.
Tsit lia̍p huī-tshenn tsit-má kah lán ê kū-lî tsha-put-to sī 29 kng-hun hn̄g, i tuè siang-khiok-suànn kuí-tō beh lī-khui luē-thài-iông-hē, thàng-kuè n̂g-tō-bīn lo̍h-khì.
Tsit lia̍p ZTF huī-tshenn tī 2023 nî 5 gue̍h siōng uá Thài-iông, kah tī 9 gue̍h siōng uá Tē-kiû ê sî-tsūn khah kng.
M̄-koh leh hip tsit-tiunn lâm-thian iā-khong ê bōng-uán-kiànn siòng-phìnn ê sî-tsūn, i iáu-sī tsiok kng--ê, sóo-í i khuànn-khí-lâi kah Thian-ho̍h Sam-tiông-tsàu to̍h tsha-put-to kng.</p><h2 id=english-three-galaxies-and-a-comet>[English] Three Galaxies and a Comet</h2><p><a href=https://www.astrobin.com/a2w8fr/C/>Distant galaxies abound in this</a> one degree wide field of view toward the southern constellation Grus (The Crane).
But the three spiral galaxies at the lower right are quite striking.
In fact, all three galaxies are grouped about 70 million light years away and sometimes known as <a href=https://en.wikipedia.org/wiki/Grus_(constellation)#Deep-sky_objects>the Grus Triplet</a>.
They share the pretty telescopic frame, recorded on December 13, with the <a href=https://science.nasa.gov/solar-system/comets/>comet</a> designated <a href=http://astro.vanbuitenen.nl/comet/2020V2>C/2020 V2 ZTF</a>.
Now outbound from the inner Solar System and swinging below the ecliptic plane in a <a href="https://ssd.jpl.nasa.gov/tools/sbdb_lookup.html#/?sstr=C%2F2020%20V2">hyperbolic</a> orbit, the comet was about 29 light-minutes from our fair planet in this image.
And though this comet ZTF was brighter when it was closest to the Sun last May and closest to Earth in September of 2023, it still shines in telescopes pointed toward southern night skies, remaining almost as bright as the Grus Triplet galaxies.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>天鶴座</td><td>Thian-ho̍h-chō</td><td>Thian-ho̍h-tsō</td><td>天鶴座</td><td>Grus</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxies</td></tr><tr><td>彗星 C/2020 V2 ZTF</td><td>hūi-chheⁿ C jī-khòng-jī-khòng V jī ZTF</td><td>huī-tshenn C jī-khòng-jī-khòng V jī ZTF</td><td>彗星 C/2020 V2 ZTF</td><td>comet C/2020 V2 ZTF</td></tr><tr><td>光分</td><td>kng-hun</td><td>kng-hun</td><td>光分</td><td>light-minute</td></tr><tr><td>雙曲線</td><td>siang-khiok-sòaⁿ</td><td>siang-khiok-suànn</td><td>雙曲線</td><td>hyperbolic</td></tr><tr><td>內太陽系</td><td>lōe-thài-iông-hē</td><td>luē-thài-iông-hē</td><td>內太陽系</td><td>inner Solar System</td></tr><tr><td>內太陽系</td><td>lāi-thài-iông-hē</td><td>lāi-thài-iông-hē</td><td>內太陽系</td><td>inner Solar System</td></tr><tr><td>黃道面</td><td>n̂g-tō</td><td>n̂g-tō</td><td>黃道面</td><td>ecliptic plane</td></tr><tr><td>天鶴三重奏</td><td>Thian-ho̍h-chō Saⁿ-têng-chàu</td><td>Thian-ho̍h-tsō Sann-tîng-tsàu</td><td>天鶴三重奏</td><td>Grus Triplet</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231220/>昨昏 ê 圖：德國 Bavaria 州 天頂 ê 冰暈</a>
</span><span class=post_next><a href=https://apod.tw/daily/20231222/>明仔載 ê 圖：183 工 ê 太陽</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>