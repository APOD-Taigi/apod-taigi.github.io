<!doctype html><html lang=en><head><title>山 kah 月娘 ê 影 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="山 kah 月娘 ê 影"><meta property="og:description" content="月娘 kah 山敢會投影出類似 ê 影？"><meta property="og:url" content="https://apod.tw/daily/20240122/"><meta property="og:image" content="https://apod.nasa.gov/apod/image/2401/GrivolaMoon_Micon_1080.jpg"><link rel=canonical href=https://apod.tw/daily/20240122/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. January 2024</p><h1 class=post_title>山 kah 月娘 ê 影</h1><div class=post_body><div class=post_inner><img src=https://apod.nasa.gov/apod/image/2401/GrivolaMoon_Micon_1080.jpg alt=/home/runner/work/apod-taigi.github.io/apod-taigi.github.io/content/daily/2024/01/20240122.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240122.html>Shadows of Mountain and Moon</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/enzomassamicon/>Enzo Massa Micon</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cltewhjs6002q010vbygjeb7g height=180 width=500 frameborder=0 scrolling=no></iframe></div><h2 id=漢羅-山-kah-月娘-ê-影>[漢羅] 山 kah 月娘 ê 影</h2><p>月娘 kah 山敢會投影出類似 ê 影？
會呢！毋閣 光 kah 暗 ê 邊界無一定愛對予齊齊。
這張相片是 2022 年 10 月初翕--ê，是 <a href=https://en.wikipedia.org/wiki/Italy>意大利</a> <a href="https://youtu.be/Boz-IyFv1oQ?t=530">Grivola 山</a> kah 天頂 ê <a href=https://apod.nasa.gov/apod/ap041021.html>頂半月</a>。
日頭就 tī 這幅構圖 ê 正爿，kā 月娘 ê 正爿照予光，嘛仝款 kā 山 ê 正爿照予光。
這款 <a href=https://spaceplace.nasa.gov/moon-phases/>月相</a> 叫做「<a href=https://apod.nasa.gov/apod/ap231021.html>半月</a>」，是因為伊去予日光照著 ê 彼爿，tī <a href=https://apod.nasa.gov/apod/ap220206.html>地球</a> 頂懸 <a href=https://en.wikipedia.org/wiki/Lunar_phase>看著 ê 部份</a>，佔規个月表 ê 4 分 1。
用數位技術處理這个孤張感光影像了後，會當閣較清楚看著這兩項 <a href=https://get.pxhere.com/photo/pet-kitten-cat-mammal-close-up-nose-whiskers-vertebrate-maine-coon-cat-cat-cat-norwegian-forest-cat-european-shorthair-burmilla-small-to-medium-sized-cats-cat-like-mammal-carnivoran-domestic-short-haired-cat-domestic-long-haired-cat-british-semi-longhair-turkish-angora-997523.jpg>大項</a> 物件。
<a href=https://apod.nasa.gov/apod/ap200701.html>地球逐工自轉</a> 一輾，所以欲翕著 半月 ê <a href=https://en.wikipedia.org/wiki/Terminator_(solar)>晨昏線</a> kah 直直直 ê 山陵 <a href=https://apod.nasa.gov/apod/ap200507.html>排 tiàm 仝一條線</a>，時間就愛掠較絚咧。</p><h2 id=poj-soaⁿ-kah-goeh-niû-ê-iáⁿ>[POJ] Soaⁿ kah Goe̍h-niû ê Iáⁿ</h2><p>Goe̍h-niû kah soaⁿ kám-ē tâu-iáⁿ chhut lūi-sū ê iáⁿ?
Ē neh!
M̄-koh kng kah àm ê pian-kài bô-it-tēng ài tùi hō͘ chiâu-chê.
Chit-tiuⁿ siòng-phìⁿ sī 2022 nî 10 goe̍h-chhe hip--ê, sī I-tá-lī Grivola soaⁿ kah thiⁿ-téng ê téng-pòaⁿ-goe̍h.
Ji̍t-thâu to̍h tī chit pak kò͘-tô͘ ê chiàⁿ-pêng, kā goe̍h-niû ê chiàⁿ-pêng chiàu hō͘ kng, mā kāng-khoán kā soaⁿ ê chiàⁿ-pêng chiàu hō͘ kng.
Chit-khoán goe̍h-siòng kiò-chò "pòaⁿ-goe̍h", sī in-ūi i khì hō͘ ji̍t-kng chiò-tio̍h ê hit-pêng, tī tē-kiû téng-koân khòaⁿ-tio̍h ê pō͘-hūn, chiàm kui-ê goe̍h-piáu ê 4 hun 1.
Iōng sò͘-ūi ki-su̍t chhú-lí chit-ê ko͘-tiuⁿ kám-kng iáⁿ-siōng liáu-āu, ē-tàng koh-khah chheng-chhó khòaⁿ-tio̍h chit nn̄g hāng tōa-hāng mi̍h-kiāⁿ.
Tē-kiû ta̍k-kang chū-choán chi̍t liàn, só͘-í beh hip-tio̍h pòaⁿ-goe̍h ê sîn-hun-sòaⁿ kah ti̍t-ti̍t-ti̍t ê soaⁿ-niā pâi tiàm kāng chi̍t tiâu sòaⁿ, sî-kan to̍h-ài lia̍h khah ân leh.</p><h2 id=kip-suann-kah-gueh-niû-ê-iánn>[KIP] Suann kah Gue̍h-niû ê Iánn</h2><p>Gue̍h-niû kah suann kám-ē tâu-iánn tshut luī-sū ê iánn?
Ē neh!
M̄-koh kng kah àm ê pian-kài bô-it-tīng ài tùi hōo tsiâu-tsê.
Tsit-tiunn siòng-phìnn sī 2022 nî 10 gue̍h-tshe hip--ê, sī I-tá-lī Grivola suann kah thinn-tíng ê tíng-puànn-gue̍h.
Ji̍t-thâu to̍h tī tsit pak kòo-tôo ê tsiànn-pîng, kā gue̍h-niû ê tsiànn-pîng tsiàu hōo kng, mā kāng-khuán kā suann ê tsiànn-pîng tsiàu hōo kng.
Tsit-khuán gue̍h-siòng kiò-tsò "puànn-gue̍h", sī in-uī i khì hōo ji̍t-kng tsiò-tio̍h ê hit-pîng, tī tē-kiû tíng-kuân khuànn-tio̍h ê pōo-hūn, tsiàm kui-ê gue̍h-piáu ê 4 hun 1.
Iōng sòo-uī ki-su̍t tshú-lí tsit-ê koo-tiunn kám-kng iánn-siōng liáu-āu, ē-tàng koh-khah tshing-tshó khuànn-tio̍h tsit nn̄g hāng tuā-hāng mi̍h-kiānn.
Tē-kiû ta̍k-kang tsū-tsuán tsi̍t liàn, sóo-í beh hip-tio̍h puànn-gue̍h ê sîn-hun-suànn kah ti̍t-ti̍t-ti̍t ê suann-niā pâi tiàm kāng tsi̍t tiâu suànn, sî-kan to̍h-ài lia̍h khah ân leh.</p><h2 id=english-shadows-of-mountain-and-moon>[English] Shadows of Mountain and Moon</h2><p>Can the Moon and a mountain really cast similar shadows?
Yes, but the division between light and dark does not have to be aligned.
Pictured, a <a href=https://apod.nasa.gov/apod/ap041021.html>quarter moon</a> was captured above the <a href="https://youtu.be/Boz-IyFv1oQ?t=530">mountain Grivola</a> in <a href=https://en.wikipedia.org/wiki/Italy>Italy</a> in early October of 2022.
The <a href=https://science.nasa.gov/sun/>Sun</a> is to the right of the featured picturesque landscape, illuminating the right side of the <a href=https://science.nasa.gov/moon/>Moon</a> in a similar way that it illuminates the right side of the mountain.
This <a href=https://spaceplace.nasa.gov/moon-phases/>lunar phase</a> is called "<a href=https://apod.nasa.gov/apod/ap231021.html>quarter</a>", in part, because the <a href=https://en.wikipedia.org/wiki/Lunar_phase>lit fraction visible</a> from <a href=https://apod.nasa.gov/apod/ap220206.html>Earth</a> is one quarter of the entire lunar surface.
Digital post-processing of this single exposure gave both <a href=https://get.pxhere.com/photo/pet-kitten-cat-mammal-close-up-nose-whiskers-vertebrate-maine-coon-cat-cat-cat-norwegian-forest-cat-european-shorthair-burmilla-small-to-medium-sized-cats-cat-like-mammal-carnivoran-domestic-short-haired-cat-domestic-long-haired-cat-british-semi-longhair-turkish-angora-997523.jpg>gigantic</a> objects more prominence.
Capturing the <a href=https://en.wikipedia.org/wiki/Terminator_(solar)>terminator</a> of this quarter moon in <a href=https://apod.nasa.gov/apod/ap200507.html>close alignment</a> with nearly vertical mountain ridge required careful timing because the <a href=https://apod.nasa.gov/apod/ap200701.html>Earth rotates</a> once a day.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>半月</td><td>pòaⁿ-goe̍h</td><td>puànn-gue̍h</td><td>弦月</td><td>quarter moon</td></tr><tr><td>月相</td><td>goe̍h-siòng</td><td>gue̍h-siòng</td><td>月相</td><td>lunar phase</td></tr><tr><td>晨昏線</td><td>sîn-hun-sòaⁿ</td><td>sîn-hun-suànn</td><td>晨昏線</td><td>terminator</td></tr><tr><td>山陵</td><td>soaⁿ-niā</td><td>suann-niā</td><td>山脊</td><td>mountain ridge</td></tr><tr><td>自轉</td><td>chū-choán</td><td>tsū-tsuán</td><td>自轉</td><td>rotation</td></tr><tr><td>意大利</td><td>I-tá-lī</td><td>I-tá-lī</td><td>義大利</td><td>Italy</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240121/>昨昏 ê 圖：1938 年 頂 Michigan 州 ê 暴風雪</a>
</span><span class=post_next><a href=https://apod.tw/daily/20240123/>明仔載 ê 圖：深空星雲：Ùi 海鳥星雲 到 加州星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>