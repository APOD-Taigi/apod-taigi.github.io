<!doctype html><html lang=en><head><title>半人馬座 a：特別 ê 天星島 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="半人馬座 A：特別 ê 天星島"><meta property="og:description" content="星系內底，干焦引力就會當 kā 足濟恆星、塗粉、星際氣體、恆星殘骸、kah 烏暗物質攏搝做伙。"><meta property="og:url" content="https://apod.tw/daily/20230503/"><meta property="og:image" content="https://apod.nasa.gov/apod/fap/image/2305/NGC5128_Lorenzi_960.jpg"><link rel=canonical href=https://apod.tw/daily/20230503/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. May 2023</p><h1 class=post_title>半人馬座 A：特別 ê 天星島</h1><div class=post_body><div class=post_inner><img src=https://apod.nasa.gov/apod/fap/image/2305/NGC5128_Lorenzi_960.jpg alt=/home/runner/work/apod-taigi.github.io/apod-taigi.github.io/content/daily/2023/05/20230503.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230503.html>Centaurus A: A Peculiar Island of Stars</a></li><li>影像來源 kah 版權：<a href=https://www.glitteringlights.com/About/About-Me>Marco Lorenzi</a>, Angus Lau & Tommy Tse; Text: <a href=https://www.oswego.edu/physics/natalia-lewandowska>Natalia Lewandowska</a> (<a href=https://www.oswego.edu/physics/>SUNY Oswego</a>)</li><li>NASA 這禮拜是：<a href=https://universe.nasa.gov/black-hole-week/participate/the-big-event/>烏洞週</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clihq3aol00vp01ux0b9ncwdo height=180 width=500 frameborder=0 scrolling=no></iframe></div><h2 id=漢羅-半人馬座-a特殊-ê-天星島>[漢羅] 半人馬座 A：特殊 ê 天星島</h2><p>星系是足媠--ê。
<a href=https://en.wikipedia.org/wiki/Galaxy>星系</a> 內底，干焦引力就會當 kā 足濟恆星、塗粉、星際氣體、恆星殘骸、kah 烏暗物質攏搝做伙。
<a href=https://www.glitteringlights.com/Images/Galaxies/i-rXzDxS3/A>這張相片</a> 是一个差不多 1200 萬光年遠 ê 星系，伊是天頂第五光 ê 星系，編號是 NGC 5128，毋過伊較 hŏng 會記 ê 名是 半人馬座 A。
<a href=https://en.wikipedia.org/wiki/Centaurus_A>半人馬座 A</a> 這个彎曲 ê 形體，是一个 <a href=https://apod.nasa.gov/apod/ap040616.html>長株圓星系</a> kah 一个 <a href=https://apod.nasa.gov/apod/ap171226.html>捲螺仔星系</a> <a href=https://ui.adsabs.harvard.edu/abs/2006ApJ...645.1092Q/abstract>合併</a> ê 結果。
半人馬座 A 內底有一个 <a href=https://en.wikipedia.org/wiki/Active_galactic_nucleus>活跳星系核</a>，中心是一粒 <a href=https://en.wikipedia.org/wiki/Supermassive_black_hole>超大質量烏洞</a>。
這粒烏洞 ê 質量差不多是咱太陽 ê <a href=https://www.nasa.gov/topics/universe/features/radio-particle-jets.html>5500 萬</a> 倍左右。
中心這粒烏洞噴出速度足緊 ê <a href=https://en.wikipedia.org/wiki/Astrophysical_jet>噴射流</a>，tī <a href=https://science.nasa.gov/ems/05_radiowaves>電波</a> 波段 kah <a href=https://science.nasa.gov/ems/11_xrays>X 光</a> 波段攏看會著。
噴射流 ê 雲絲是紅色--ê，就 tī 相片倒爿頂懸遐。
Ùi <a href=https://eventhorizontelescope.org/>事件視界望遠鏡</a> 提著 ê 新--ê <a href=https://www.nature.com/articles/s41550-021-01417-w>觀測資料</a> 表示講，噴射流 ê 四箍圍仔是有較光。
毋過是按怎會按呢，科學家 <a href=https://i.ytimg.com/vi/nM9qpNo6DzQ/maxresdefault.jpg>這馬猶毋是蓋了解</a>，所以這就變做一个足衝 ê 研究主題矣。</p><h2 id=poj-poàn-jîn-má-chō-a-tek-sû-ê-thiⁿ-chhiⁿ-tó>[POJ] Poàn-jîn-má-chō A: Te̍k-sû ê Thiⁿ-chhiⁿ-tó</h2><p>Seng-hē sī chiok súi--ê.
Seng-hē lāi-té, kan-na ín-le̍k to̍h ē-tàng kā cho̍k chōe hêng-chhiⁿ, thô͘-hún, seng-chè-khì-thé, hêng-chhiⁿ chân-hâi, kah o͘-àm-bu̍t-chit lóng giú chò-hóe.
Chit-tiuⁿ siòng-phìⁿ sī chi̍t-ê chha-put-to 1200 bān kng-nî hn̄g ê seng-hē, i sī thiⁿ-téng tē gō͘ kng ê seng-hē, pian-hō sī NGC 5128, m̄-koh i khah hŏng ē-kì ê miâ sī Poàn-jîn-má-chō A.
Poàn-jîn-má-chō A chit-ê oan-khiau ê hêng-thé, sī chi̍t-ê tn̂g-tu-îⁿ seng-hē kah chi̍t-ê kńg-lê-á seng-hē ha̍p-pèng ê kiat-kó.
Poàn-jîn-má-chō A lāi-té ū chi̍t-ê oa̍h-thiàu-seng-hē-he̍k, tiong-sim sī chi̍t-lia̍p chhiau-tōa chit-liōng o͘-tōng.
Chit-lia̍p o͘-tōng ê chit-liōng chha-put-to sī lán Thài-iông ê 5500 bān pōe chó-iū.
Tiong-sim chit-lia̍p o͘-tōng phùn-chhut sok-tō͘ chiok kín ê phùn-siā-liû, tī tiān-pho pho-tōaⁿ kah X-kng pho-tōaⁿ lóng khòaⁿ-ē-tio̍h.
Phùn-siā-liû ê hûn-si sī âng-sek--ê, to̍h tī siòng-phìⁿ tò-pêng téng-koân hiah.
Ùi Sū-kiāⁿ-sī-kài Bōng-oán-kiàⁿ the̍h-tio̍h ê sin--ê koan-chhek chu-liāu piau-sī kóng, phùn-siā-liû ê sì-kho͘-ûi-á sī ū khah kng.
M̄-koh sī án-ná ē án-ni, kho-ha̍k-ka chit-má iáu m̄-sī kài liáu-kái, só͘-í che to̍h piàn-chò chi̍t-ê chiok chhèng ê gián-kiù chú-tê--ah.</p><h2 id=kip-puàn-jîn-má-tsō-a-tik-sû-ê-thinn-tshinn-tó>[KIP] Puàn-jîn-má-tsō A: Ti̍k-sû ê Thinn-tshinn-tó</h2><p>Sing-hē sī tsiok suí--ê.
Sing-hē lāi-té, kan-na ín-li̍k to̍h ē-tàng kā tso̍k tsuē hîng-tshinn, thôo-hún, sing-tsè-khì-thé, hîng-tshinn tsân-hâi, kah oo-àm-bu̍t-tsit lóng giú tsò-hué.
Tsit-tiunn siòng-phìnn sī tsi̍t-ê tsha-put-to 1200 bān kng-nî hn̄g ê sing-hē, i sī thinn-tíng tē gōo kng ê sing-hē, pian-hō sī NGC 5128, m̄-koh i khah hŏng ē-kì ê miâ sī Puàn-jîn-má-tsō A.
Puàn-jîn-má-tsō A tsit-ê uan-khiau ê hîng-thé, sī tsi̍t-ê tn̂g-tu-înn sing-hē kah tsi̍t-ê kńg-lê-á sing-hē ha̍p-pìng ê kiat-kó.
Puàn-jîn-má-tsō A lāi-té ū tsi̍t-ê ua̍h-thiàu-sing-hē-hi̍k, tiong-sim sī tsi̍t-lia̍p tshiau-tuā tsit-liōng oo-tōng.
Tsit-lia̍p oo-tōng ê tsit-liōng tsha-put-to sī lán Thài-iông ê 5500 bān puē tsó-iū.
Tiong-sim tsit-lia̍p oo-tōng phùn-tshut sok-tōo tsiok kín ê phùn-siā-liû, tī tiān-pho pho-tuānn kah X-kng pho-tuānn lóng khuànn-ē-tio̍h.
Phùn-siā-liû ê hûn-si sī âng-sik--ê, to̍h tī siòng-phìnn tò-pîng tíng-kuân hiah.
Uì Sū-kiānn-sī-kài Bōng-uán-kiànn the̍h-tio̍h ê sin--ê kuan-tshik tsu-liāu piau-sī kóng, phùn-siā-liû ê sì-khoo-uî-á sī ū khah kng.
M̄-koh sī án-ná ē án-ni, kho-ha̍k-ka tsit-má iáu m̄-sī kài liáu-kái, sóo-í tse to̍h piàn-tsò tsi̍t-ê tsiok tshìng ê gián-kiù tsú-tê--ah.</p><h2 id=english-centaurus-a-a-peculiar-island-of-stars>[English] Centaurus A: A Peculiar Island of Stars</h2><p>Galaxies are fascinating.
In <a href=https://en.wikipedia.org/wiki/Galaxy>galaxies</a>, gravity alone holds together massive collections of stars, dust, interstellar gas, stellar remnants and dark matter.
<a href=https://www.glitteringlights.com/Images/Galaxies/i-rXzDxS3/A>Pictured</a>, located at a distance of about 12 million light years, lies the fifth brightest galaxy on the sky cataloged as NGC 5128, but better known as <a href=https://en.wikipedia.org/wiki/Centaurus_A>Centaurus A</a>.
The warped shape of Cen A is the result of a <a href=https://ui.adsabs.harvard.edu/abs/2006ApJ...645.1092Q/abstract>merger</a> between an <a href=https://apod.nasa.gov/apod/ap040616.html>elliptical</a> and a <a href=https://apod.nasa.gov/apod/ap171226.html>spiral</a> galaxy.
Cen A has an <a href=https://en.wikipedia.org/wiki/Active_galactic_nucleus>active galactic nucleus</a> that harbors a <a href=https://en.wikipedia.org/wiki/Supermassive_black_hole>supermassive black hole</a> in its center that weighs in at about <a href=https://www.nasa.gov/topics/universe/features/radio-particle-jets.html>55 million</a> times more massive than our Sun.
This central black hole ejects a fast <a href=https://en.wikipedia.org/wiki/Astrophysical_jet>jet</a> visible in both <a href=https://science.nasa.gov/ems/05_radiowaves>radio</a> and <a href=https://science.nasa.gov/ems/11_xrays>X-ray</a> light.
Filaments of the jet pointing are visible in red in the upper left.
New <a href=https://www.nature.com/articles/s41550-021-01417-w>observations</a> by the <a href=https://eventhorizontelescope.org/>Event Horizon Telescope</a> have revealed a brightening of the jet only towards its edges -- but for reasons that are <a href=https://i.ytimg.com/vi/nM9qpNo6DzQ/maxresdefault.jpg>currently unknown</a> and an active topic of research.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>半人馬座 A</td><td>c</td><td>Puàn-jîn-má-tsō A</td><td>半人馬座 A</td><td>Centaurus A</td></tr><tr><td>引力</td><td>ín-le̍k</td><td>ín-li̍k</td><td>引力</td><td>gravity</td></tr><tr><td>星際氣體</td><td>seng-chè-khì-thé</td><td>sing-tsè-khì-thé</td><td>星際氣體</td><td>interstellar gas</td></tr><tr><td>恆星殘骸</td><td>hêng-chheⁿ chân-hâi</td><td>hîng-tshenn tsân-hâi</td><td>恆星殘骸</td><td>stellar remnants</td></tr><tr><td>烏暗物質</td><td>o͘-àm-bu̍t-chit</td><td>oo-àm-bu̍t-tsit</td><td>暗物質</td><td>dark matter</td></tr><tr><td>NGC 5128</td><td>NGC ngó͘-it-jī-pat</td><td>NGC ngóo-it-jī-pat</td><td>NGC 5128</td><td>NGC 5128</td></tr><tr><td>長株圓星系</td><td>tn̂g-tu-îⁿ seng-hē</td><td>tn̂g-tu-înn sing-hē</td><td>橢圓星系</td><td>elliptical galaxy</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>合併</td><td>ha̍p-pèng</td><td>ha̍p-pìng</td><td>合併</td><td>merger</td></tr><tr><td>活跳星系核</td><td>oa̍h-thiàu-seng-hē-he̍k</td><td>ua̍h-thiàu-sing-hē-hi̍k</td><td>活躍星系核</td><td>active galactic nucleus</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr><tr><td>噴射流</td><td>phùn-siā-liû</td><td>phùn-siā-liû</td><td>噴射流</td><td>jet</td></tr><tr><td>雲絲</td><td>hûn-si</td><td>hûn-si</td><td>絲狀物</td><td>filaments</td></tr><tr><td>事件視界望遠鏡</td><td>Sū-kiāⁿ-sī-kài Bōng-oán-kiàⁿ</td><td>Sū-kiāⁿ-sī-kài Bōng-oán-kiàⁿ</td><td>事件視界望遠鏡</td><td>Event Horizon Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230502/>昨昏 ê 圖：火星頂懸 ê 平岩石山</a>
</span><span class=post_next><a href=https://apod.tw/daily/20230504/>明仔載 ê 圖：星系、噴射流、kah 有名 ê 烏洞</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>