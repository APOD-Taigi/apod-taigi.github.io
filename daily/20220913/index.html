<!doctype html><html lang=en><head><title>太陽面頂 ê 長蛇形太陽絲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太陽面頂 ê 長蛇形太陽絲"><meta property="og:description" content="咱會當 tī 相片中央看著蛇形 ê 太陽絲，就是彼个較光-- ê，彎彎曲曲 ê 弧形結構。"><meta property="og:url" content="https://apod.tw/daily/20220913/"><meta property="og:image" content="https://apod.nasa.gov/apod/fap/image/2209/SnakingFilament_Friedman_960.jpg"><link rel=canonical href=https://apod.tw/daily/20220913/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. September 2022</p><h1 class=post_title>太陽面頂 ê 長蛇形太陽絲</h1><div class=post_body><div class=post_inner><img src=https://apod.nasa.gov/apod/fap/image/2209/SnakingFilament_Friedman_960.jpg alt=/home/runner/work/apod-taigi.github.io/apod-taigi.github.io/content/daily/2022/09/20220913.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220913.html>A Long Snaking Filament on the Sun</a></li><li>影像來源 kah 版權：<a href=https://avertedimagination.squarespace.com/about>Alan Friedman</a> (<a href=https://www.avertedimagination.com/>Averted Imagination</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl8ltkfyz01o001t3f6788h8q height=180 width=500 frameborder=0 scrolling=no></iframe></div><h2 id=漢羅-太陽面頂-ê-長蛇形太陽絲>[漢羅] 太陽面頂 ê 長蛇形太陽絲</h2><p>這個月初，有記錄表示太陽面頂出現足長 ê 太陽絲。
咱會當 tī 相片中央看著蛇形 ê 太陽絲，就是彼个較光--ê，彎彎曲曲 ê 弧形結構。
這規條是比 <a href=https://solarsystem.nasa.gov/solar-system/sun/in-depth/>太陽</a> 半徑 ê 一半閣較長，差不多有超過 35 萬公里。
太陽絲是 太陽磁場 tī <a href=https://apod.nasa.gov/apod/ap120820.html>太陽表面較懸 ê 所在 聚集燒氣體</a> 組成 ê 結構。
所以咱若是 ùi 邊仔看，伊就變做是一个 <a href=https://apod.nasa.gov/apod/ap140304.html>咧 peh-升 ê 日珥</a>。
咱閣會當 tī 太陽邊界看著一个無仝--ê、較細 ê 日珥。
<a href=https://avertedimagination.com/img_pages/great_wall_2022.html>這張相片</a> 是假色影像，而且是倒反色--ê。
按呢做，毋若會當強調 <a href=https://apod.nasa.gov/apod/ap150210.html>太陽絲</a> ê 結構，而且嘛會當看著 敢若是 <a href=https://apod.nasa.gov/apod/ap971106.html>地毯</a> 材質 ê 太陽 <a href=https://en.wikipedia.org/wiki/Chromosphere>色球層</a>。
倒爿頂懸 ê 光點實際上是 <a href=https://apod.nasa.gov/apod/ap150629.html>太陽烏子</a>，差不多是 <a href=https://solarsystem.nasa.gov/solar-system/sun/by-the-numbers/>kah 地球平大粒</a>。
一般講來，太陽<a href=http://en.wikipedia.org/wiki/Solar_prominence>絲</a> 會當擋幾若點鐘久，落尾伊會崩塌變做高溫 <a href=https://en.wikipedia.org/wiki/Plasma_(physics)>電漿</a>，落轉去太陽。
是講，有當時仔，in 會 <a href=https://apod.nasa.gov/apod/ap190526.html>爆炸</a> <a href=https://apod.nasa.gov/apod/ap180902.html>噴出粒子</a> 到 <a href=https://solarsystem.nasa.gov/solar-system/our-solar-system/overview/>太陽系</a>，有一寡仔會驅動地球產生 <a href=https://apod.nasa.gov/daily/20220322/>極光</a>。
<a href="https://spaceweathergallery.com/indiv_upload.php?upload_id=188146">這張相片</a> 內底 ê 太陽絲是 9 月初出現--ê，而且會 <a href=https://media.istockphoto.com/photos/cute-kitten-hanging-on-to-rope-isolated-on-white-picture-id152959821>擋</a> 一禮拜久。</p><h2 id=poj-thài-iông-bīn-téng-ê-tng-chôa-hêng-thài-iông-si>[POJ] Thài-iông bīn-téng ê Tn̂g-chôa-hêng Thài-iông-si</h2><p>Chit kò-goe̍h chhoe, ū kì-lio̍k piáu-sī Thài-iông bīn-téng chhut-hiān chiok tn̂g ê thài-iông-si.
Lán ē-tàng tī siòng-phìⁿ tiong-ng khòaⁿ-tio̍h chôa-hêng ê thài-iông-si, to̍h-sī hit-ê khah kng--ê, oan-oan-khiau-khiau ê hô͘-hêng kiat-kò͘.
Chit kui-tiâu sī pí Thài-iông pòaⁿ-kèng ê chi̍t-pòaⁿ koh khah tn̂g, chha-put-to ū chhiau-kòe 35 bān kong-lí.
Thài-iông-si sī Thài-iông chû-tiûⁿ tī Thài-iông piáu-bīn khah koân ê só͘-chāi chū-chi̍p sio khì-thé cho͘-sêng ê kiat-kò͘.
Só͘-í lán nā-sī ùi piⁿ-á khòaⁿ, i to̍h piàn-chò sī chi̍t-ê leh peh-seng ê ji̍t-jíⁿ.
Lán koh ē-tàng tī Thài-iông pian-kài khòaⁿ-tio̍h chi̍t-ê bô-kâng--ê, khah sè ê ji̍t-jíⁿ.
Chit-tiuⁿ siòng-phìⁿ sī ká-sek iáⁿ-siōng, jî-chhiáⁿ sī tò-péng-sek--ê.
Án-ni chò, m̄-nā ē-tàng kiông-tiāu thài-iông-si ê kiat-kò͘, jî-chhiáⁿ mā ē-tàng khòaⁿ-tio̍h ká-ná sī tē-thán châi-chit ê Thài-iông sek-kiû-chân.
Tò-pêng téng-koân ê kng-tiám si̍t-chè-siōng sī Thài-iông o͘-chú, chha-put-to sī kah Tē-kiû pêⁿ-tōa-lia̍p.
It-poaⁿ kóng-lâi, thài-iông-si ē-tàng tòng kúi-ā tiám-cheng kú, lo̍h-bóe i ē pang-lap piàn-chòe ko-un tiān-chiuⁿ, lak--tńg-khì Thài-iông.
Sī-kóng, ū-tang-sî-á, in ē po̍k-chà phùn-chhut lia̍p-chú kàu Thài-iông-hē, ū chi̍t-kóa-á ē khu-tōng Tē-kiû sán-seng ke̍k-kng.
Chit-tiuⁿ siòng-phìⁿ lāi-té ê thài-iông-si sī 9 goe̍h chhoe chhut-hiān--ê, jî-chhiáⁿ ē tòng chi̍t lé-pài kú.</p><h2 id=kip-thài-iông-bīn-téng-ê-tng-chôa-hêng-thài-iông-si>[KIP] Thài-iông bīn-téng ê Tn̂g-chôa-hêng Thài-iông-si</h2><p>Chit kò-goe̍h chhoe, ū kì-lio̍k piáu-sī Thài-iông bīn-téng chhut-hiān chiok tn̂g ê thài-iông-si.
Lán ē-tàng tī siòng-phìⁿ tiong-ng khòaⁿ-tio̍h chôa-hêng ê thài-iông-si, to̍h-sī hit-ê khah kng--ê, oan-oan-khiau-khiau ê hô͘-hêng kiat-kò͘.
Chit kui-tiâu sī pí Thài-iông pòaⁿ-kèng ê chi̍t-pòaⁿ koh khah tn̂g, chha-put-to ū chhiau-kòe 35 bān kong-lí.
Thài-iông-si sī Thài-iông chû-tiûⁿ tī Thài-iông piáu-bīn khah koân ê só͘-chāi chū-chi̍p sio khì-thé cho͘-sêng ê kiat-kò͘.
Só͘-í lán nā-sī ùi piⁿ-á khòaⁿ, i to̍h piàn-chò sī chi̍t-ê leh peh-seng ê ji̍t-jíⁿ.
Lán koh ē-tàng tī Thài-iông pian-kài khòaⁿ-tio̍h chi̍t-ê bô-kâng--ê, khah sè ê ji̍t-jíⁿ.
Chit-tiuⁿ siòng-phìⁿ sī ká-sek iáⁿ-siōng, jî-chhiáⁿ sī tò-péng-sek--ê.
Án-ni chò, m̄-nā ē-tàng kiông-tiāu thài-iông-si ê kiat-kò͘, jî-chhiáⁿ mā ē-tàng khòaⁿ-tio̍h ká-ná sī tē-thán châi-chit ê Thài-iông sek-kiû-chân.
Tò-pêng téng-koân ê kng-tiám si̍t-chè-siōng sī Thài-iông o͘-chú, chha-put-to sī kah Tē-kiû pêⁿ-tōa-lia̍p.
It-poaⁿ kóng-lâi, thài-iông-si ē-tàng tòng kúi-ā tiám-cheng kú, lo̍h-bóe i ē pang-lap piàn-chòe ko-un tiān-chiuⁿ, lak--tńg-khì Thài-iông.
Sī-kóng, ū-tang-sî-á, in ē po̍k-chà phùn-chhut lia̍p-chú kàu Thài-iông-hē, ū chi̍t-kóa-á ē khu-tōng Tē-kiû sán-seng ke̍k-kng.
Chit-tiuⁿ siòng-phìⁿ lāi-té ê thài-iông-si sī 9 goe̍h chhoe chhut-hiān--ê, jî-chhiáⁿ ē tòng chi̍t lé-pài kú.</p><h2 id=english-a-long-snaking-filament-on-the-sun>[English] A Long Snaking Filament on the Sun</h2><p>Earlier this month, the Sun exhibited one of the longer filaments on record.
Visible as the bright curving streak around the image center, the snaking filament's full extent was estimated to be over half of the <a href=https://solarsystem.nasa.gov/solar-system/sun/in-depth/>Sun</a>'s radius -- more than 350,000 kilometers long.
A filament is composed of <a href=https://apod.nasa.gov/apod/ap120820.html>hot gas held aloft</a> by the Sun's magnetic field, so that viewed from the side it would appear as a <a href=https://apod.nasa.gov/apod/ap140304.html>raised prominence</a>.
A different, smaller prominence is simultaneously visible at the Sun's edge.
The <a href=https://avertedimagination.com/img_pages/great_wall_2022.html>featured image</a> is in false-color and color-inverted to highlight not only the <a href=https://apod.nasa.gov/apod/ap150210.html>filament</a> but the Sun's <a href=https://apod.nasa.gov/apod/ap971106.html>carpet</a> <a href=https://en.wikipedia.org/wiki/Chromosphere>chromosphere</a>.
The bright dot on the upper right is actually a <a href=https://apod.nasa.gov/apod/ap150629.html>dark sunspot</a> about the <a href=https://solarsystem.nasa.gov/solar-system/sun/by-the-numbers/>size of the Earth</a>.
Solar <a href=http://en.wikipedia.org/wiki/Solar_prominence>filaments</a> typically last from hours to days, eventually collapsing to return hot <a href=https://en.wikipedia.org/wiki/Plasma_(physics)>plasma</a> back to the Sun.
Sometimes, though, they <a href=https://apod.nasa.gov/apod/ap190526.html>explode</a> and <a href=https://apod.nasa.gov/apod/ap180902.html>expel particles</a> into the <a href=https://solarsystem.nasa.gov/solar-system/our-solar-system/overview/>Solar System</a>, some of which trigger <a href=https://apod.nasa.gov/apod/ap220322.html>auroras</a> on Earth.
The <a href="https://spaceweathergallery.com/indiv_upload.php?upload_id=188146">pictured filament</a> appeared in early September and continued to <a href=https://media.istockphoto.com/photos/cute-kitten-hanging-on-to-rope-isolated-on-white-picture-id152959821>hold steady</a> for about a week.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>太陽絲</td><td>thài-iông-si</td><td>thài-iông-si</td><td>太陽絲</td><td>solar filaments</td></tr><tr><td>日珥</td><td>ji̍t-jíⁿ</td><td>ji̍t-jínn</td><td>日珥</td><td>solar prominence</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>太陽烏子</td><td>thài-iông o͘-chú</td><td>thài-iông oo-tsú</td><td>太陽黑子</td><td>sunspot</td></tr><tr><td>電漿</td><td>tiān-chiuⁿ</td><td>tiān-tsiunn</td><td>電漿</td><td>plasma</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>假色</td><td>ká-sek</td><td>ká-sik</td><td>假色</td><td>false-color</td></tr><tr><td>倒反色</td><td>tò-péng-sek</td><td>tò-píng-sik</td><td>反轉色</td><td>color-inverted</td></tr><tr><td>色球層</td><td>sek-kiû-chân</td><td>sik-kiû-tsân</td><td>色球層</td><td>chromosphere</td></tr><tr><td>崩塌</td><td>pang-lap</td><td>pang-lap</td><td>崩塌</td><td>collapse</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220912/>昨昏 ê 圖：捷克共合國天頂 ê 紅色精靈爍爁</a>
</span><span class=post_next><a href=https://apod.tw/daily/20220914/>明仔載 ê 圖：大蝎虎星雲 ê 雲波</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>