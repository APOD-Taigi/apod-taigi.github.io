<!doctype html><html lang=en><head><title>火星面頂 ê 手指頭仔岩石 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火星面頂 ê 手指頭仔岩石"><meta property="og:description" content="彼咧！佇中央倚正爿彼咧，是啥物？ 最近這个新發現，是一个手指頭仔形 ê 岩石。"><meta property="og:url" content="https://apod.tw/daily/20220620/"><meta property="og:image" content="https://apod.nasa.gov/apod/fap/image/2206/MarsFingers_Curiosity_960.jpg"><link rel=canonical href=https://apod.tw/daily/20220620/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. June 2022</p><h1 class=post_title>火星面頂 ê 手指頭仔岩石</h1><div class=post_body><div class=post_inner><img src=https://apod.nasa.gov/apod/fap/image/2206/MarsFingers_Curiosity_960.jpg alt=/home/runner/work/apod-taigi.github.io/apod-taigi.github.io/content/daily/2022/06/20220620.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220620.html>Rock Fingers on Mars</a></li><li>影像來源：<a href=https://www.nasa.gov/>NASA</a>, <a href=https://www.jpl.nasa.gov/>JPL-Caltech</a>, <a href=https://www.msss.com/>MSSS</a></li><li>探索宇宙：<a href=http://apod.nasa.gov/apod/random_apod.html>APOD 亂數產生器</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl5o4oraw0271010j16vgdi5q height=180 width=500 frameborder=0 scrolling=no></iframe></div><h2 id=漢羅-火星面頂-ê-手指頭仔岩石>[漢羅] 火星面頂 ê 手指頭仔岩石</h2><p>彼个！踮中央較倚正爿彼个，是啥物？
火星表面一直有一寡新 ê <a href=https://ptzgovorit.ru/sites/default/files/styles/700x400/public/original_nodes/udivlenie_8.jpg>趣味代</a> 出現。
最近這个新發現，是一个手指頭仔形 ê 岩石。
這張相片是 <a href=https://solarsystem.nasa.gov/planets/mars/in-depth/>火星</a> ê <a href=https://mars.nasa.gov/msl/spacecraft/rover/summary/>好奇號機器人探測車</a> 佇頂個月 <a href=https://photojournal.jpl.nasa.gov/catalog/PIA25362>翕--ê</a>，內底有直直徛咧 ê 細塊岩石。
雖罔講這个寸尺 kah 外形有成細隻 <a href=https://media1.dallasobserver.com/dal/imager/u/magnum/13398389/anil-sharma-f27znidt1l0-unsplash.jpg>蛇</a>，毋閣若是講著 in ê 起源，這馬較 hŏng 接受 ê 解說是講，是水 流過岩石閬縫 ê 時陣，留落來 ê 細塊礦物 ê 集合體。
是當初時，有一寡 <a href=https://earthsky.org/space/curiosity-rover-gale-crater-mars-rock-spikes/>較實密 ê 礦物</a> kā 岩石閬縫窒予密，等邊仔 ê 岩石去予侵蝕了了 <a href=https://apod.tw/daily/20220309/>了後</a>，就賰這寡集合體矣。
地球面頂 kah 這有類似起源 ê <a href=https://apod.nasa.gov/apod/ap080703.html>岩石</a>，就是有名 ê <a href=https://en.wikipedia.org/wiki/Hoodoo_(geology)>巫毒石林</a>。
NASA ê <a href=https://mars.nasa.gov/msl/mission/science/goals/>好奇號探測車</a>，這馬繼續踮火星 ê <a href=https://www.jpl.nasa.gov/videos/a-guide-to-gale-crater>Gale 隕石坑</a> 內底揣古早時代 水 ê 線索。
伊嘛紀錄火星 ê 地質資料，因為這 tùi <a href=https://blogs.nasa.gov/bridenstine/2020/07/20/human-exploration-of-mars-is-on-the-horizon/>未來人類欲探索</a> 火星，是足重要 ê 資訊。</p><h2 id=poj-hóe-chhiⁿ-bīn-téng-ê-chhiú-chéng-thâu-á-giâm-chioh>[POJ] Hóe-chhiⁿ bīn-téng ê Chhiú-chéng-thâu-á Giâm-chio̍h</h2><p>Hit-ê! Tiàm tiong-ng khah óa chiàⁿ-pêng hit-ê, sī siáⁿ-mih?
Hóe-chhiⁿ piáu-bīn it-ti̍t ū chi̍t-kóa sin ê chhù-bī-tāi chhut-hiān.
Chòe-kīn chit-ê sin hoat-hiān, sī chi̍t-ê chhiú-chéng-thâu-á hêng ê giâm-chio̍h.
Chit-tiuⁿ siòng-phìⁿ sī Hóe-chhiⁿ ê Hòⁿ-kî-hō ke-khì-lâng thàm-chhek-chhia tī téng kò goe̍h hip--ê, lāi-té ū ti̍t-ti̍t khiā--leh ê sè-tè giâm-chio̍h.
Sui-bóng kóng chit-ê chhùn-chhioh kah gōa-hêng ū sêng sè-chiah chôa, m̄-koh nā-sī kóng-tio̍h in ê khí-goân, chit-má khah hŏng chiap-siu ê kái-soeh sī kóng, sī chúi lâu-kòe giâm-chio̍h làng-phāng ê sî-chūn, lâu--lo̍h-lâi ê sè-tè khòng-bu̍t ê chi̍p-ha̍p-thé.
Sī tong-chhoe-sî, ū chi̍t-kóa khah cha̍t-ba̍t ê khòng-bu̍t kā giâm-chio̍h làng-phāng that hō͘ ba̍t, tàn piⁿ-á ê giâm-chio̍h khì hō͘ chhim-sit liáu-liáu liáu-āu, to̍h chhun chit-kóa chi̍p-ha̍p-thé ah.
Tē-kiû bīn-téng kah che ū lūi-sū khí-goân ê giâm-chio̍h, to̍h sī ū-miâ ê Bû-to̍k-chio̍h-nâ.
NASA ê Hòⁿ-kî-hō thàm-chhek-chhia, chit-má kè-sio̍k tiàm Hóe-chhiⁿ ê Gale ún-se̍k-kheⁿ lāi-té chhōe kó͘-chá sî-tāi chúi ê sòaⁿ-soh.
I mā kì-lo̍k Hóe-chhiⁿ ê tē-chit chu-liāu, in-ūi che tùi bī-lâi jîn-lūi beh thàm-soh Hóe-chhiⁿ, sī chiok tiōng-iàu ê chū-sìn.</p><h2 id=kip-hué-tshinn-bīn-tíng-ê-tshiú-tsíng-thâu-á-giâm-tsioh>[KIP] Hué-tshinn bīn-tíng ê Tshiú-tsíng-thâu-á Giâm-tsio̍h</h2><p>Hit-ê! Tiàm tiong-ng khah uá tsiànn-pîng hit-ê, sī siánn-mih?
Hué-tshinn piáu-bīn it-ti̍t ū tsi̍t-kuá sin ê tshù-bī-tāi tshut-hiān.
Tsuè-kīn tsit-ê sin huat-hiān, sī tsi̍t-ê tshiú-tsíng-thâu-á hîng ê giâm-tsio̍h.
Tsit-tiunn siòng-phìnn sī Hué-tshinn ê Hònn-kî-hō ke-khì-lâng thàm-tshik-tshia tī tíng kò gue̍h hip--ê, lāi-té ū ti̍t-ti̍t khiā--leh ê sè-tè giâm-tsio̍h.
Sui-bóng kóng tsit-ê tshùn-tshioh kah guā-hîng ū sîng sè-tsiah tsuâ, m̄-koh nā-sī kóng-tio̍h in ê khí-guân, tsit-má khah hŏng tsiap-siu ê kái-sueh sī kóng, sī tsuí lâu-kuè giâm-tsio̍h làng-phāng ê sî-tsūn, lâu--lo̍h-lâi ê sè-tè khòng-bu̍t ê tsi̍p-ha̍p-thé.
Sī tong-tshue-sî, ū tsi̍t-kuá khah tsa̍t-ba̍t ê khòng-bu̍t kā giâm-tsio̍h làng-phāng that hōo ba̍t, tàn pinn-á ê giâm-tsio̍h khì hōo tshim-sit liáu-liáu liáu-āu, to̍h tshun tsit-kuá tsi̍p-ha̍p-thé ah.
Tē-kiû bīn-tíng kah tse ū luī-sū khí-guân ê giâm-tsio̍h, to̍h sī ū-miâ ê Bû-to̍k-tsio̍h-nâ.
NASA ê Hònn-kî-hō thàm-tshik-tshia, tsit-má kè-sio̍k tiàm Hué-tshinn ê Gale ún-si̍k-khenn lāi-té tshuē kóo-tsá sî-tāi tsuí ê suànn-soh.
I mā kì-lo̍k Hué-tshinn ê tē-tsit tsu-liāu, in-uī tse tuì bī-lâi jîn-luī beh thàm-soh Hué-tshinn, sī tsiok tiōng-iàu ê tsū-sìn.</p><h2 id=english-rock-fingers-on-mars>[English] Rock Fingers on Mars</h2><p>There, just right of center, what is that?
The surface of Mars keeps revealing new <a href=https://ptzgovorit.ru/sites/default/files/styles/700x400/public/original_nodes/udivlenie_8.jpg>surprises</a> with the recent discovery of finger-like rock spires.
The small nearly-vertical rock outcrops were <a href=https://photojournal.jpl.nasa.gov/catalog/PIA25362>imaged</a> last month by the <a href=https://mars.nasa.gov/msl/spacecraft/rover/summary/>robotic Curiosity rover</a> on <a href=https://solarsystem.nasa.gov/planets/mars/in-depth/>Mars</a>.
Although similar in size and shape to small <a href=https://media1.dallasobserver.com/dal/imager/u/magnum/13398389/anil-sharma-f27znidt1l0-unsplash.jpg>snake</a>s, the leading explanation for their origin is as conglomerations of small minerals left by water flowing through rock crevices.
After <a href=https://earthsky.org/space/curiosity-rover-gale-crater-mars-rock-spikes/>these relatively dense minerals</a> filled the crevices, they were <a href=https://apod.nasa.gov/apod/ap220309.html>left behind</a> when the surrounding rock eroded away.
Famous <a href=https://apod.nasa.gov/apod/ap080703.html>rock outcrops</a> on Earth with a similar origin are called <a href=https://en.wikipedia.org/wiki/Hoodoo_(geology)>hoodoos</a>.
NASA's <a href=https://mars.nasa.gov/msl/mission/science/goals/>Curiosity Rover</a> continues to search for new signs of ancient water in <a href=https://www.jpl.nasa.gov/videos/a-guide-to-gale-crater>Gale Crater</a> on Mars, while also providing a geologic background important for <a href=https://blogs.nasa.gov/bridenstine/2020/07/20/human-exploration-of-mars-is-on-the-horizon/>future human exploration</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火星</td><td>hóe-chhiⁿ</td><td>hué-tshinn</td><td>火星</td><td>Mars</td></tr><tr><td>好奇號</td><td>Hòⁿ-kî-hō</td><td>Hònn-kî-hō</td><td>好奇號</td><td>Curiosity</td></tr><tr><td>探測車</td><td>thàm-chhek-chhia</td><td>thàm-tshek-tshia</td><td>探測車</td><td>rover</td></tr><tr><td>礦物</td><td>khòng-bu̍t</td><td>khòng-bu̍t</td><td>礦物</td><td>minerals</td></tr><tr><td>集合體</td><td>chi̍p-ha̍p-thé</td><td>tsi̍p-ha̍p-thé</td><td>集合體</td><td>conglomerations</td></tr><tr><td>巫毒石林</td><td>bû-to̍k-chio̍h-nâ</td><td>bû-to̍k-tsio̍h-nâ</td><td>巫毒石林</td><td>hoodoos</td></tr><tr><td>侵蝕</td><td>chhim-sit</td><td>tshim-sit</td><td>侵蝕</td><td>erode</td></tr><tr><td>隕石坑</td><td>ún-se̍k-kheⁿ</td><td>ún-si̍k-khenn</td><td>隕石坑</td><td>crater</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220619/>昨昏 ê 圖：遊戲：超級行星相挵</a>
</span><span class=post_next><a href=https://apod.tw/daily/20220621/>明仔載 ê 圖：台北天頂 ê 日行軌跡</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>