<!doctype html><html lang=en><head><title>教堂、山、kah 月娘 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="教堂、山、kah 月娘"><meta property="og:description" content="孤張感光相片翕做這款，是愛先計畫好勢才有法度。"><meta property="og:url" content="https://apod.tw/daily/20231225/"><meta property="og:image" content="https://apod.nasa.gov/apod/image/2312/MoonAligned_Minato_2974.jpg"><link rel=canonical href=https://apod.tw/daily/20231225/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. December 2023</p><h1 class=post_title>教堂、山、kah 月娘</h1><div class=post_body><div class=post_inner><img src=https://apod.nasa.gov/apod/image/2312/MoonAligned_Minato_2974.jpg alt=/home/runner/work/apod-taigi.github.io/apod-taigi.github.io/content/daily/2023/12/20231225.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231225.html>Cathedral, Mountain, Moon</a></li><li>影像來源 kah 版權：<a href=https://www.facebook.com/ValerioMinatoPh>Valerio Minato</a></li><li>你 ê 生日禮物：<a href=https://apod.nasa.gov/apod/calendar/allyears.html>你 ê APOD 生日相片是啥物？</a> (post 1995)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clu1ihciu0uzf01vnd94l9cqi height=180 width=500 frameborder=0 scrolling=no></iframe></div><h2 id=漢羅-教堂山kah-月娘>[漢羅] 教堂、山、kah 月娘</h2><p>孤張感光相片翕做這款，是愛先計畫好勢才有法度。
第一步愛先了解這款 <a href=https://apod.nasa.gov/apod/ap150624.html>三項排做一逝</a> ê 美麗現象確實會發生。
第二步是愛揣著上好 ê 翕相地點。
毋過第三步是上困難--ê：愛 拄著好天，tī 拄仔好 ê 時間翕。
攝影師 tī 6 年內翕 5 擺，逐擺攏 <a href=https://apod.nasa.gov/apod/ap210613.html>歹天</a>。
落尾，10 工前 ê <a href=https://climatekids.nasa.gov/menu/weather-and-climate/>天氣</a> 總算袂䆀，攝影師 ê 夢想總是達成矣！
這張 tī <a href=https://en.wikipedia.org/wiki/Italy>意大利</a> <a href=https://youtu.be/oT5LB8wMNHI>Piemonte</a> 翕--ê。
前景 ê 教堂是 <a href=https://en.wikipedia.org/wiki/Basilica_of_Superga>Basilica of Superga</a>，中央 ê <a href=https://en.wikipedia.org/wiki/Monte_Viso#/media/File:Monviso_-_panoramica_cresta_da_Ostanetta.jpg>山</a> 是 <a href=https://youtu.be/ViA0MrOkv_Y>Monviso</a>，背景就是 <a href=https://post.bark.co/wp-content/uploads/2017/06/u4nf59H.png>你知影</a> ê 月娘。
Tī 這張相片內底，本底攝影師干焦翕著 <a href=https://apod.nasa.gov/apod/ap200322.html>欲落去</a> ê <a href=https://svs.gsfc.nasa.gov/5187/>月眉形</a> 月娘，毋過因為感光時間傷長，去予兩重反射 ê <a href=https://en.wikipedia.org/wiki/Earthlight_(astronomy)>地球光</a>，嘛叫做 <a href=https://apod.nasa.gov/apod/ap190926.html>da Vinci ê 光</a> 影響著，煞 kā <a href=https://science.nasa.gov/moon/>月娘</a> ê 頂半爿照予光矣！</p><h2 id=poj-kàu-tng-soaⁿ-kah-goeh-niû>[POJ] Kàu-tn̂g, Soaⁿ, kah Goe̍h-niû</h2><p>Ko͘-tiuⁿ kám-kng siòng-phìⁿ hip-chò chit-khoán, sī ài seng kè-ōe hó-sè chiah ū-hoat-tō͘.
Tē-chi̍t-pō͘ ài seng liáu-kái chit-khoán saⁿ hāng pâi-chò chi̍t-chōa ê bí-lē hiān-siōng khak-si̍t ē hoat-seng.
Tē-jī-pō͘ sī ài chhōe-tio̍h siōng-hó ê hip-siòng tē-tiám.
M̄-koh tē-saⁿ-pō͘ sī siōng khùn-lân--ê:
Ài tú-tio̍h hó-thiⁿ, tī tú-á-hó ê sî-kan hip.
Liap-iáⁿ-su tī 6 nî lāi hip 5 pái, ta̍k-pái lóng pháiⁿ-thiⁿ.
Lo̍h-bóe, 10 kang chêng ê thiⁿ-khì chóng-sǹg bē-bái, liap-iáⁿ-su ê bāng-sióng chóng-sī ta̍t-sêng ah!
Chit-tiuⁿ tī I-tà-lī Piemonte hip--ê.
Chiân-kéng ê kàu-tn̂g sī Basilica of Superga, tiong-ng ê soaⁿ sī Monviso, pōe-kéng to̍h-sī lí chai-iáⁿ ê goe̍h-niû.
Tī chit-tiuⁿ siòng-phìⁿ lāi-té, pún-té liap-iáⁿ-su kan-na hip-tio̍h beh lo̍h-khì ê goe̍h-bâi-hêng goe̍h-niû, m̄-koh in-ūi kám-kng sî-kan siuⁿ tn̂g, khì hō͘ nn̂g-têng hoán-siā ê Tē-kiû-kng, mā kiò-chò da Vinci ê kng éng-hióng--tio̍h, soah kā goe̍h-niû ê téng pòaⁿ-pêng chiò hō͘ kng ah!</p><h2 id=kip-kàu-tng-suann-kah-gueh-niû>[KIP] Kàu-tn̂g, Suann, kah Gue̍h-niû</h2><p>Koo-tiunn kám-kng siòng-phìnn hip-tsò tsit-khuán, sī ài sing kè-uē hó-sè tsiah ū-huat-tōo.
Tē-tsi̍t-pōo ài sing liáu-kái tsit-khuán sann hāng pâi-tsò tsi̍t-tsuā ê bí-lē hiān-siōng khak-si̍t ē huat-sing.
Tē-jī-pōo sī ài tshuē-tio̍h siōng-hó ê hip-siòng tē-tiám.
M̄-koh tē-sann-pōo sī siōng khùn-lân--ê:
Ài tú-tio̍h hó-thinn, tī tú-á-hó ê sî-kan hip.
Liap-iánn-su tī 6 nî lāi hip 5 pái, ta̍k-pái lóng pháinn-thinn.
Lo̍h-bué, 10 kang tsîng ê thinn-khì tsóng-sǹg bē-bái, liap-iánn-su ê bāng-sióng tsóng-sī ta̍t-sîng ah!
Tsit-tiunn tī I-tà-lī Piemonte hip--ê.
Tsiân-kíng ê kàu-tn̂g sī Basilica of Superga, tiong-ng ê suann sī Monviso, puē-kíng to̍h-sī lí tsai-iánn ê gue̍h-niû.
Tī tsit-tiunn siòng-phìnn lāi-té, pún-té liap-iánn-su kan-na hip-tio̍h beh lo̍h-khì ê gue̍h-bâi-hîng gue̍h-niû, m̄-koh in-uī kám-kng sî-kan siunn tn̂g, khì hōo nn̂g-tîng huán-siā ê Tē-kiû-kng, mā kiò-tsò da Vinci ê kng íng-hióng--tio̍h, suah kā gue̍h-niû ê tíng puànn-pîng tsiò hōo kng ah!</p><h2 id=english-cathedral-mountain-moon>[English] Cathedral, Mountain, Moon</h2><p>Single shots like this require planning.
The first step is to realize that such an amazing <a href=https://apod.nasa.gov/apod/ap150624.html>triple-alignment</a> actually takes place.
The second step is to find the best location to photograph it.
But it was the third step: being there at exactly the right time -- and when the sky was clear -- that was the hardest.
Five times over six years the photographer tried and found <a href=https://apod.nasa.gov/apod/ap210613.html>bad weather</a>.
Finally, just ten days ago, the <a href=https://climatekids.nasa.gov/menu/weather-and-climate/>weather</a> was perfect, and a photographic dream was realized.
Taken in <a href=https://youtu.be/oT5LB8wMNHI>Piemonte</a>, <a href=https://en.wikipedia.org/wiki/Italy>Italy</a>, the cathedral in the foreground is the <a href=https://en.wikipedia.org/wiki/Basilica_of_Superga>Basilica of Superga</a>, the <a href=https://en.wikipedia.org/wiki/Monte_Viso#/media/File:Monviso_-_panoramica_cresta_da_Ostanetta.jpg>mountain</a> in the middle is <a href=https://youtu.be/ViA0MrOkv_Y>Monviso</a>, and, well, <a href=https://post.bark.co/wp-content/uploads/2017/06/u4nf59H.png>you know</a> which moon is in the background.
Here, even though the <a href=https://apod.nasa.gov/apod/ap200322.html>setting Moon</a> was captured in a crescent <a href=https://svs.gsfc.nasa.gov/5187/>phase</a>, the exposure was long enough for doubly reflected <a href=https://en.wikipedia.org/wiki/Earthlight_(astronomy)>Earthlight</a>, called the <a href=https://apod.nasa.gov/apod/ap190926.html>da Vinci glow</a>, to illuminate the entire top of the <a href=https://science.nasa.gov/moon/>Moon</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>月眉相</td><td>goe̍h-bâi-siòng</td><td>gue̍h-bâi-siòng</td><td>眉月相</td><td>crescent phase</td></tr><tr><td>地球光</td><td>tē-kiû-kng</td><td>tē-kiû-kng</td><td>地球光</td><td>Earthlight</td></tr><tr><td>da Vinci ê 光</td><td>da Vinci ê kng</td><td>da Vinci ê kng</td><td>達文西的光</td><td>da Vinci glow</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231224/>昨昏 ê 圖：NGC 2440：新 ê 白矮星 ê 繭</a>
</span><span class=post_next><a href=https://apod.tw/daily/20231226/>明仔載 ê 圖：IC 443：海䖳星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>