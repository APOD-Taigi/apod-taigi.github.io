<!doctype html><html lang=en><head><title>地球這幾若十年 ê 氣候捲螺仔圖 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="地球這幾若十年 ê 氣候捲螺仔圖"><meta property="og:description" content="Kah 過去 2 億 5000 萬年比起來，地球這馬是 tī 較寒 ê 時期，應該是比平均較低 4 度左右。"><meta property="og:url" content="https://apod.tw/daily/20220822/"><meta property="og:image" content="https://img.youtube.com/vi/ACaPI2M4GyU/hqdefault.jpg"><meta property="og:video" content="https://www.youtube.com/watch?v=ACaPI2M4GyU"><link rel=canonical href=https://apod.tw/daily/20220822/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. August 2022</p><h1 class=post_title>地球這幾若十年 ê 氣候捲螺仔圖</h1><div class=post_body><div class=post_inner><div class=video><iframe src=https://youtube.com/embed/ACaPI2M4GyU></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220822.html>Earth's Recent Climate Spiral</a></li><li>影片來源：<a href=https://www.nasa.gov/>NASA</a>'s <a href=https://svs.gsfc.nasa.gov/>Scientific Visualization Studio</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl8d8qrc5001b01wf9k25a2v7 height=180 width=500 frameborder=0 scrolling=no></iframe></div><h2 id=漢羅-地球這幾若十年-ê-氣候捲螺仔圖>[漢羅] 地球這幾若十年 ê 氣候捲螺仔圖</h2><p>咱 ê 地球敢是愈來愈熱？
Kah 過去 2 億 5000 萬年比起來，地球這馬是 tī <a href=https://www.climate.gov/news-features/climate-qa/whats-hottest-earths-ever-been>較寒 ê 時期</a>，應該是比平均較低 <a href=https://en.wikipedia.org/wiki/Celsius>攝氏</a> 4 度左右。
毋閣氣候資料 kā 咱講，過去 120 冬來，地球平均溫度已經 peh 懸 1 度左右矣。
這个 <a href=https://svs.gsfc.nasa.gov/4975>視覺化</a> ê 影片，是 kā 地球最近 <a href=https://climate.nasa.gov/global-warming-vs-climate-change/>全球暖化</a> ê 情形，用圖形術語 ê 方式描述出來。
溫度資料是 ùi <a href=https://www.giss.nasa.gov/>Goddard 太空研究所</a> 做--ê <a href=https://data.giss.nasa.gov/gistemp/>表面溫度分析計畫</a> 來--ê。
已經有足濟資料表示講，地球最近 ê 暖化趨勢，是造成 <a href=https://climate.nasa.gov/vital-signs/sea-level/>海平面變懸</a>、<a href=https://www.epa.gov/climate-indicators/climate-change-indicators-us-and-global-precipitation>落雨模式改變</a>、<a href=https://climate.nasa.gov/vital-signs/arctic-sea-ice/>極區 ê 冰溶去</a> ê 原因。
這馬是真少人無同意全球暖化當咧發生，<a href=https://www.ipcc.ch/>政府間氣候變化專門委員會</a> (IPCC) 嘛認為講，人類已經製造暖化潮，而且這个現象 <a href=https://apod.nasa.gov/apod/ap090421.html>可能會繼續落去</a>。
這款現象會 tùi 足濟 地方農業，甚至全球經濟造成影響。
雖罔講目前咱猶 <a href=https://cdn.mos.cms.futurecdn.net/ws8MosQggVDs2RuK8Rs2oH-1200-80.jpg>無簡單 ê 解決辦法</a>，毋閣有一寡 <a href=https://en.wikipedia.org/wiki/Climate_engineering>地質工程</a> 計畫應該是有通鬥相共。
這嘛包括 <a href=https://apod.tw/daily/20220608/>製造人造雲</a> 來阻擋日光照 tī 地球表面 ê 量，予地球溫度莫遐爾懸。</p><h2 id=poj-tē-kiû-chit-kúi-ā-chap-nî-ê-khì-hāu-kńg-lê-á-tô>[POJ] Tē-kiû chit kúi-ā cha̍p-nî ê Khì-hāu Kńg-lê-á-tô͘</h2><p>Lán ê Tē-kiû kám sī lú lâi lú joa̍h?
Kah kòe-khì 2 ek 5000 bān nî pí--khí-lâi, Tē-kiû chit-má sī tī khah kôaⁿ ê sî-ki, èng-kai sī pí pêng-kun khah kē liap-sī 4 tō͘ chó-iū.
M̄-koh khì-hāu chu-liāu kā lán kóng, kòe-khì 120 tang lâi, Tē-kiû pêng-kun un-tō͘ í-keng peh-koân 1 tō͘ chó-iū--ah.
Chit-ê sī-kak-hòa ê iáⁿ-phìⁿ, sī kā Tē-kiû chòe-kīn choân-kiû loán-hòa ê chêng-hêng, iōng tô͘-hêng su̍t-gí ê hong-sek biâu-su̍t chhut-lâi.
Un-tō͘ chu-liāu sī ùi Goddard Thài-khong-gián-kiù-só͘ chò--ê Piáu-bīn Un-tō͘ Hun-sek kè-ōe lâi--ê.
Í-keng ū chiok-chōe chu-liāu piáu-sī kóng, Tē-kiû chòe-kīn ê loán-hòa chhu-sè, sī chō-sêng hái-pêng-bīn piàn koân, lo̍h-hō͘ bô͘-sek kái-piàn, ke̍k-khu ê peng iûⁿ--khì ê goân-in.
Chit-má sī chin chió lâng bô tông-ì choân-kiû loán-hòa tng-leh hoat-seng, Chèng-hú-kan Khì-hāu Piàn-hòa Choan-mn̂g Úi-goân-hōe (IPCC) mā jīn-ûi kóng, jîn-lūi í-keng chè-chō loán-hòa-tiâu, jî-chhiáⁿ chit-ê hiān-siōng khó-lêng ē kè-sio̍k lo̍h-khì.
Chit-kóa hiān-siōng ē tùi chiok-chōe tē-hng lông-gia̍p, sīm-chì choân-kiû keng-chè chō-sêng éng-hióng.
Sui-bóng kóng bo̍k-chêng lán iáu bô kán-tan ê kái-koat pān-hoat, m̄-koh ū chi̍t-kóa tē-chit kang-thêng kè-ōe èng-kai sī ū-thang tàu-saⁿ-kāng.
Che mā pau-koat chè-chō jîn-chō-hûn lâi chó͘-tòng ji̍t-kng chiò tī Tē-kiû piáu-bīn ê liōng, hō͘ Tē-kiû un-tō͘ mài hiah-nī koân.</p><h2 id=kip-tē-kiû-tsit-kuí-ā-tsap-nî-ê-khì-hāu-kńg-lê-á-tôo>[KIP] Tē-kiû tsit kuí-ā tsa̍p-nî ê Khì-hāu Kńg-lê-á-tôo</h2><p>Lán ê Tē-kiû kám sī lú lâi lú jua̍h?
Kah kuè-khì 2 ik 5000 bān nî pí--khí-lâi, Tē-kiû tsit-má sī tī khah kuânn ê sî-ki, ìng-kai sī pí pîng-kun khah kē liap-sī 4 tōo tsó-iū.
M̄-koh khì-hāu tsu-liāu kā lán kóng, kuè-khì 120 tang lâi, Tē-kiû pîng-kun un-tōo í-king peh-kuân 1 tōo tsó-iū--ah.
Tsit-ê sī-kak-huà ê iánn-phìnn, sī kā Tē-kiû tsuè-kīn tsuân-kiû luán-huà ê tsîng-hîng, iōng tôo-hîng su̍t-gí ê hong-sik biâu-su̍t tshut-lâi.
Un-tōo tsu-liāu sī uì Goddard Thài-khong-gián-kiù-sóo tsò--ê Piáu-bīn Un-tōo Hun-sik kè-uē lâi--ê.
Í-king ū tsiok-tsuē tsu-liāu piáu-sī kóng, Tē-kiû tsuè-kīn ê luán-huà tshu-sè, sī tsō-sîng hái-pîng-bīn piàn kuân, lo̍h-hōo bôo-sik kái-piàn, ki̍k-khu ê ping iûnn--khì ê guân-in.
Tsit-má sī tsin tsió lâng bô tông-ì tsuân-kiû luán-huà tng-leh huat-sing, Tsìng-hú-kan Khì-hāu Piàn-huà Tsuan-mn̂g Uí-guân-huē (IPCC) mā jīn-uî kóng, jîn-luī í-king tsè-tsō luán-huà-tiâu, jî-tshiánn tsit-ê hiān-siōng khó-lîng ē kè-sio̍k lo̍h-khì.
Tsit-kuá hiān-siōng ē tuì tsiok-tsuē tē-hng lông-gia̍p, sīm-tsì tsuân-kiû king-tsè tsō-sîng íng-hióng.
Sui-bóng kóng bo̍k-tsîng lán iáu bô kán-tan ê kái-kuat pān-huat, m̄-koh ū tsi̍t-kuá tē-tsit kang-thîng kè-uē ìng-kai sī ū-thang tàu-sann-kāng.
Tse mā pau-kuat tsè-tsō jîn-tsō-hûn lâi tsóo-tòng ji̍t-kng tsiò tī Tē-kiû piáu-bīn ê liōng, hōo Tē-kiû un-tōo mài hiah-nī kuân.</p><h2 id=english-earths-recent-climate-spiral>[English] Earth's Recent Climate Spiral</h2><p>Is our Earth warming?
Compared to the past 250 million years, the Earth is currently enduring a <a href=https://www.climate.gov/news-features/climate-qa/whats-hottest-earths-ever-been>relative cold spell</a>, possibly about four degrees <a href=https://en.wikipedia.org/wiki/Celsius>Celsius</a> below average.
Over the past 120 years, though, data indicate that the average global temperature of the Earth has increased by nearly one degree Celsius.
The <a href=https://svs.gsfc.nasa.gov/4975>featured visualization</a> video depicts Earth's recent <a href=https://climate.nasa.gov/global-warming-vs-climate-change/>global warming</a> in graphic terms.
The depicted temperatures are taken from the <a href=https://www.giss.nasa.gov/>Goddard Institute for Space Studies</a>' <a href=https://data.giss.nasa.gov/gistemp/>Surface Temperature Analysis</a>.
Already noticeable by many, Earth's recent warming trend is causing <a href=https://climate.nasa.gov/vital-signs/sea-level/>sea levels to rise</a>, <a href=https://www.epa.gov/climate-indicators/climate-change-indicators-us-and-global-precipitation>precipitation patterns to change</a>, and <a href=https://climate.nasa.gov/vital-signs/arctic-sea-ice/>pole ice to melt</a>.
Few now disagree that recent global warming is occurring, and the <a href=https://www.ipcc.ch/>Intergovernmental Panel on Climate Change</a> (IPCC) has concluded that we humans have created a warming surge that is <a href=https://apod.nasa.gov/apod/ap090421.html>likely to continue</a>.
A continuation could impact many local agricultures and even the global economy.
Although there seems to be <a href=https://cdn.mos.cms.futurecdn.net/ws8MosQggVDs2RuK8Rs2oH-1200-80.jpg>no simple solutions</a>, <a href=https://en.wikipedia.org/wiki/Climate_engineering>geoengineering</a> projects that might help include <a href=https://apod.nasa.gov/apod/ap220608.html>artificial cloud creation</a> to reduce the amount of sunlight heating the Earth's surface.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>氣候捲螺仔圖</td><td>khì-hāu kńg-lê-á-tô͘</td><td>khì-hāu kńg-lê-á-tôo</td><td>氣候螺旋圖</td><td>climate spiral</td></tr><tr><td>全球暖化</td><td>choân-kiû loán-hòa</td><td>tsuân-kiû luán-huà</td><td>全球暖化</td><td>global warming</td></tr><tr><td>攝氏</td><td>liap-sī</td><td>liap-sī</td><td>攝氏</td><td>Celsius</td></tr><tr><td>華氏</td><td>hôa-sī</td><td>huâ-sī</td><td>攝氏</td><td>Fahrenheit</td></tr><tr><td>圖形術語</td><td>tô͘-hêng su̍t-gí</td><td>tôo-hîng su̍t-gí</td><td>圖形術語</td><td>graphic terms</td></tr><tr><td>海平面</td><td>hái-pêng-bīn</td><td>hái-pîng-bīn</td><td>海平面</td><td>sea level</td></tr><tr><td>暖化潮</td><td>loán-hòa-tiâu</td><td>luán-huà-tiâu</td><td>暖化潮</td><td>warming surge</td></tr><tr><td>視覺化</td><td>sī-kak-hòa</td><td>sī-kak-huà</td><td>視覺化</td><td>visualization</td></tr><tr><td>地質工程</td><td>tē-chit</td><td>tē-tsit</td><td>地質工程</td><td>geoengineering</td></tr><tr><td>地方農業</td><td>tē-hng lông-gia̍p</td><td>tē-hng lông-gia̍p</td><td>地方農業</td><td>local agriculture</td></tr><tr><td>Goddard 太空研究所</td><td>Goddard Thài-khong-gián-kiù-só͘</td><td>Goddard Thài-khong-gián-kiù-sóo</td><td>戈達德太空研究所</td><td>Goddard Institute for Space Studies</td></tr><tr><td>政府間氣候變化專門委員會</td><td>Chèng-hú-kan Khì-hāu Piàn-hòa Choan-mn̂g Úi-goân-hōe</td><td>Tsìng-hú kan Khì-hāu Piàn-huà Tsuan-mn̂g Uí-guân-huē</td><td>政府間氣候變化專門委員會</td><td>Intergovernmental Panel on Climate Change (IPCC)</td></tr><tr><td>表面溫度分析計畫</td><td>Piáu-bīn Un-tō͘ Hun-sek kè-ōe</td><td>Piáu-bīn Un-tōo Hun-sik kè-uē</td><td>表面溫度分析計畫</td><td>Surface Temperature Analysis</td></tr><tr><td>人造雲</td><td>Jîn-chō-hûn</td><td>Jîn-tsō-hûn</td><td>人造雲</td><td>artificial cloud</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220821/>昨昏 ê 圖：毛蟹星雲內底 咧 自旋 ê 脈動星</a>
</span><span class=post_next><a href=https://apod.tw/daily/20220823/>明仔載 ê 圖：地中海天頂 ê 流星 kah 銀河</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>