<!doctype html><html lang=en><head><title>瑞典天頂 ê 日暈 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="瑞典天頂 ê 日暈"><meta property="og:description" content="日頭發生啥物代誌？有當時仔伊看起來 to̍h 親像是經過一个足大 ê 透鏡。毋閣這支影片 ê 太陽是迵過幾若百萬 ê 細片透鏡，to̍h 是 冰晶啦！"><meta property="og:url" content="https://apod.tw/daily/20211228/"><meta property="og:image" content="https://img.youtube.com/vi/2SnbMTQwDKM/hqdefault.jpg"><meta property="og:video" content="https://www.youtube.com/watch?v=2SnbMTQwDKM"><link rel=canonical href=https://apod.tw/daily/20211228/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. December 2021</p><h1 class=post_title>瑞典天頂 ê 日暈</h1><div class=post_body><div class=post_inner><div class=video><iframe src=https://youtube.com/embed/2SnbMTQwDKM></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211228.html>Sun Halo over Sweden</a></li><li>影片來源 kah 版權：<a href=https://www.facebook.com/hakanhf>Håkan Hammar</a> (<a href=https://www.skistar.com/sv/vara-skidorter/vemdalen/vinter-i-vemdalen/>Vemdalen Ski Resort</a>, <a href=https://www.skistar.com/en/corporate/>SkiStar</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckyiulrif70230983hf7ov9p8 height=180 width=500 frameborder=0 scrolling=no></iframe></div><h2 id=漢羅-瑞典天頂-ê-日暈>[漢羅] 瑞典天頂 ê 日暈</h2><p>日頭發生啥物代誌？
有當時仔伊看起來 to̍h 親像是經過一个足大 ê <a href=https://en.wikipedia.org/wiki/Lens_(optics)>透鏡</a>。
毋閣這支影片 ê 太陽是迵過幾若百萬塊細片透鏡，to̍h 是 <a href=http://www.its.caltech.edu/~atomic/snowcrystals/halos/halos.htm>冰晶</a> 啦！
水 tī <a href=https://www.nasa.gov/sites/default/files/images/463940main_atmosphere-layers2_full.jpg>大氣</a> 內底結凍了後，會變做細細片 ê 六角形冰晶。
這寡 <a href=https://en.wikipedia.org/wiki/Ice_crystal>冰晶</a> 大部份攏是 <a href=https://www.atoptics.co.uk/halo/orplate.htm>倒平平</a> 落 tùi 塗跤去。
<a href=http://littlefun.org/uploads/52410bb8e691b267f97d9278_736.jpg>觀測者</a> 會當 tī 日頭 peh--起來 抑是日頭落山彼搭，揣著足濟冰晶。
落 tī 日出日落連線 面頂 ê 冰晶，攏會變做一个微型透鏡，反射太陽光到 <a href=https://apod.nasa.gov/apod/ap100208.html>咱 ê 目睭</a>，產生 <a href=https://apod.nasa.gov/apod/ap990823.html>幻日現象</a>，這是一款 <a href=http://www.atoptics.co.uk/halo/parhelia.htm>專業術語</a>。
<a href=https://www.facebook.com/hakanhf/videos/10210053095156104/>這支影片</a> 是 tī 2017 年 tī <a href=http://en.wikipedia.org/wiki/Sweden>瑞典</a> 中部 ê <a href=https://www.skistar.com/en/ski-destinations/vemdalen/winter-in-vemdalen/>Vemdalen 趨雪場</a> 翕 ê。
中央 ê 是 <a href=https://solarsystem.nasa.gov/solar-system/sun/in-depth/>太陽</a>，毋閣倒爿 kah 正爿有兩个足光 ê <a href=https://apod.nasa.gov/apod/ap990823.html>幻日</a> leh 發光。
除了這，<a href=http://hyperphysics.phy-astr.gsu.edu/hbase/atmos/halo.html>猶閣有</a> <a href=http://hyperphysics.phy-astr.gsu.edu/hbase/atmos/halo22.html>22 度闊 ê 日暈</a>、kah 足罕得看著 ê、閣較暗 ê <a href=http://www.atoptics.co.uk/halo/46hal.htm>46 度日暈</a>。
這嘛是 <a href=http://www.atoptics.co.uk/halo/circular.htm>太陽光反射</a> 大氣內底 ê <a href=https://en.wikipedia.org/wiki/Ice_crystal>冰晶</a> 產生 ê。</p><h2 id=poj-sūi-tián-thiⁿ-téng-ê-jit-ng>[POJ] Sūi-tián thiⁿ-téng ê Ji̍t-n̄g</h2><p>Ji̍t-thâu hoat-seng siáⁿ-mih tāi-chì?
Ū-tang-sî-á i khòaⁿ--khí-lâi to̍h chhiⁿ-chhiūⁿ sī kéng-kòe chi̍t-ê chiok-tōa ê thàu-kiàⁿ.
M̄-koh chit-ki iáⁿ-phìⁿ ê Thài-iông sī thàng-kòe kúi-ā pah-bān tè sè-phìⁿ thàu-kiàⁿ, to̍h sī peng-chiⁿ lah!
Chúi tī tōa-khì lāi-té kiat-tàng liáu-āu, ē piàn-chò sè-sè-phìⁿ ê la̍k-kak-hêng peng-chiⁿ.
Chi̍t-kóa peng-chiⁿ tōa-pō͘-hūn lóng-sī tó-pêⁿ-pêⁿ la̍k tùi thô͘-kha khì.
Koan-chhek-chiá ē-tàng tī ji̍t-thâu peh--khí-lâi iah-sī ji̍t-thâu lo̍h-soaⁿ hit-tah, chhōe-tio̍h chiok-chōe peng-chiⁿ.
La̍k tī ji̍t-chhut ji̍t-lo̍h liân-sòaⁿ bīn-téng ê peng-chiⁿ, lóng ē piàn-chò chi̍t-ê bî-hêng thàu-kiàⁿ, hoán-siā thài-iông-kng kàu lán ê ba̍k-chiu, sán-seng hoàn-ji̍t hiān-siōng, che sī chi̍t-khoán choan-gia̍p su̍t-gí.
Chit-ki iáⁿ-phìⁿ sī tī jī-khòng-it-chhit nî tī Sūi-tián tiong-pō͘ ê Vemdalen chhu-soat-tiûⁿ hip ê.
Tiong-ng ê sī Thài-iông, m̄-koh tò-pêng kah chiàⁿ-pêng ū nn̄g-ê chiok-kng ê hoàn-ji̍t leh hoat-kng.
Tû-liáu che, iáu-koh-ū jī-cha̍p-jī tō͘ khoah ê ji̍t-n̄g, kah chiok hán-tit khòaⁿ--tio̍h ê, koh kha-àm ê sì-cha̍p-la̍k tō͘ ji̍t-n̄g.
Che mā-sī thài-iông-kng hoán-siā tōa-khì lāi-té ê peng-chiⁿ sán-seng ê.</p><h2 id=kip-suī-tián-thinn-tíng-ê-jit-ng>[KIP] Suī-tián thinn-tíng ê Ji̍t-n̄g</h2><p>Ji̍t-thâu huat-sing siánn-mih tāi-tsì?
Ū-tang-sî-á i khuànn--khí-lâi to̍h tshinn-tshiūnn sī kíng-kuè tsi̍t-ê tsiok-tuā ê thàu-kiànn.
M̄-koh tsit-ki iánn-phìnn ê Thài-iông sī thàng-kuè kuí-ā pah-bān tè sè-phìnn thàu-kiànn, to̍h sī ping-tsinn lah!
Tsuí tī tuā-khì lāi-té kiat-tàng liáu-āu, ē piàn-tsò sè-sè-phìnn ê la̍k-kak-hîng ping-tsinn.
Tsi̍t-kuá ping-tsinn tuā-pōo-hūn lóng-sī tó-pênn-pênn la̍k tuì thôo-kha khì.
Kuan-tshik-tsiá ē-tàng tī ji̍t-thâu peh--khí-lâi iah-sī ji̍t-thâu lo̍h-suann hit-tah, tshuē-tio̍h tsiok-tsuē ping-tsinn.
La̍k tī ji̍t-tshut ji̍t-lo̍h liân-suànn bīn-tíng ê ping-tsinn, lóng ē piàn-tsò tsi̍t-ê bî-hîng thàu-kiànn, huán-siā thài-iông-kng kàu lán ê ba̍k-tsiu, sán-sing huàn-ji̍t hiān-siōng, tse sī tsi̍t-khuán tsuan-gia̍p su̍t-gí.
Tsit-ki iánn-phìnn sī tī jī-khòng-it-tshit nî tī Suī-tián tiong-pōo ê Vemdalen tshu-suat-tiûnn hip ê.
Tiong-ng ê sī Thài-iông, m̄-koh tò-pîng kah tsiànn-pîng ū nn̄g-ê tsiok-kng ê huàn-ji̍t leh huat-kng.
Tû-liáu tse, iáu-koh-ū jī-tsa̍p-jī tōo khuah ê ji̍t-n̄g, kah tsiok hán-tit khuànn--tio̍h ê, koh kha-àm ê sì-tsa̍p-la̍k tōo ji̍t-n̄g.
Tse mā-sī thài-iông-kng huán-siā tuā-khì lāi-té ê ping-tsinn sán-sing ê.</p><h2 id=english-sun-halo-over-sweden>[English] Sun Halo over Sweden</h2><p>What's happened to the Sun?
Sometimes it looks like the Sun is being viewed through a giant <a href=https://en.wikipedia.org/wiki/Lens_(optics)>lens</a>.
In the featured video, however, there are actually millions of tiny lenses: <a href=http://www.its.caltech.edu/~atomic/snowcrystals/halos/halos.htm>ice crystals</a>.
Water may freeze in the <a href=https://www.nasa.gov/sites/default/files/images/463940main_atmosphere-layers2_full.jpg>atmosphere</a> into small, flat, six-sided, ice crystals.
As these <a href=https://en.wikipedia.org/wiki/Ice_crystal>crystals</a> flutter to the ground, much time is spent with their <a href=https://www.atoptics.co.uk/halo/orplate.htm>faces flat and parallel</a> to the ground.
An <a href=http://littlefun.org/uploads/52410bb8e691b267f97d9278_736.jpg>observer</a> may find themselves in the same plane as many of the falling ice crystals near sunrise or sunset.
During this alignment, each crystal can act like a miniature lens, refracting sunlight into our <a href=https://apod.nasa.gov/apod/ap100208.html>view</a> and creating <a href=http://www.atoptics.co.uk/halo/parhelia.htm>phenomena like parhelia</a>, the technical term for <a href=https://apod.nasa.gov/apod/ap990823.html>sundogs</a>.
The <a href=https://www.facebook.com/hakanhf/videos/10210053095156104/>featured video</a> was taken in late 2017 on the side of a ski hill at the <a href=https://www.skistar.com/en/ski-destinations/vemdalen/winter-in-vemdalen/>Vemdalen Ski Resort</a> in central <a href=http://en.wikipedia.org/wiki/Sweden>Sweden</a>.
Visible in the center is the most direct image of the <a href=https://solarsystem.nasa.gov/solar-system/sun/in-depth/>Sun</a>, while two bright <a href=https://apod.nasa.gov/apod/ap990823.html>sundogs</a> glow prominently from both the left and the right.
<a href=http://hyperphysics.phy-astr.gsu.edu/hbase/atmos/halo.html>Also visible</a> is the bright <a href=http://hyperphysics.phy-astr.gsu.edu/hbase/atmos/halo22.html>22 degree halo</a> -- as well as the rarer and much fainter <a href=http://www.atoptics.co.uk/halo/46hal.htm>46 degree halo</a> -- also created by <a href=http://www.atoptics.co.uk/halo/circular.htm>sunlight refracting</a> through atmospheric ice <a href=https://en.wikipedia.org/wiki/Ice_crystal>crystals</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日暈</td><td>ji̍t-n̄g</td><td>ji̍t-n̄g</td><td>日暈</td><td>Sun Halo</td></tr><tr><td>冰晶</td><td>peng-chiⁿ</td><td>ping-tsinn</td><td>冰晶</td><td>ice crystal</td></tr><tr><td>幻日現象</td><td>hoàn-ji̍t hiān-siōng</td><td>huàn-ji̍t hiān-siōng</td><td>幻日現象</td><td>parhelia</td></tr><tr><td>幻日</td><td>hoàn-ji̍t</td><td>huàn-ji̍t</td><td>幻日</td><td>sundogs</td></tr><tr><td>微型透鏡</td><td>bî-hêng thàu-kiàⁿ</td><td>bî-hîng thàu-kiànn</td><td>微型透鏡</td><td>a miniature lens</td></tr><tr><td>趨雪場</td><td>chhu-soat-tiûⁿ</td><td>tshu-suat-tiûnn</td><td>滑雪場</td><td>Ski Resort</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211227/>昨昏 ê 圖：JWST 太空望遠鏡 ê 發射煙 kah 後壁 ê Leonard 彗星</a>
</span><span class=post_next><a href=https://apod.tw/daily/20211229/>明仔載 ê 圖：木星 ê 大風暴 kah 懸雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>