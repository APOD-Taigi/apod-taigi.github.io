<!doctype html><html lang=en><head><title>數位 kha mé lah 翕著 ê 月食 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="數位 kha-mé-lah 翕著 ê 月食"><meta property="og:description" content="5 月 15 到 16 這暗，美國 Florida 中部 ê 天氣算袂䆀。這个樹仔頂 ê 光點弧，就是咧記錄月圓 拄著 月全食 ê 系列變化。"><meta property="og:url" content="https://apod.tw/daily/20220519/"><meta property="og:image" content="https://apod.nasa.gov/apod/fap/image/2205/TLE_2022-05-16-02-59-35s1024.jpg"><link rel=canonical href=https://apod.tw/daily/20220519/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. May 2022</p><h1 class=post_title>數位 kha-mé-lah 翕著 ê 月食</h1><div class=post_body><div class=post_inner><img src=https://apod.nasa.gov/apod/fap/image/2205/TLE_2022-05-16-02-59-35s1024.jpg alt=/home/runner/work/apod-taigi.github.io/apod-taigi.github.io/content/daily/2022/05/20220519.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220519.html>A Digital Lunar Eclipse</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.coldlifephotography.com/>Michael Cain</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl4h5lh1w017101zchabnd7dh height=180 width=500 frameborder=0 scrolling=no></iframe></div><h2 id=漢羅-數位-kha-mé-lah-翕著-ê-月食>[漢羅] 數位 kha-mé-lah 翕著 ê 月食</h2><p>5 月 15 到 16 這暗，美國 Florida 州中部 ê 天氣算袂䆀。
這个樹仔頂 ê 光點弧，就是咧記錄月圓 拄著 月全食 ê 系列變化。
有一台數位 kha-mé-lah 每 5 分鐘翕一擺，予咱會當看著月食 tī 3 點鐘內 ê 變化過程。
月球 <a href=https://moon.nasa.gov/news/172/what-you-need-to-know-about-the-lunar-eclipse/>趨 tùi 地球烏影 ê 時陣</a>，月盤就變暗、變紅矣。
講實在--ê，咱若是算看覓這个系列相片 ê 中央有幾粒月球，就會知影月全食 tī 規个月食過程，佔差不多 90 分鐘 ê 時間。
西元前 270 年左右，希臘天文學家 <a href=http://www-groups.dcs.st-and.ac.uk/~history/Mathematicians/Aristarchus.html>Aristarchus</a> 嘛量過月全食愛經過偌濟時間。
應該是 <a href=https://www.goodreads.com/quotes/54481-far-out-in-the-uncharted-backwaters-of-the-unfashionable-end>無通用</a> 電子錶抑是數位 kha-mé-lah 啦！
毋閣伊猶是用 <a href=http://www.phy6.org/stargaze/Shipprc2.htm>幾何學 ê 方式</a>，利用月食經過 ê 時間 kah <a href=http://science.nasa.gov/earth-science/>地球</a> 半徑 ê 大細，簡單閣精確 算出月球 ê 距離。</p><h2 id=poj-sò-ūi-kha-mé-lah-hip-tioh-ê-goeh-sit>[POJ] Sò͘-ūi kha-mé-lah hip tio̍h ê Goe̍h-si̍t</h2><p>5 goe̍h 15 kàu 16 chit àm, Bí-kok Florida chiu tiong-pō͘ ê thiⁿ-khì sǹg bōe-bái.
Chit ê chhiū-á téng ê kng-tiám hô͘, tō-sī leh kì-lo̍k goe̍h-îⁿ tú-tio̍h goe̍h-choân-si̍t ê hē-lia̍t piàn-hòa.
Ū chi̍t tâi sò͘-ūi kha-mé-lah múi 5 hun-cheng hip chi̍t tiuⁿ, hō͘ lán ē-tàng khòaⁿ-tio̍h goe̍h-si̍t tī 3 tiám-cheng lāi ê piàn-hòa kòe-têng.
Goe̍h-kiû chhu tùi Tē-kiû o͘-iáⁿ ê sî-chūn, goe̍h-pôaⁿ tō piàn àm, piàn âng ah.
Kóng si̍t-chāi--ê, lán nā-sī sǹg khòaⁿ-māi chit ê hē-lia̍t siòng-phìⁿ ê tiong-ng ū kúi lia̍p goe̍h-kiû, tō ē chai-iáⁿ goe̍h-choân-si̍t tī kui ê goe̍h-si̍t kòe-têng, chiàmf chha-put-to 90 hun-cheng ê sî-kan.
Se-goân chêng 270 nî chó-iū, Hi-la̍h thian-bûn-ha̍k-ka Aristarchus mā niû kòe goe̍h-choân-si̍t ài kéng-kòe gōa-chōe sî-kan.
Èng-kai sī bô-thang iōng tiān-chú-pió ia̍h-sī sò͘-ūi kha-mé-lah la̍h!
M̄-koh i iáu-sī iōng kí-hô-ha̍k ê hong-sek, lī-iōng goe̍h-si̍t kéng-kòe ê sî-kan kah Tē-kiû pòaⁿ-kèng ê tōa-sè, kán-tan koh cheng-khak sǹg-chhut Goe̍h-kiû ê kū-lî.</p><h2 id=kip-sòo-uī-kha-mé-lah-hip-tioh-ê-gueh-sit>[KIP] Sòo-uī kha-mé-lah hip tio̍h ê Gue̍h-si̍t</h2><p>5 gue̍h 15 kàu 16 tsit àm, Bí-kok Florida tsiu tiong-pōo ê thinn-khì sǹg buē-bái.
Tsit ê tshiū-á tíng ê kng-tiám hôo, tō-sī leh kì-lo̍k gue̍h-înn tú-tio̍h gue̍h-tsuân-si̍t ê hē-lia̍t piàn-huà.
Ū tsi̍t tâi sòo-uī kha-mé-lah muí 5 hun-tsing hip tsi̍t tiunn, hōo lán ē-tàng khuànn-tio̍h gue̍h-si̍t tī 3 tiám-tsing lāi ê piàn-huà kuè-tîng.
Gue̍h-kiû tshu tuì Tē-kiû oo-iánn ê sî-tsūn, gue̍h-puânn tō piàn àm, piàn âng ah.
Kóng si̍t-tsāi--ê, lán nā-sī sǹg khuànn-māi tsit ê hē-lia̍t siòng-phìnn ê tiong-ng ū kuí lia̍p gue̍h-kiû, tō ē tsai-iánn gue̍h-tsuân-si̍t tī kui ê gue̍h-si̍t kuè-tîng, chiàmf tsha-put-to 90 hun-tsing ê sî-kan.
Se-guân tsîng 270 nî tsó-iū, Hi-la̍h thian-bûn-ha̍k-ka Aristarchus mā niû kuè gue̍h-tsuân-si̍t ài kíng-kuè guā-tsuē sî-kan.
Ìng-kai sī bô-thang iōng tiān-tsú-pió ia̍h-sī sòo-uī kha-mé-lah la̍h!
M̄-koh i iáu-sī iōng kí-hô-ha̍k ê hong-sik, lī-iōng gue̍h-si̍t kíng-kuè ê sî-kan kah Tē-kiû puànn-kìng ê tuā-sè, kán-tan koh tsing-khak sǹg-tshut Gue̍h-kiû ê kū-lî.</p><h2 id=english-a-digital-lunar-eclipse>[English] A Digital Lunar Eclipse</h2><p>Recorded on May 15/16 this sequence of exposures follows the Full Moon during a total lunar eclipse as it arcs above treetops in the clearing skies of central Florida.
A frame taken every 5 minutes by a digital camera shows the progression of the eclipse over three hours.
The bright lunar disk grows dark and red as it <a href=https://moon.nasa.gov/news/172/what-you-need-to-know-about-the-lunar-eclipse/>glides through planet Earth's shadow</a>.
In fact, counting the central frames in the sequence measures the roughly 90 minute duration of the total phase of this eclipse.
Around 270 BC, the Greek astronomer <a href=http://www-groups.dcs.st-and.ac.uk/~history/Mathematicians/Aristarchus.html>Aristarchus</a> also measured the duration of total lunar eclipses, but probably <a href=https://www.goodreads.com/quotes/54481-far-out-in-the-uncharted-backwaters-of-the-unfashionable-end>without the benefit</a> of digital watches and cameras.
Still, <a href=http://www.phy6.org/stargaze/Shipprc2.htm>using geometry</a> he devised a simple and impressively accurate way to calculate the Moon's distance in terms of the radius of <a href=http://science.nasa.gov/earth-science/>planet Earth</a>, from the eclipse duration.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>月食</td><td>goe̍h-si̍t</td><td>gue̍h-si̍t</td><td>月食</td><td>lunar eclipse</td></tr><tr><td>月全食</td><td>goe̍h-choân-si̍t</td><td>gue̍h-tsuân-si̍t</td><td>月全食</td><td>total lunar eclipse</td></tr><tr><td>月圓</td><td>goe̍h-îⁿ</td><td>gue̍h-înn</td><td>滿月</td><td>full moon</td></tr><tr><td>月盤</td><td>goe̍h-pôaⁿ</td><td>gue̍h-puânn</td><td>月盤</td><td>lunar disk</td></tr><tr><td>幾何學</td><td>kí-hô-ha̍k</td><td>kí-hô-ha̍k</td><td>幾何學</td><td>geometry</td></tr><tr><td>半徑</td><td>pòaⁿ-kèng</td><td>puànn-kìng</td><td>半徑</td><td>radius</td></tr><tr><td>系列</td><td>hē-lia̍t</td><td>hē-lia̍t</td><td>系列</td><td>sequence</td></tr><tr><td>希臘</td><td>Hi-la̍h</td><td>Hi-la̍h</td><td>希臘</td><td>Greek</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220518/>昨昏 ê 圖：花月面頂 ê 寶石</a>
</span><span class=post_next><a href=https://apod.tw/daily/20220520/>明仔載 ê 圖：Tī 地球烏影區看著 ê 月娘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>