<!doctype html><html lang=en><head><title>Ngc 520：哈伯翕 ê 相碰星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 520：哈伯翕 ê 相碰星系"><meta property="og:description" content="遮爾濟 ê 恆星、氣體、kah 塗粉 tī NGC 520 攪攪做伙，予人認為講，這內底應該是摻著兩个無仝 ê 盤形星系 ê 殘骸。"><meta property="og:url" content="https://apod.tw/daily/20210907/"><meta property="og:image" content="https://apod.nasa.gov/apod/fap/image/2109/NGC520_HubbleOstling_960.jpg"><link rel=canonical href=https://apod.tw/daily/20210907/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. September 2021</p><h1 class=post_title>NGC 520：哈伯翕 ê 相碰星系</h1><div class=post_body><div class=post_inner><img src=https://apod.nasa.gov/apod/fap/image/2109/NGC520_HubbleOstling_960.jpg alt=/home/runner/work/apod-taigi.github.io/apod-taigi.github.io/content/daily/2021/09/20210907.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210907.html>NGC 520: Colliding Galaxies from Hubble</a></li><li>影像來源：<a href=https://www.nasa.gov/>NASA</a>, <a href=https://esahubble.org/>ESA, Hubble</a>; 資料處理 kah 版權：<a href=https://www.instagram.com/the_astronomy_enthusiast/>William Ostling</a> (<a href=https://theastroenthusiast.com/>The Astronomy Enthusiast</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckucuo9dy0n6f0911g3tbet2x height=180 width=500 frameborder=0 scrolling=no></iframe></div><h2 id=漢羅-ngc-520哈伯翕-ê-相碰星系>[漢羅] NGC 520：哈伯翕 ê 相碰星系</h2><p>這是一个星系抑是兩个？
遮爾濟 ê 恆星、氣體、kah <a href=https://apod.nasa.gov/apod/ap030706.html>塗粉</a> tī <a href=https://en.wikipedia.org/wiki/NGC_520>NGC 520</a> 攪攪做伙，予人認為講，這內底應該是摻著兩个無仝 ê 盤形星系 ê 殘骸。
Ùi <a href=https://www.nasa.gov/content/goddard/hubble-history-timeline>哈伯太空望遠鏡</a> 翕著 ê 詳細 <a href=https://www.flickr.com/photos/192935202@N08/51398314609/>影像</a> 看起來，<a href=https://esahubble.org/images/heic0810aq/>NGC 520</a> 有一个決定性 ê 結構是，
伊有 <a href=https://apod.nasa.gov/apod/ap111129.html>複雜交織 ê 塗粉帶</a>，而且是坦敧 chhāi tī <a href=https://apod.nasa.gov/apod/ap130514.html>相碰星系</a> ê 自轉軸方向閣繼續延伸落去。
Kah 這欲相仝 ê 相碰，可能會 tī 幾若十億年了後，發生 tī 咱 ê 盤形 <a href=https://imagine.gsfc.nasa.gov/science/objects/milkyway1.html>銀河系</a> kah 咱 ê 大型盤形厝邊星系 <a href=https://en.wikipedia.org/wiki/Andromeda_Galaxy>仙女座星系</a> (M31) 之間 ê <a href=https://apod.nasa.gov/apod/ap120604.html>相碰</a>。
<a href=http://www.cv.nrao.edu/~jhibbard/n520/n520.html>NGC 520</a> ê 相碰應該是 tī 3 億年前。
NGC 520 嘛叫做 Arp 157，tī 1 億 <a href=https://chandra.harvard.edu/photo/cosmic_distance.html>光年</a> 遠 ê 所在，大細有 10 萬 <a href=https://spaceplace.nasa.gov/light-year/en/>光年</a> 闊。
你會當用細台望遠鏡 tī 魚仔 <a href=https://www.iau.org/public/themes/constellations/>星座</a>（<a href=https://chandra.harvard.edu/photo/constellations/pisces.html>雙魚座</a>）ê 方向揣著。
雖然講 <a href=https://ui.adsabs.harvard.edu/abs/2005MNRAS.359..455R/abstract>NGC 520</a> 內底 ê 恆星速度行 <a href=https://k9inebubbles.com/wp-content/uploads/2020/11/surprised-dog-heartworm.jpg>足緊 ê</a>，毋閣 in ê 距離傷遠，所以星系內底 <a href=https://apod.nasa.gov/apod/ap160203.html>leh 相戰 ê 兩爿</a>，tī 咱猶在生 ê 時陣，無法度改變星系 ê 外形。</p><h2 id=poj-ngc-ngó-jī-khòng-ha-peh-hip--ê-sio-pōng-seng-hē>[POJ] NGC ngó͘-jī-khòng: Ha-peh hi̍p--ê sio-pōng seng-hē</h2><p>Che sī chi̍t-ê seng-hē iah-sī nn̄g-ê?
Chiah-nī-chōe ê hêng-chhiⁿ, khì-thé, kah thô͘-hún tī NGC ngó͘-jī-khòng kiáu-kiáu chòe-hóe, hō͘ lâng jīn-ûi-kóng, che lāi-té eng-kai sī chham-tio̍h nn̄g-ê bô-kâng ê pôaⁿ-hêng seng-hē ê chân-hâi.
Ùi Ha-peh-thài-khong-bōng-oán-kiàⁿ hip-tio̍h ê siông-sè-iáⁿ-siōng khòaⁿ--khí-lâi, NGC ngó͘-jī-khòng ū chi̍t-ê koat-tēng-sèng ê kiat-kò͘ sī,
i ū ho̍k-cha̍p kau-chit ê thô͘-hún-tòa, jî-chhiáⁿ sī thán-khi chhāi tī sio-pōng seng-hē ê chū-choán-te̍k hong-hiòng koh kè-sio̍k iân-sin lo̍h-khì.
Kah che beh sio-kāng ê sio-pōng, khó-lêng ē tī kúi-ā cha̍p-ek nî liáu-āu, hoat-seng tī lán ê pôaⁿ-hêng Gîn-hô-hē kah lán ê tōa-hêng pôaⁿ-hêng chhù-piⁿ seng-hē Sian-lú-chō seng-hē (M31) chi-kan ê sio-pōng.
NGC ngó͘-jī-khòng ê sio-pōng eng-kai sī tī 3 ek nî-chêng.
NGC ngó͘-jī-khòng mā kiò-chò Arp it-gō͘-chhit, tī chi̍t-ek kng-nî hn̄g ê só͘-chāi, tōa-sè ū cha̍p-bān kng-nî khoah.
Lí ē-tàng iōng sè-tâi bōng-oán-kiàⁿ tī Hî-á-seng-chō (Siang-hî-chō) ê hong-hiòng chhōe-tio̍h.
Sui-jiân kóng NGC ngó͘-jī-khòng lāi-té ê hêng-chhiⁿ sok-tō͘ kiâⁿ chiok-kín ê, m̄-koh in ê kū-lî siuⁿ-hn̄g, só͘-í seng-hē lāi-té leh sio-chiàn ê nn̄g-pêng, tī lán iáu chāi-siⁿ ê sî-chūn, bô-hoat-tō͘ kái-piàn seng-hē ê gōa-hêng.</p><h2 id=kip-ngc-ngóo-jī-khòng-ha-peh-hip--ê-sio-pōng-sing-hē>[KIP] NGC ngóo-jī-khòng: Ha-peh hi̍p--ê sio-pōng sing-hē</h2><p>Tse sī tsi̍t-ê sing-hē iah-sī nn̄g-ê?
Tsiah-nī-tsuē ê hîng-tshinn, khì-thé, kah thôo-hún tī NGC ngóo-jī-khòng kiáu-kiáu tsuè-hué, hōo lâng jīn-uî-kóng, tse lāi-té ing-kai sī tsham-tio̍h nn̄g-ê bô-kâng ê puânn-hîng sing-hē ê tsân-hâi.
Uì Ha-peh-thài-khong-bōng-uán-kiànn hip-tio̍h ê siông-sè-iánn-siōng khuànn-khí-lâi, NGC ngóo-jī-khòng ū tsi̍t-ê kuat-tīng-sìng ê kiat-kòo sī,
i ū ho̍k-tsa̍p kau-tsit ê thôo-hún-tuà, jî-tshiánn sī thán-khi tshāi tī sio-pōng sing-hē ê tsū-tsuán-ti̍k hong-hiòng koh kè-sio̍k iân-sin lo̍h-khì.
Kah tse beh sio-kāng ê sio-pōng, khó-lîng ē tī kuí-ā tsa̍p-ik nî liáu-āu, huat-sing tī lán ê puânn-hîng Gîn-hô-hē kah lán ê tuā-hîng puânn-hîng tshù-pinn sing-hē Sian-lú-tsō sing-hē (M̀1) tsi-kan ê sio-pōng.
NGC ngóo-jī-khòng ê sio-pōng ing-kai sī tī 3 ik nî-tsîng.
NGC ngóo-jī-khòng mā kiò-tsò Arp it-gōo-tshit, tī tsi̍t-ik kng-nî hn̄g ê sóo-tsāi, tuā-sè ū tsa̍p-bān kng-nî khuah.
Lí ē-tàng iōng sè-tâi bōng-uán-kiànn tī Hî-á-sing-tsō (Siang-hî-tsō) ê hong-hiòng tshuē-tio̍h.
Sui-jiân kóng NGC ngóo-jī-khòng lāi-té ê hîng-tshinn sok-tōo kiânn tsiok-kín ê, m̄-koh in ê kū-lî siunn-hn̄g, sóo-í sing-hē lāi-té leh sio-tsiàn ê nn̄g-pîng, tī lán iáu tsāi-sinn ê sî-tsūn, bô-huat-tōo kái-piàn sing-hē ê guā-hîng.</p><h2 id=english-ngc-520-colliding-galaxies-from-hubble>[English] NGC 520: Colliding Galaxies from Hubble</h2><p>Is this one galaxy or two?
The jumble of stars, gas, and <a href=https://apod.nasa.gov/apod/ap030706.html>dust</a> that is <a href=https://en.wikipedia.org/wiki/NGC_520>NGC 520</a> is now thought to incorporate the remains of two separate disk galaxies.
A defining component of <a href=https://esahubble.org/images/heic0810aq/>NGC 520</a> -- as seen in great detail in the <a href=https://www.flickr.com/photos/192935202@N08/51398314609/>featured image</a> from the <a href=https://www.nasa.gov/content/goddard/hubble-history-timeline>Hubble Space Telescope</a> -- is its <a href=https://apod.nasa.gov/apod/ap111129.html>band of intricately interlaced dust</a> running vertically down the spine of the <a href=https://apod.nasa.gov/apod/ap130514.html>colliding galaxies</a>.
A similar looking collision might be expected in a few billion years when our disk <a href=https://imagine.gsfc.nasa.gov/science/objects/milkyway1.html>Milky Way Galaxy</a> to <a href=https://apod.nasa.gov/apod/ap120604.html>collides</a> with our large-disk galactic neighbor <a href=https://en.wikipedia.org/wiki/Andromeda_Galaxy>Andromeda</a> (M31).
The collision that defines <a href=http://www.cv.nrao.edu/~jhibbard/n520/n520.html>NGC 520</a> started about 300 million years ago.
Also known as Arp 157, NGC 520 lies about 100 million <a href=https://chandra.harvard.edu/photo/cosmic_distance.html>light years</a> distant, spans about 100 thousand <a href=https://spaceplace.nasa.gov/light-year/en/>light year</a>s, and can be seen with a small telescope toward the <a href=https://www.iau.org/public/themes/constellations/>constellation</a> of the Fish (<a href=https://chandra.harvard.edu/photo/constellations/pisces.html>Pisces</a>).
Although the speeds of stars in <a href=https://ui.adsabs.harvard.edu/abs/2005MNRAS.359..455R/abstract>NGC 520</a> are fast, the distances are <a href=https://k9inebubbles.com/wp-content/uploads/2020/11/surprised-dog-heartworm.jpg>so vast</a> that the <a href=https://apod.nasa.gov/apod/ap160203.html>battling pair</a> will surely not change its shape noticeably during our lifetimes.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>相碰星系</td><td>sio-pōng seng-hē</td><td>sio-pōng sing-hē</td><td>碰撞星系</td><td>colliding galaxies</td></tr><tr><td>盤形星系</td><td>pôaⁿ-hêng seng-hē</td><td>puânn-hîng sing-hē</td><td>盤狀星系</td><td>disk galaxy</td></tr><tr><td>仙女座星系</td><td>Sian-lú-chō seng-hē</td><td>Sian-lú-tsō sing-hē</td><td>仙女座星系</td><td>Andromeda</td></tr><tr><td>坦敧</td><td>thán-khi</td><td>thán-khi</td><td>垂直</td><td>vertical</td></tr><tr><td>雙魚座</td><td>Siang-hî-chō</td><td>Siang-hî-tsō</td><td>雙魚座</td><td>Pisces</td></tr><tr><td>哈伯太空望遠鏡</td><td>Ha-peh-thài-khong-bōng-oán-kiàⁿ</td><td>Ha-peh-thài-khong-bōng-uán-kiànn</td><td>哈伯太空望遠鏡</td><td>Hubble Space Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210906/>昨昏 ê 圖：露西亞天頂 ê 銀河 kah 火金蛄</a>
</span><span class=post_next><a href=https://apod.tw/daily/20210908/>明仔載 ê 圖：仙女座星系 ê 深空</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>