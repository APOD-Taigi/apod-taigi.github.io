<!doctype html><html lang=en><head><title>Ngc 1232：偉大設計 ê 捲螺仔星系 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 1232：偉大設計 ê 捲螺仔星系"><meta property="og:description" content="星系會遮爾迷人，毋但是因為伊看會著 ê 部份，閣有伊看袂著 ê 部份。"><meta property="og:url" content="https://apod.tw/daily/20240101/"><meta property="og:image" content="https://apod.nasa.gov/apod/image/2401/ngc1232b_vlt_960.jpg"><link rel=canonical href=https://apod.tw/daily/20240101/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. January 2024</p><h1 class=post_title>NGC 1232：偉大設計 ê 捲螺仔星系</h1><div class=post_body><div class=post_inner><img src=https://apod.nasa.gov/apod/image/2401/ngc1232b_vlt_960.jpg alt=/home/runner/work/apod-taigi.github.io/apod-taigi.github.io/content/daily/2024/01/20240101.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240101.html>NGC 1232: A Grand Design Spiral Galaxy</a></li><li>影像來源：<a href=https://www.eso.org/sci/facilities/paranal/instruments/fors/>FORS</a>, <a href=https://www.eso.org/projects/vlt/>8.2-meter VLT Antu</a>, <a href=https://www.eso.org/>ESO</a></li><li>免費 ê APOD 課程：<a href=https://aaa.org/event/2023-astronomy-picture-of-the-day/>January 9, 2024 to the Amateur Astronomers of Association of New York</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cls3fyow103f201ut6cic2c70 height=180 width=500 frameborder=0 scrolling=no></iframe></div><h2 id=漢羅-ngc-1232偉大設計-ê-捲螺仔星系>[漢羅] NGC 1232：偉大設計 ê 捲螺仔星系</h2><p><a href=https://pages.astronomy.ua.edu/keel/galaxies/>星系</a> 會遮爾迷人，毋但是因為看會著 ê 部份，閣有看袂著 ê 部份。
這个 <a href=https://apod.nasa.gov/apod/ap000707.html>極大望遠鏡陣列</a> ê 其中一台 <a href=https://www.eso.org/public/images/eso9845d/>翕 ê</a> <a href=https://apod.nasa.gov/apod/ap961030.html>大捲螺仔</a> 星系 <a href=https://ui.adsabs.harvard.edu/abs/1997AAS...191.8203B/abstract>NGC 1232</a> ê 細節，就是一个袂䆀 ê 例。
看會著 ê 部份主要是幾若百萬粒 <a href=https://apod.nasa.gov/apod/ap221205.html>光爍爍 ê 恆星</a> kah 烏暗 <a href=https://apod.nasa.gov/apod/ap030706.html>塗粉</a>，in 攏去予重力搝 tī 捲螺仔手骨內底，做伙踅星系中心行。
咱會當 tī 捲螺仔手骨頂懸看著 <a href=https://apod.nasa.gov/apod/open_clusters.html>開放星團</a> kah 伊內底光爍爍 ê 藍色恆星，閣有 tī in 中央，由實密 ê 星際 <a href=https://apod.nasa.gov/apod/ap030706.html>塗粉</a> 形成 ê <a href=https://apod.nasa.gov/apod/ap980116.html>烏暗帶</a>。
另外閣有 <a href=https://files.ctctcdn.com/3a7f39ae001/aedd7697-f09f-4b3a-8f7b-256d0a0389bc.jpg>較看無</a>，毋過猶量會著 ê 幾若十億粒較暗 ê 恆星 kah 大量 ê <a href=https://apod.nasa.gov/apod/ap010113.html>星際氣體</a>。
遮爾懸 ê 質量，做伙控制 <a href="https://asterisk.apod.com/viewtopic.php?f=24&amp;t=18005">星系</a> 中心 ê 動力。
這馬 ê 主流理論暗示講，其實有閣較 <a href=https://apod.nasa.gov/apod/ap031231.html>大量</a> ê 物質咱是看袂著，in ê 型態咱嘛猶毋知。
目前 ê 假設是講，<a href=https://chandra.harvard.edu/xray_astro/dark_matter.html>烏暗物質</a> 是四界攏是，一部份是用來解說外部星系 可見物質 ê <a href=https://en.wikipedia.org/wiki/Dark_matter>運動</a>。</p><h2 id=poj-ngc-1232-úi-tāi-siat-kè-ê-kńg-lê-á-seng-hē>[POJ] NGC 1232: Úi-tāi siat-kè ê Kńg-lê-á seng-hē</h2><p>Seng-hē ē chiah-nī bê-lâng, m̄-nā sī in-ūi khòaⁿ-ē-tio̍h ê pō͘-hūn, koh-ū khòaⁿ bē-tio̍h ê pō͘-hūn.
Chit-ê Ke̍k-tōa Bōng-oán-kiàⁿ Tīn-lia̍t ê kî-tiong chi̍t tâi hip ê tōa kńg-lê-á seng-hē NGC 1232 ê sè-chiat, to̍h-sī chi̍t-ê bē-bái ê lē.
Khòaⁿ-ē-tio̍h ê pō͘-hūn chú-iàu sī kúi-nā pah-bān lia̍p kng-sih-sih ê hêng-chheⁿ kah o͘-àm thô͘-hún, in lóng khì hō͘ tiōng-le̍k giú tī kńg-lê-á chhiú-kut lāi-té, chò-hóe se̍h seng-hē tiong-sim kiâⁿ.
Lán ē-tàng tī kńg-lê-á chhiú-kut téng-koân khòaⁿ-tio̍h khai-hòng seng-thoân kah i lāi-té kng-sih-sih ê nâ-sek hêng-chheⁿ, koh-ū tī in tiong-ng, iû cha̍t-ba̍t ê seng-chè thô͘-hún hêng-sêng ê o͘-àm-tòa.
Lēng-gōa koh-ū khah khòaⁿ-bô, m̄-koh iáu niû ē tio̍h ê kúi-nā cha̍p-ek lia̍p khah àm ê hêng-chheⁿ kah tāi-liōng ê seng-chè khì-thé.
Chiah-nī koân ê chit-liōng, chò-hóe khòng-chè seng-hē tiong-sim ê tōng-le̍k.
Chit-má ê chú-liû lí-lūn àm-sī kóng, kî-si̍t ū koh-khah tāi-liōng ê bu̍t-chit lán sī khòaⁿ bē-tio̍h, in ê hêng-thài lán mā iáu m̄-chai.
Bo̍k-chiân ê ká-siat sī-kóng, o͘-àm bu̍t-chit sī sì-kè lóng sī, chi̍t-pō͘-hūn sī iōng-lâi kái-soeh gōa-pō͘ seng-hē khó-kiàn bu̍t-chit ê ūn-tōng.</p><h2 id=kip-ngc-1232-uí-tāi-siat-kè-ê-kńg-lê-á-sing-hē>[KIP] NGC 1232: Uí-tāi siat-kè ê Kńg-lê-á sing-hē</h2><p>Sing-hē ē tsiah-nī bê-lâng, m̄-nā sī in-uī khuànn-ē-tio̍h ê pōo-hūn, koh-ū khuànn bē-tio̍h ê pōo-hūn.
Tsit-ê Ki̍k-tuā Bōng-uán-kiànn Tīn-lia̍t ê kî-tiong tsi̍t tâi hip ê tuā kńg-lê-á sing-hē NGC 1232 ê sè-tsiat, to̍h-sī tsi̍t-ê bē-bái ê lē.
Khuànn-ē-tio̍h ê pōo-hūn tsú-iàu sī kuí-nā pah-bān lia̍p kng-sih-sih ê hîng-tshenn kah oo-àm thôo-hún, in lóng khì hōo tiōng-li̍k giú tī kńg-lê-á tshiú-kut lāi-té, tsò-hué se̍h sing-hē tiong-sim kiânn.
Lán ē-tàng tī kńg-lê-á tshiú-kut tíng-kuân khuànn-tio̍h khai-hòng sing-thuân kah i lāi-té kng-sih-sih ê nâ-sik hîng-tshenn, koh-ū tī in tiong-ng, iû tsa̍t-ba̍t ê sing-tsè thôo-hún hîng-sîng ê oo-àm-tuà.
Līng-guā koh-ū khah khuànn-bô, m̄-koh iáu niû ē tio̍h ê kuí-nā tsa̍p-ik lia̍p khah àm ê hîng-tshenn kah tāi-liōng ê sing-tsè khì-thé.
Tsiah-nī kuân ê tsit-liōng, tsò-hué khòng-tsè sing-hē tiong-sim ê tōng-li̍k.
Tsit-má ê tsú-liû lí-lūn àm-sī kóng, kî-si̍t ū koh-khah tāi-liōng ê bu̍t-tsit lán sī khuànn bē-tio̍h, in ê hîng-thài lán mā iáu m̄-tsai.
Bo̍k-tsiân ê ká-siat sī-kóng, oo-àm bu̍t-tsit sī sì-kè lóng sī, tsi̍t-pōo-hūn sī iōng-lâi kái-sueh guā-pōo sing-hē khó-kiàn bu̍t-tsit ê ūn-tōng.</p><h2 id=english-ngc-1232-a-grand-design-spiral-galaxy>[English] NGC 1232: A Grand Design Spiral Galaxy</h2><p><a href=https://pages.astronomy.ua.edu/keel/galaxies/>Galaxies</a> are fascinating not only for what is visible, but for what is invisible.
<a href=https://apod.nasa.gov/apod/ap961030.html>Grand spiral</a> galaxy <a href=https://ui.adsabs.harvard.edu/abs/1997AAS...191.8203B/abstract>NGC 1232</a>, <a href=https://www.eso.org/public/images/eso9845d/>captured</a> in detail by one of the <a href=https://apod.nasa.gov/apod/ap000707.html>Very Large Telescopes</a>, is a good example.
The visible is dominated by millions of <a href=https://apod.nasa.gov/apod/ap221205.html>bright stars</a> and dark <a href=https://apod.nasa.gov/apod/ap030706.html>dust</a>, caught up in a gravitational swirl of spiral arms revolving about the center.
<a href=https://apod.nasa.gov/apod/open_clusters.html>Open clusters</a> containing bright blue stars can be seen sprinkled along these spiral arms, while <a href=https://apod.nasa.gov/apod/ap980116.html>dark lanes</a> of dense interstellar <a href=https://apod.nasa.gov/apod/ap030706.html>dust</a> can be seen sprinkled between them.
<a href=https://files.ctctcdn.com/3a7f39ae001/aedd7697-f09f-4b3a-8f7b-256d0a0389bc.jpg>Less visible</a>, but detectable, are billions of dim normal stars and vast tracts of <a href=https://apod.nasa.gov/apod/ap010113.html>interstellar gas</a>, together wielding such high mass that they dominate the dynamics of the inner <a href="https://asterisk.apod.com/viewtopic.php?f=24&amp;t=18005">galaxy</a>.
Leading theories indicate that even <a href=https://apod.nasa.gov/apod/ap031231.html>greater amounts</a> of matter are invisible, in a form we don't yet know.
This pervasive <a href=https://chandra.harvard.edu/xray_astro/dark_matter.html>dark matter</a> is postulated, in part, to explain the <a href=https://en.wikipedia.org/wiki/Dark_matter>motions</a> of the visible matter in the outer regions of galaxies.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 1232</td><td>NGC it-jī-sam-jī</td><td>NGC it-jī-sam-jī</td><td>NGC 1232</td><td>NGC 1232</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>旋臂</td><td>spiral arm</td></tr><tr><td>極大望遠鏡陣列</td><td>Ke̍k-tōa Bōng-oán-kiàⁿ Tīn-lia̍t</td><td>Ki̍k-tuā Bōng-uán-kiànn Tīn-lia̍t</td><td>極大望遠鏡陣列</td><td>Very Large Telescopes</td></tr><tr><td>開放星團</td><td>khai-hòng seng-thoân</td><td>khai-hòng sing-thuân</td><td>開放星團</td><td>open cluster</td></tr><tr><td>星系</td><td>seng-hē</td><td>sing-hē</td><td>星系</td><td>galaxy</td></tr><tr><td>星際塗粉</td><td>seng-chè thô͘-hún</td><td>sing-tsè thôo-hún</td><td>星際塵埃</td><td>interstellar dust</td></tr><tr><td>烏暗物質</td><td>o͘-àm bu̍t-chit</td><td>oo-àm bu̍t-tsit</td><td>暗物質</td><td>dark matter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><div></div><span class=post_next><a href=https://apod.tw/daily/20240102/>明仔載 ê 圖：火箭 ùi 有波紋 ê 月娘面頭前行過</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>