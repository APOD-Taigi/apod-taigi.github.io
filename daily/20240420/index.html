<!doctype html><html lang=en><head><title>天頂 ê 璇石 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="天頂 ê 璇石"><meta property="og:description" content="4 月 8 號這工，月球 ê 烏影迒過北美洲，逐日食 ê 民眾若是有 tī 這條狹狹烏影帶 ê 中央線，就會看著日全食。"><meta property="og:url" content="https://apod.tw/daily/20240420/"><meta property="og:image" content="https://apod.nasa.gov/apod/image/2404/tse2024Dobbs_1024.jpg"><link rel=canonical href=https://apod.tw/daily/20240420/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. April 2024</p><h1 class=post_title>天頂 ê 璇石</h1><div class=post_body><div class=post_inner><img src=https://apod.nasa.gov/apod/image/2404/tse2024Dobbs_1024.jpg alt=/home/runner/work/apod-taigi.github.io/apod-taigi.github.io/content/daily/2024/04/20240420.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240420.html>Diamonds in the Sky</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/wrightdobbs/>Wright Dobbs</a>cd</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clvo08a1308d601ur9gar8p7l height=180 width=500 frameborder=0 scrolling=no></iframe></div><h2 id=漢羅-天頂-ê-璇石>[漢羅] 天頂 ê 璇石</h2><p>4 月 8 號這工，<a href=https://earthobservatory.nasa.gov/images/152663/total-solar-eclipse-darkens-north-america>月球 ê 烏影</a> 迒過北美洲，<a href=https://apod.nasa.gov/apod/ap190704.html>逐日食 ê 民眾</a> 若是有 tī 這條狹狹烏影帶 ê 中央線，就會看著日全食。
璇石環就是 tī 日全食過程中，初一 ê 月娘烏影 kā 日頭閘牢，tī <a href=https://earthobservatory.nasa.gov/images/152683/looking-up-and-down-during-the-eclipse>天色變暗去</a> ê 前後，攏總爍兩改 ê 現象。
這个 <a href=http://www.alpo-astronomy.org/eclipse/observeeclipses/chapter9.htm>tī 天頂出現一目𥍉 ê 寶石</a>，會綴 tī 食甚階段 ê 進前 kah 後壁出現。
這个時陣，太陽盤 ê 光 ùi 月球邊緣 迵過來，變做一跤 tī 夜空中 ê 璇石手指。
<a href=https://www.instagram.com/wrightdobbs/p/C5i5kpHL1V4/>這張戲劇性 ê 縮時攝影合成相片</a>，是 tī 美國 Arkansas 州中北部翕--ê，有翕著 <a href="https://www.facebook.com/media/set/?set=a.410844681644115&amp;type=3">這擺日全食</a> 出現 ê 兩擺璇石環。
兩擺 ê 璇石環是 tī 食甚階段，去予空靈美麗 ê <a href=https://apod.nasa.gov/apod/ap240405.html>太陽日冕</a> kā 隔--開--ê。</p><h2 id=poj-thiⁿ-téng-ê-soān-chioh>[POJ] Thiⁿ-téng ê Soān-chio̍h</h2><p>4 goe̍h 8 hō chit kang, Goe̍h-kiû ê o͘-iáⁿ hāⁿ-kòe Pak-bí-chiu, jiok ji̍t-si̍t ê bîn-chiòng nā-sī ū tī chit tiâu e̍h-e̍h o͘-iáⁿ-tòa ê tiong-ng sòaⁿ, to̍h ē khòaⁿ-tio̍h ji̍t-choân-si̍t.
Soān-chio̍h-khoân to̍h-sī tī ji̍t-choân-si̍t kòe-têng-tiong, chhoe-it ê goe̍h-niû o͘-iáⁿ kā ji̍t-thâu cha̍h-tiâu, tī thiⁿ-sek piàn àm--khì ê chêng-āu, lóng-chóng sih nn̄g kái ê hiān-siōng.
Chit-ê tī thiⁿ-téng chhut-hiān chi̍t-ba̍k-nih ê pó-chio̍h, ē tòe tī si̍t-sīm kai-tōaⁿ ê chìn-chêng kah āu-piah chhut-hiān.
Chit-ê sî-chūn, thài-iông-pôaⁿ ê kng ùi Goe̍h-kiû pian-iân thàng--kòe-lâi, piàn-chò chi̍t kha tī iā-khong tiong ê soān-chio̍h chhiú-chí.
Chit-tiuⁿ hì-kio̍k sèng ê sok-sî-liap-iáⁿ ha̍p-sêng siòng-phìⁿ, sī tī Bí-kok Arkansas chiu tiong-pak-pō͘ hip--ê, ū hip-tio̍h chit pái ji̍t-choân-si̍t chhut-hiān ê nn̄g pái soān-chio̍h-khoân.
Nn̄g pái ê soān-chio̍h-khoân sī tī si̍t-sīm kai-tōaⁿ, khì hō͘ khang-lêng bí-lē ê Thài-iông ji̍t-bián kā keh--khui--ê.</p><h2 id=kip-thinn-tíng-ê-suān-tsioh>[KIP] Thinn-tíng ê Suān-tsio̍h</h2><p>4 gue̍h 8 hō tsit kang, Gue̍h-kiû ê oo-iánn hānn-kuè Pak-bí-tsiu, jiok ji̍t-si̍t ê bîn-tsiòng nā-sī ū tī tsit tiâu e̍h-e̍h oo-iánn-tuà ê tiong-ng suànn, to̍h ē khuànn-tio̍h ji̍t-tsuân-si̍t.
Suān-tsio̍h-khuân to̍h-sī tī ji̍t-tsuân-si̍t kuè-tîng-tiong, tshue-it ê gue̍h-niû oo-iánn kā ji̍t-thâu tsa̍h-tiâu, tī thinn-sik piàn àm--khì ê tsîng-āu, lóng-tsóng sih nn̄g kái ê hiān-siōng.
Tsit-ê tī thinn-tíng tshut-hiān tsi̍t-ba̍k-nih ê pó-tsio̍h, ē tuè tī si̍t-sīm kai-tuānn ê tsìn-tsîng kah āu-piah tshut-hiān.
Tsit-ê sî-tsūn, thài-iông-puânn ê kng uì Gue̍h-kiû pian-iân thàng--kuè-lâi, piàn-tsò tsi̍t kha tī iā-khong tiong ê suān-tsio̍h tshiú-tsí.
Tsit-tiunn hì-kio̍k sìng ê sok-sî-liap-iánn ha̍p-sîng siòng-phìnn, sī tī Bí-kok Arkansas tsiu tiong-pak-pōo hip--ê, ū hip-tio̍h tsit pái ji̍t-tsuân-si̍t tshut-hiān ê nn̄g pái suān-tsio̍h-khuân.
Nn̄g pái ê suān-tsio̍h-khuân sī tī si̍t-sīm kai-tuānn, khì hōo khang-lîng bí-lē ê Thài-iông ji̍t-bián kā keh--khui--ê.</p><h2 id=english-diamonds-in-the-sky>[English] Diamonds in the Sky</h2><p><a href=https://earthobservatory.nasa.gov/images/152663/total-solar-eclipse-darkens-north-america>When the dark shadow of the Moon</a> raced across North America on April 8, <a href=https://apod.nasa.gov/apod/ap190704.html>sky watchers</a> along the shadow's narrow central path were treated to a total solar eclipse.
During the New Moon's shadow play diamonds glistened twice in the <a href=https://earthobservatory.nasa.gov/images/152683/looking-up-and-down-during-the-eclipse>eclipse-darkened skies</a>.
<a href=http://www.alpo-astronomy.org/eclipse/observeeclipses/chapter9.htm>The transient celestial jewels</a> appeared immediately before and after the total eclipse phase.
That's when the rays of a vanishing and then emerging sliver of solar disk are just visible behind the silhouetted Moon's edge, creating the appearance of a shiny diamond set in a dark ring.
<a href=https://www.instagram.com/wrightdobbs/p/C5i5kpHL1V4/>This dramatic timelapse composite</a> from north-central Arkansas captures both diamond ring moments of <a href="https://www.facebook.com/media/set/?set=a.410844681644115&amp;type=3">this total solar eclipse</a>.
The diamond rings are separated by the ethereal beauty of <a href=https://apod.nasa.gov/apod/ap240405.html>the solar corona</a> visible during totality.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>璇石環</td><td>soān-chio̍h-khoân</td><td>suān-tsio̍h-khuân</td><td>鑽石環</td><td>diamond ring</td></tr><tr><td>璇石手指</td><td>soān-chio̍h chhiú-chí</td><td>suān-tsio̍h tshiú-tsí</td><td>鑽石戒指</td><td>diamond ring</td></tr><tr><td>食甚</td><td>si̍t-sīm</td><td>si̍t-sīm</td><td>食甚</td><td>totality</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>timelapse</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>solar corona</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240419/>昨昏 ê 圖：船底座大星雲</a>
</span><span class=post_next><a href=https://apod.tw/daily/20240421/>明仔載 ê 圖：近木軌道 16：飛過木星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>