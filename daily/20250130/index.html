<!doctype html><html lang=en><head><title>M33 ê 水素雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="M33 ê 水素雲"><meta property="og:description" content="壯麗 ê 捲螺仔星系 Messier 33 看起來是有過量 ê 水素氣體 leh 發光。"><meta property="og:url" content="https://apod.tw/daily/20250130/"><meta property="og:image" content="https://apod.nasa.gov/apod/image/2501/M33_1024.jpg"><link rel=canonical href=https://apod.tw/daily/20250130/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. January 2025</p><h1 class=post_title>M33 ê 水素雲</h1><div class=post_body><div class=post_inner><img src=https://apod.nasa.gov/apod/image/2501/M33_1024.jpg alt=/home/runner/work/apod-taigi.github.io/apod-taigi.github.io/content/daily/2025/01/20250130.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250130.html>Hydrogen Clouds of M33</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/Pea@Mauro/>Pea Mauro</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><div class=podcast><iframe src=https://open.firstory.me/embed/story/cmgufjyj400w601tmdj6y0iod height=180 width=500 frameborder=0 scrolling=no></iframe></div><h2 id=漢羅-m33-ê-水素雲>[漢羅] M33 ê 水素雲</h2><p>壯麗 ê 捲螺仔星系 Messier 33 看起來是有過量 ê 水素氣體 leh 發光。
M33 是本星系群 ê 成員之一，嘛叫做 <a href=https://apod.nasa.gov/apod/ap211106.html>三角座星系</a>，離咱有 300 萬 光年遠。
這張 <a href=https://www.astrobin.com/vvx0t5/>清楚 ê 宇宙肖像</a>，就是這个星系中心 3 萬光年 ê 範圍，是 leh 翕 M33 發紅光 ê <a href=http://en.wikipedia.org/wiki/H_II_region>HII 區</a>，就是水素離子雲。
這寡 HII 區就綴 M33 鬆鬆 ê 捲螺仔手骨，踅入去星系核內底。
<a href=https://hubblesite.org/contents/media/images/2003/30/1422-Image.html>M33 ê 大片 HII 區</a> 是目前咱知影 上大 ê 恆星誕生區，會生出足濟短命 ê 大質量恆星。
足光 ê 大質量恆星 發出強烈 ê 紫外光輻射，kā 邊仔 ê 水素氣體 離子化，予 in 發出特別 ê 紅光。
這張影像是 kā 闊頻資料 kah H-alpha (Hα) 濾鏡紀錄 ê 狹頻資料 疊出來 ê 結果。
H-alpha (Hα) 濾鏡是 tī 可見光波段，會當 kā 上強 ê 水素 <a href=https://webbtelescope.org/contents/articles/spectroscopy-101--how-absorption-and-emission-spectra-work>發射線</a> ê 信號送過來。</p><h2 id=poj-m33-ê-chúi-sò-hûn>[POJ] M33 ê Chúi-sò͘-hûn</h2><p>Chòng-lē ê kńg-lê-á seng-hē Messier 33 khòaⁿ-khí-lâi sī ū kòe-liōng ê chúi-sò͘ khì-thé leh hoat-kng.
M33 sī pún seng-hē kûn ê sêng-oân chi-it, mā kiò-chò Saⁿ-kak-chō Seng-hē, lī lán ū 300 bān kng-nî hn̄g.
Chit-tiuⁿ chheng-chhó ê ú-tiū siàu-siōng, to̍h-sī chit-ê seng-hē tiong-sim 3 bān kng-nî ê hoān-ûi, sī leh hip M33 hoat âng-kng ê HII khu, to̍h-sī chúi-sò͘ lī-chú-hûn.
Chit kóa HII khu to̍h tòe M33 sang-sang ê kńg-lê-á chhiú-kut, se̍h-ji̍p-khì seng-hē-he̍k lāi-té.
M33 ê tōa-phìⁿ HII khu sī bo̍k-chêng lán chai-iáⁿ siōng-tōa ê hêng-chheⁿ tàn-seng khu, ē seⁿ-chhut chiok chē té-miā ê tōa-chit-liōng hêng-chheⁿ.
Chiok kng ê tōa-chit-liōng hêng-chheⁿ hoat-chhut kiông-lia̍t ê chí-gōa-kng hok-siā, kā piⁿ-á ê chúi-sò͘ khì-thé lī-chú-hoa, hō͘ in hoat-chhut te̍k-pa̍t ê âng-kng.
Chit-tiuⁿ iáⁿ-siōng sī kā khoah-pîn chu-liāu kah H-alpha lū-kiàⁿ kì-lio̍k ê e̍h-pîn chu-liāu tha̍h--chhut-lâi ê kiat-kó.
H-alpha (Hα) lū-kiàⁿ sī tī khó-kiàn-kng pho-tōaⁿ, ē-tàng kā siōng kiông ê chúi-sò͘ hoat-siā-sòaⁿ ê sìn-hō sàng--kòe-lâi.</p><h2 id=kip-m33-ê-tsuí-sòo-hûn>[KIP] M33 ê Tsuí-sòo-hûn</h2><p>Tsòng-lē ê kńg-lê-á sing-hē Messier 33 khuànn-khí-lâi sī ū kuè-liōng ê tsuí-sòo khì-thé leh huat-kng.
M33 sī pún sing-hē kûn ê sîng-uân tsi-it, mā kiò-tsò Sann-kak-tsō Sing-hē, lī lán ū 300 bān kng-nî hn̄g.
Tsit-tiunn tshing-tshó ê ú-tiū siàu-siōng, to̍h-sī tsit-ê sing-hē tiong-sim 3 bān kng-nî ê huān-uî, sī leh hip M33 huat âng-kng ê HII khu, to̍h-sī tsuí-sòo lī-tsú-hûn.
Tsit kuá HII khu to̍h tuè M33 sang-sang ê kńg-lê-á tshiú-kut, se̍h-ji̍p-khì sing-hē-hi̍k lāi-té.
M33 ê tuā-phìnn HII khu sī bo̍k-tsîng lán tsai-iánn siōng-tuā ê hîng-tshenn tàn-sing khu, ē senn-tshut tsiok tsē té-miā ê tuā-tsit-liōng hîng-tshenn.
Tsiok kng ê tuā-tsit-liōng hîng-tshenn huat-tshut kiông-lia̍t ê tsí-guā-kng hok-siā, kā pinn-á ê tsuí-sòo khì-thé lī-tsú-hua, hōo in huat-tshut ti̍k-pa̍t ê âng-kng.
Tsit-tiunn iánn-siōng sī kā khuah-pîn tsu-liāu kah H-alpha lū-kiànn kì-lio̍k ê e̍h-pîn tsu-liāu tha̍h--tshut-lâi ê kiat-kó.
H-alpha (Hα) lū-kiànn sī tī khó-kiàn-kng pho-tuānn, ē-tàng kā siōng kiông ê tsuí-sòo huat-siā-suànn ê sìn-hō sàng--kuè-lâi.</p><h2 id=english-hydrogen-clouds-of-m33>[English] Hydrogen Clouds of M33</h2><p>Gorgeous spiral galaxy Messier 33 seems to have more than its fair share of glowing hydrogen gas.
A prominent member of the local group of galaxies, M33 is also known as the <a href=https://apod.nasa.gov/apod/ap211106.html>Triangulum Galaxy</a> and lies a mere 3 million light-years away.
The galaxy's central 60,000 light-years or so are shown in this <a href=https://www.astrobin.com/vvx0t5/>sharp galaxy portrait</a>.
The portrait features M33's reddish ionized hydrogen clouds or <a href=http://en.wikipedia.org/wiki/H_II_region>HII regions</a>.
Sprawling along loose spiral arms that wind toward the core, <a href=https://hubblesite.org/contents/media/images/2003/30/1422-Image.html>M33's giant HII regions</a> are some of the largest known stellar nurseries, sites of the formation of short-lived but very massive stars.
Intense ultraviolet radiation from the luminous, massive stars ionizes the surrounding hydrogen gas and ultimately produces the characteristic red glow.
In this image, broadband data were combined with narrowband data recorded through a filter that transmits the light of the strongest visible hydrogen and oxygen <a href=https://webbtelescope.org/contents/articles/spectroscopy-101--how-absorption-and-emission-spectra-work>emission lines</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>M33</td><td>M saⁿ-cha̍p-saⁿ</td><td>M sann-tsa̍p-sann</td><td>M33</td><td>Messier 33</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>捲螺仔手骨</td><td>kńg-lê-á chhiú-kut</td><td>kńg-lê-á tshiú-kut</td><td>旋臂</td><td>spiral arm</td></tr><tr><td>星系核</td><td>seng-hē-he̍k</td><td>sing-hē-hi̍k</td><td>星系核</td><td>galactic core</td></tr><tr><td>三角座星系</td><td>Saⁿ-kak-chō seng-hē</td><td>Sann-kak-tsō sing-hē</td><td>三角座星系</td><td>Triangulum Galaxy</td></tr><tr><td>本星系群</td><td>Pún-seng-hē-kûn</td><td>Pún-sing-hē-kûn</td><td>本星系群</td><td>the local group of galaxies</td></tr><tr><td>HII 區</td><td>H two khu</td><td>H two khu</td><td>HII 區</td><td>HII region</td></tr><tr><td>闊頻</td><td>khoah-pîn</td><td>khuah-pîn</td><td>寬頻</td><td>broadband</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filter</td></tr><tr><td>可見光</td><td>khó-kiàn-kng</td><td>khó-kiàn-kng</td><td>可見光</td><td>visible</td></tr><tr><td>紫外光</td><td>chí-gōa-kng</td><td>tsí-guā-kng</td><td>紫外光</td><td>ultraviolet</td></tr><tr><td>輻射</td><td>hok-siā</td><td>hok-siā</td><td>輻射</td><td>radiation</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emission line</td></tr><tr><td>離子化</td><td>lī-chú-hòa</td><td>lī-tsú-huà</td><td>離子化</td><td>ionization</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250128/>昨昏 ê 圖：烏拉圭 天頂 ê G3 ATLAS 彗星</a>
</span><span class=post_next><a href=https://apod.tw/daily/20250202/>明仔載 ê 圖：G3 ATLAS 彗星 崩去矣！</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>