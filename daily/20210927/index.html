<!doctype html><html lang=en><head><title>敨開五十年前 ê 月球自翕 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="敨開五十年前 ê 月球自翕"><meta property="og:description" content="這是五十年前阿波羅 11 號 tī 1969 年降落 tī 月球了後翕 ê 一張上有名 ê 月球相片，毋閣是數位處理了後顛倒反 ê 結果。"><meta property="og:url" content="https://apod.tw/daily/20210927/"><meta property="og:image" content="https://apod.nasa.gov/apod/fap/image/2109/AldrinVisorCrop_Apollo11_1080.jpg"><link rel=canonical href=https://apod.tw/daily/20210927/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. September 2021</p><h1 class=post_title>敨開五十年前 ê 月球自翕</h1><div class=post_body><div class=post_inner><img src=https://apod.nasa.gov/apod/fap/image/2109/AldrinVisorCrop_Apollo11_1080.jpg alt=/home/runner/work/apod-taigi.github.io/apod-taigi.github.io/content/daily/2021/09/20210927.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210927.html>Unwrapped: Five Decade Old Lunar Selfie</a></li><li>影像來源：<a href=https://www.nasa.gov>NASA</a>, <a href=https://www.nasa.gov/mission_pages/apollo/missions/apollo11.html>Apollo 11</a>, <a href=https://www.nasa.gov/centers/glenn/about/bios/neilabio.html>Neil Armstrong</a>; 影像處理：<a href=https://www.facebook.com/michael.ranger.12532>Michael Ranger</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckuve9qulma8m0964yzfxmfe7 height=180 width=500 frameborder=0 scrolling=no></iframe></div><h2 id=漢羅-敨開五十年前-ê-月球自翕>[漢羅] 敨開五十年前 ê 月球自翕</h2><p>這是一張上有名 ê 月球相片，毋閣是數位處理了後顛倒反 ê 結果。
阿波羅 11 號 tī 1969 年降落 tī 月球了後隨翕足濟張相，內底嘛有 <a href=https://www.nasa.gov/centers/armstrong/about/biographies/pilots/neil-armstrong.html>Neil Armstrong</a> 翕 ê <a href=https://www.nasa.gov/content/national-space-council-users-advisory-group/membership_roster_b_aldrin/>Buzz Aldrin</a> <a href=https://apod.nasa.gov/apod/ap950922.html>上有代表性 ê 相片</a>。
<a href=https://www.nasa.gov/mission_pages/apollo/40th/images/apollo_image_12.html>原始相片</a> 毋若翕著一个 <a href=https://en.wikipedia.org/wiki/Magnificent_Desolation>壯麗青荒</a> ê <a href=https://apod.nasa.gov/apod/ap070720.html>未知世界</a>，嘛翕著反射 tī Aldrin 太空帽仔面殼 ê Armstrong 家己。
用現代數位技術來 kā 處理了後，to̍h 看會著
<a href=https://petapixel.com/2021/07/26/unwrapping-buzz-aldrins-visor-in-moon-photo-reveals-what-he-saw/>這張相片</a> 內底，Aldrin ê 太空帽仔面頂 ê <a href=https://www.reddit.com/r/space/comments/ooexmd/i_unwrapped_buzz_aldrins_visor_to_a_360_sphere_to/>球形反射</a> 是顛倒反 ê。
這 to̍h 是這張 <a href=https://commons.wikimedia.org/wiki/File:AS11-40-5903_-_Buzz_Aldrin_by_Neil_Armstrong_(full_frame).jpg>有名 ê 相片</a>，毋閣這馬是 <a href=https://youtu.be/TcjFRIWo0qw>ùi Aldrin ê 角度來看</a>。
因為 <a href=https://en.wikipedia.org/wiki/Buzz_Aldrin#/media/File:Aldrin_Apollo_11_original.jpg>這張相片</a> 是 Armstrong 翕 ê，所以這是 50 年前 tī 月球自翕 ê。
這个原始 ê 面殼反射影像 to̍h tī 倒爿彼區。
是講正爿頂懸彼个,是 <a href=https://apod.nasa.gov/apod/ap181224.html>地球 tī 月球天頂 ê 模樣</a>。
<a href="https://nssdc.gsfc.nasa.gov/nmc/spacecraft/display.action?id=1969-059C">獵鷹號登陸器</a> ê 停車跤用紙箔包牢 leh，嘛翕甲足清楚 ê。
幾若年了後，準備欲閣 kā 人類送去 <a href=https://solarsystem.nasa.gov/moons/earths-moon/overview/>月球</a>。
這嘛包括 NASA chhōa-頭 ê <a href=https://www.nasa.gov/press-release/nasa-international-partners-advance-cooperation-with-first-signings-of-artemis-accords>國際合作計畫</a>，<a href=https://www.nasa.gov/specials/artemis/>Artemis 計畫</a>。</p><h2 id=poj-tháu-khui-gō-chap-nî-chêng-ê-goeh-kiû-chū-hip>[POJ] Tháu-khui gō͘-cha̍p nî-chêng ê Goe̍h-kiû chū-hip</h2><p>Che sī chi̍t-tiuⁿ siōng ū-miâ ê Goe̍h-kiû siòng-phìⁿ, m̄-koh sī só͘-ūi chhú-lí liáu-āu tian-tò-péng ê kiat-kó.
A-pho-lô cha̍p-it hō tī i̍t-kiú-lio̍k-kiú nî kàng-lo̍h tī goe̍h-kiû liáu-āu sûi hip chiok-chōe-tiuⁿ siòng, lāi-té mā ū Neil Armstrong hip ê Buzz Aldrin siōng ū tāi-piáu-sèng ê siòng-phìⁿ.
Goân-sú siòng-phìⁿ m̄-nā hip-tio̍h chi̍t-ê chòng-lē chheⁿ-hn̄g ê bī-ti-sè-kài, mā hip-tio̍h hoán-siā tī Aldrin thài-khong-bō-á bīn-khak ê Armstrong ka-tī.
Iōng hiān-tāi só͘-ūi ki-su̍t lâi kā chhú-lí liáu-āu, to̍h ē khòaⁿ-tio̍h
chit-tiuⁿ siòng-phìⁿ lāi-té, Aldrin ê thài-khong-bō-á bīn-téng ê kiû-hêng hoán-siā sī tian-tò-péng ê.
Che to̍h sī chit-tiuⁿ ū-miâ ê siòng-phìⁿ, m̄-koh chit-má sī ùi Aldrin ê kak-tō͘ lâi khòaⁿ.
In-ūi chit-tiuⁿ siòng-phìⁿ sī Armstrong hip ê, só͘-í che sī gō͘-cha̍p nî-chêng tī Goe̍h-kiû chū-hip ê.
Chit-ê goân-sú ê bīn-khak hoán-siā iáⁿ-siōng to̍h tī tò-pêng hit-khu.
Sī kóng, chiàⁿ-pêng téng-koân hit-ê, sī Tē-kiû tī Goe̍h-kiû thiⁿ-téng ê bô͘-iūⁿ.
La̍h-eng-hō teng-lio̍k-khì iōng chóa-po̍h pau-tiâu ê thêng-chhia-kha mā hip-kah chiok chheng-chhó͘ ê.
Kúi-ā-nî liáu-āu, chún-pī beh koh kā jîn-lūi sàng-khì Goe̍h-kiû.
Che mā pau-koat NASA chhōa-thâu ê kok-chè-ha̍p-chok kè-ōe, Artemis kè-ōe.</p><h2 id=kip-tháu-khui-gōo-tsap-nî-tsîng-ê-gueh-kiû-tsū-hip>[KIP] Tháu-khui gōo-tsa̍p nî-tsîng ê Gue̍h-kiû tsū-hip</h2><p>Tse sī tsi̍t-tiunn siōng ū-miâ ê Gue̍h-kiû siòng-phìnn, m̄-koh sī sóo-uī tshú-lí liáu-āu tian-tò-píng ê kiat-kó.
A-pho-lô tsa̍p-it hō tī i̍t-kiú-lio̍k-kiú nî kàng-lo̍h tī gue̍h-kiû liáu-āu suî hip tsiok-tsuē-tiunn siòng, lāi-té mā ū Neil Armstrong hip ê Buzz Aldrin siōng ū tāi-piáu-sìng ê siòng-phìnn.
Guân-sú siòng-phìnn m̄-nā hip-tio̍h tsi̍t-ê tsòng-lē tshenn-hn̄g ê bī-ti-sè-kài, mā hip-tio̍h huán-siā tī Aldrin thài-khong-bō-á bīn-khak ê Armstrong ka-tī.
Iōng hiān-tāi sóo-uī ki-su̍t lâi kā tshú-lí liáu-āu, to̍h ē khuànn-tio̍h
tsit-tiunn siòng-phìnn lāi-té, Aldrin ê thài-khong-bō-á bīn-tíng ê kiû-hîng huán-siā sī tian-tò-píng ê.
Tse to̍h sī tsit-tiunn ū-miâ ê siòng-phìnn, m̄-koh tsit-má sī uì Aldrin ê kak-tōo lâi khuànn.
In-uī tsit-tiunn siòng-phìnn sī Armstrong hip ê, sóo-í tse sī gōo-tsa̍p nî-tsîng tī Gue̍h-kiû tsū-hip ê.
Tsit-ê guân-sú ê bīn-khak huán-siā iánn-siōng to̍h tī tò-pîng hit-khu.
Sī kóng, tsiànn-pîng tíng-kuân hit-ê, sī Tē-kiû tī Gue̍h-kiû thinn-tíng ê bôo-iūnn.
La̍h-ing-hō ting-lio̍k-khì ê thîng-tshia-kha iōng tsuá-po̍h pau-tiâu leh, mā hip-kah tsiok tshing-tshóo ê.
Kuí-ā-nî liáu-āu, tsún-pī beh koh kā jîn-luī sàng-khì Gue̍h-kiû.
Tse mā pau-kuat NASA tshuā-thâu ê kok-tsè-ha̍p-tsok kè-uē, Artemis kè-uē.</p><h2 id=english-unwrapped-five-decade-old-lunar-selfie>[English] Unwrapped: Five Decade Old Lunar Selfie</h2><p>Here is one of the most famous pictures from the Moon -- but digitally reversed.
Apollo 11 landed on the moon in 1969 and soon thereafter many pictures were taken, including an <a href=https://apod.nasa.gov/apod/ap950922.html>iconic picture</a> of <a href=https://www.nasa.gov/content/national-space-council-users-advisory-group/membership_roster_b_aldrin/>Buzz Aldrin</a> taken by <a href=https://www.nasa.gov/centers/armstrong/about/biographies/pilots/neil-armstrong.html>Neil Armstrong</a>.
The <a href=https://www.nasa.gov/mission_pages/apollo/40th/images/apollo_image_12.html>original image</a> captured not only the <a href=https://en.wikipedia.org/wiki/Magnificent_Desolation>magnificent desolation</a> of an <a href=https://apod.nasa.gov/apod/ap070720.html>unfamiliar world</a>, but Armstrong himself reflected in Aldrin's curved visor.
Enter modern digital technology.
In the <a href=https://petapixel.com/2021/07/26/unwrapping-buzz-aldrins-visor-in-moon-photo-reveals-what-he-saw/>featured image</a>, the <a href=https://www.reddit.com/r/space/comments/ooexmd/i_unwrapped_buzz_aldrins_visor_to_a_360_sphere_to/>spherical distortion</a> from Aldrin's helmet has been reversed.
The result is the <a href=https://commons.wikimedia.org/wiki/File:AS11-40-5903_-_Buzz_Aldrin_by_Neil_Armstrong_(full_frame).jpg>famous picture</a> -- but now featuring Armstrong himself <a href=https://youtu.be/TcjFRIWo0qw>from Aldrin's perspective</a>.
Even so, since Armstrong took <a href=https://en.wikipedia.org/wiki/Buzz_Aldrin#/media/File:Aldrin_Apollo_11_original.jpg>the picture</a>, the image is effectively a five-decade old lunar selfie.
The original visor reflection is shown on the left, while <a href=https://apod.nasa.gov/apod/ap181224.html>Earth hangs in the lunar sky</a> on the upper right.
A foil-wrapped leg of the <a href="https://nssdc.gsfc.nasa.gov/nmc/spacecraft/display.action?id=1969-059C">Eagle lander</a> is prominently visible.
Preparations to return humans to <a href=https://solarsystem.nasa.gov/moons/earths-moon/overview/>the Moon</a> in the next few years include the <a href=https://www.nasa.gov/specials/artemis/>Artemis program</a>, an <a href=https://www.nasa.gov/press-release/nasa-international-partners-advance-cooperation-with-first-signings-of-artemis-accords>international collaboration</a> led by NASA.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>阿波羅 11 號</td><td>A-pho-lô cha̍p-it hō</td><td>A-pho-lô tsa̍p-it hō</td><td>阿波羅 11 號</td><td>Apollo 11</td></tr><tr><td>面殼</td><td>bīn-khak</td><td>bīn-khak</td><td>面罩</td><td>visor</td></tr><tr><td>獵鷹號登陸器</td><td>La̍h-eng-hō teng-lio̍k-khì</td><td>La̍h-ing-hō ting-lio̍k-khì</td><td>獵鷹號登陸器</td><td>the Eagle lander</td></tr><tr><td>自翕</td><td>chū-hip</td><td>tsū-hip</td><td>自拍</td><td>selfie</td></tr><tr><td>紙箔</td><td>chóa-po̍h</td><td>tsuá-po̍h</td><td>金屬箔紙</td><td>foil</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210926/>昨昏 ê 圖：紅四角星雲</a>
</span><span class=post_next><a href=https://apod.tw/daily/20210928/>明仔載 ê 圖：英仙座流星雨之夜</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>