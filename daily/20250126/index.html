<!doctype html><html lang=en><head><title>G3 atlas 彗星 ê 幾若條彗尾 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="G3 ATLAS 彗星 ê 幾若條彗尾"><meta property="og:description" content="是按怎這粒彗星有遮爾濟條尾溜？"><meta property="og:url" content="https://apod.tw/daily/20250126/"><meta property="og:image" content="https://apod.nasa.gov/apod/image/2501/AtlasParanal_Kurak_960.jpg"><link rel=canonical href=https://apod.tw/daily/20250126/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. January 2025</p><h1 class=post_title>G3 ATLAS 彗星 ê 幾若條彗尾</h1><div class=post_body><div class=post_inner><img src=https://apod.nasa.gov/apod/image/2501/AtlasParanal_Kurak_960.jpg alt=/home/runner/work/apod-taigi.github.io/apod-taigi.github.io/content/daily/2025/01/20250126.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250126.html>The Many Tails of Comet G3 ATLAS</a></li><li>影像來源 kah 版權：<a href=https://www.fzu.cz/en/people/bc-martin-masek>Martin Mašek</a> (<a href=https://www.fzu.cz/en/home>FZU, Czech Academy of Sciences</a>) & <a href=https://www.instagram.com/jakub.kurak/>Jakub Kuřák</a></li><li>你 ê APOD 生日相片：<a href=https://apod.nasa.gov/apod/calendar/allyears.html>What picture did APOD feature on your birthday?</a> (post 1995)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-g3-atlas-彗星-ê-幾若條彗尾>[漢羅] G3 ATLAS 彗星 ê 幾若條彗尾</h2><p>是按怎這粒彗星有遮爾濟條尾溜？
Tī 過去 2 禮拜中，地球南半球天頂看會著 <a href=https://en.wikipedia.org/wiki/C/2024_G3_(ATLAS)>彗星 C/2024 G3 (ATLAS 彗星)</a>。
伊有幾若條長長長閣足複雜 ê 尾溜。
有足濟觀測者報告講，日落了後 西方地平線附近 就看會著這粒 <a href="https://www.reddit.com/media?url=https%3A%2F%2Fpreview.redd.it%2Fgfkvsovdq4l21.jpg%3Fwidth%3D640%26crop%3Dsmart%26auto%3Dwebp%26s%3Dd24871a13ae2249f7681f845e63e636098a85c84">引人注意</a> ê 彗星矣，而且毋免 <a href=https://apod.nasa.gov/apod/ap250124.html>光學輔助</a> 就看會著。
這張相片是 5 工前 tī <a href=https://en.wikipedia.org/wiki/Chile>智利</a> <a href=https://youtu.be/k_LwlwJWZN0>Paranal 天文台</a> 天頂翕--ê，內底上無有 6 條無仝 ê 彗尾。
有遮爾濟條尾溜 ê 其中一个原因，可能是 <a href=https://apod.nasa.gov/apod/ap960414.html>彗核 那 轉踅</a>、那 kā 塗粉 kah 氣體 <a href=https://apod.nasa.gov/apod/ap151118.html>噴出來</a> 造成--ê。
<a href=https://science.nasa.gov/sun/>太陽</a> 複雜 ê <a href=https://science.nasa.gov/learn/heat/resource/solar-wind-across-our-solar-system-infographic/>太陽風</a> ê 推捒力，嘛有鬥相共。
<a href=https://atlas.fallingstar.com/>ATLAS</a> <a href=https://science.nasa.gov/solar-system/comets/facts/>彗星</a> ê 彗核 差不多有 冰山 ê 大細。
兩禮拜前，彗星 行到近日點 ê 時陣，彗核可能是 <a href=https://skyandtelescope.org/uncategorized/comet-atlas-caught-in-the-act-of-disintegration/>崩去</a> 矣。
是講真不幸，<a href=https://theskylive.com/c2024g3-info>ATLAS 彗星</a> kah 伊 ê 尾溜 tī 紲落來幾若禮拜，是愈來愈看無矣。</p><h2 id=poj-g3-atlas-hūi-chheⁿ-ê-kúi-nā-tiâu-hūi-bóe>[POJ] G3 ATLAS Hūi-chheⁿ ê kúi-nā tiâu Hūi-bóe</h2><p>Sī-án-chóaⁿ chit lia̍p hūi-chheⁿ ū chiah-nī chē tiâu bóe-liu?
Tī kòe-khì 2 lé-pài tiong, Tē-kiû lâm-pòaⁿ-kiû thiⁿ-téng khòaⁿ-ē-tio̍h Hūi-chheⁿ C/2024 G3 (ATLAS Hūi-chheⁿ).
I ū kúi-nā tiâu tn̂g-tn̂g-tn̂g koh chiok ho̍k-cha̍p ê bóe-liu.
Ū chiok chē koan-chhek-chiá pò-kò kóng, ji̍t-lo̍h liáu-āu se-hong tē-pêng-sòaⁿ hù-kīn tō khòaⁿ-ē-tio̍h chit lia̍p ín-lâng-chù-ì ê hūi-chheⁿ--ah, jî-chhiáⁿ m̄-bián kng-ha̍k hú-chō͘ tō khòaⁿ-ē-tio̍h.
Chit-tiuⁿ siòng-phìⁿ sī 5 kang chêng tī Tì-lī Paranal thian-bûn-tâi thiⁿ-téng hip--ê, lāi-té siōng-bô ū 6 tiâu bô-kâng ê hūi-bóe.
Ū chiah-nī chē tiâu bóe-liu ê kî-tiong chi̍t-ê goân-in, khó-lêng sī hūi-he̍k ná tńg-se̍h, ná kā thô͘-hún kah khì-thé phùn--chhut-lâi chō-sêng--ê.
Thài-iông ho̍k-cha̍p ê thài-iông-hong ê thui-sak-le̍k, mā ū tàu-saⁿ-kāng.
ATLAS Hūi-chheⁿ ê hūi-he̍k chha-put-to ū peng-soaⁿ ê tōa-sè.
Nn̄g lé-pài chêng, hūi-chheⁿ kiâⁿ kàu kīn-ji̍t-tiám ê sî-chūn, hūi-he̍k khó-lêng sī pang--khì--ah.
Sī-kóng chin put-hēng, ATLAS Hūi-chheⁿ kah i ê bóe-liu tī sòa-lo̍h-lâi kúi-nā lé-pài, sī lú-lâi-lú khòaⁿ-bô--ah.</p><h2 id=kip-g3-atlas-huī-tshenn-ê-kuí-nā-tiâu-huī-bué>[KIP] G3 ATLAS Huī-tshenn ê kuí-nā tiâu Huī-bué</h2><p>Sī-án-tsuánn tsit lia̍p huī-tshenn ū tsiah-nī tsē tiâu bué-liu?
Tī kuè-khì 2 lé-pài tiong, Tē-kiû lâm-puànn-kiû thinn-tíng khuànn-ē-tio̍h Huī-tshenn C/2024 G3 (ATLAS Huī-tshenn).
I ū kuí-nā tiâu tn̂g-tn̂g-tn̂g koh tsiok ho̍k-tsa̍p ê bué-liu.
Ū tsiok tsē kuan-tshik-tsiá pò-kò kóng, ji̍t-lo̍h liáu-āu se-hong tē-pîng-suànn hù-kīn tō khuànn-ē-tio̍h tsit lia̍p ín-lâng-tsù-ì ê huī-tshenn--ah, jî-tshiánn m̄-bián kng-ha̍k hú-tsōo tō khuànn-ē-tio̍h.
Tsit-tiunn siòng-phìnn sī 5 kang tsîng tī Tì-lī Paranal thian-bûn-tâi thinn-tíng hip--ê, lāi-té siōng-bô ū 6 tiâu bô-kâng ê huī-bué.
Ū tsiah-nī tsē tiâu bué-liu ê kî-tiong tsi̍t-ê guân-in, khó-lîng sī huī-hi̍k ná tńg-se̍h, ná kā thôo-hún kah khì-thé phùn--tshut-lâi tsō-sîng--ê.
Thài-iông ho̍k-tsa̍p ê thài-iông-hong ê thui-sak-li̍k, mā ū tàu-sann-kāng.
ATLAS Huī-tshenn ê huī-hi̍k tsha-put-to ū ping-suann ê tuā-sè.
Nn̄g lé-pài tsîng, huī-tshenn kiânn kàu kīn-ji̍t-tiám ê sî-tsūn, huī-hi̍k khó-lîng sī pang--khì--ah.
Sī-kóng tsin put-hīng, ATLAS Huī-tshenn kah i ê bué-liu tī suà-lo̍h-lâi kuí-nā lé-pài, sī lú-lâi-lú khuànn-bô--ah.</p><h2 id=english-the-many-tails-of-comet-g3-atlas>[English] The Many Tails of Comet G3 ATLAS</h2><p>Why does this comet have so many tails?
<a href=https://en.wikipedia.org/wiki/C/2024_G3_(ATLAS)>C/2024 G3 (ATLAS)</a> has developed several long and intricate tails visible from Earth's southern hemisphere over the past two weeks.
Many observers reported seeing the <a href="https://www.reddit.com/media?url=https%3A%2F%2Fpreview.redd.it%2Fgfkvsovdq4l21.jpg%3Fwidth%3D640%26crop%3Dsmart%26auto%3Dwebp%26s%3Dd24871a13ae2249f7681f845e63e636098a85c84">impressive</a> comet without any <a href=https://apod.nasa.gov/apod/ap250124.html>optical aid</a> above the western horizon just after sunset.
At least six different tails appear in the featured image captured five days ago from the dark skies above <a href=https://youtu.be/k_LwlwJWZN0>Paranal Observatory</a> in <a href=https://en.wikipedia.org/wiki/Chile>Chile</a>.
One possible cause for the multiple tails is dust and gas being <a href=https://apod.nasa.gov/apod/ap151118.html>expelled</a> from the comet's <a href=https://apod.nasa.gov/apod/ap960414.html>rotating nucleus</a>.
The outward push of the <a href=https://science.nasa.gov/sun/>Sun</a>'s complex <a href=https://science.nasa.gov/learn/heat/resource/solar-wind-across-our-solar-system-infographic/>solar wind</a> may also play a role.
The huge iceberg-like nucleus of <a href=https://science.nasa.gov/solar-system/comets/facts/>Comet</a> <a href=https://atlas.fallingstar.com/>ATLAS</a> appears to have <a href=https://skyandtelescope.org/uncategorized/comet-atlas-caught-in-the-act-of-disintegration/>broken up</a> near its closest approach to the Sun two weeks ago.
Unfortunately, <a href=https://theskylive.com/c2024g3-info>Comet ATLAS</a> and its tails are expected to fade significantly over the coming weeks.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>G3 ATLAS 彗星</td><td>G sam ATLAS Hūi-chheⁿ</td><td>G sam ATLAS Huī-tshenn</td><td>G3 阿特拉斯彗星</td><td>G3 Comet ATLAS</td></tr><tr><td>彗星 C/2024 G3</td><td>Hūi-chheⁿ C jī-khòng-jī-sù G sam</td><td>Huī-tshenn C jī-khòng-jī-sù G sam</td><td>彗星 C/2024 G3</td><td>Comet C/2024 G3</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>tail</td></tr><tr><td>彗核</td><td>hūi-he̍k</td><td>huī-hi̍k</td><td>彗核</td><td>comet nucleus</td></tr><tr><td>太陽風</td><td>thài-iông-hong</td><td>thài-iông-hong</td><td>太陽風</td><td>solar wind</td></tr><tr><td>近日點</td><td>kīn-ji̍t-tiám</td><td>kīn-ji̍t-tiám</td><td>近日點</td><td>perihelion</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>southern hemisphere</td></tr><tr><td>智利</td><td>Tì-lī</td><td>Tì-lī</td><td>智利</td><td>Chile</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250125/>昨昏 ê 圖：英仙座分子雲 ê 星塗</a>
</span><span class=post_next><a href=https://apod.tw/daily/20250127/>明仔載 ê 圖：半爿圓厝頂岩石 kah 天頂 ê 昴宿星團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>