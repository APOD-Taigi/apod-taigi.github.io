<!doctype html><html lang=en><head><title>太陽咧跳舞 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太陽咧跳舞"><meta property="og:description" content="有當時仔，咱 ê 太陽表面 敢若是咧跳舞。"><meta property="og:url" content="https://apod.tw/daily/20240728/"><meta property="og:image" content="https://img.youtube.com/vi/hQFEHH5E69s/hqdefault.jpg"><meta property="og:video" content="https://www.youtube.com/watch?v=hQFEHH5E69s"><link rel=canonical href=https://apod.tw/daily/20240728/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. July 2024</p><h1 class=post_title>太陽咧跳舞</h1><div class=post_body><div class=post_inner><div class=video><iframe src=https://youtube.com/embed/hQFEHH5E69s></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240728.html>Sun Dance</a></li><li>影片來源：<a href=https://www.nasa.gov/>NASA</a>, <a href=https://sdo.gsfc.nasa.gov/>SDO</a>; 資料處理：Alan Watson via <a href=https://helioviewer.org/>Helioviewer</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clzr8acu002e301rv53d61hjg height=180 width=500 frameborder=0 scrolling=no></iframe></div><h2 id=漢羅-太陽咧跳舞>[漢羅] 太陽咧跳舞</h2><p>有當時仔，咱 ê 太陽表面 敢若是咧跳舞。
比論講，2012 年中，NASA 踅太陽 ê <a href=https://science.nasa.gov/mission/sdo>太陽動力學衛星天文台</a> 就 翕著 一个 <a href=https://apod.nasa.gov/apod/ap030223.html>予人印象足深 ê 日珥</a>，就敢若咧 <a href="https://youtu.be/VzALZjoIx0g?t=225">跳舞</a> 仝款。
這支 3 點鐘久 ê <a href=https://www.youtube.com/embed/hQFEHH5E69s>縮時攝影影片</a> 是 tī <a href=https://science.nasa.gov/ems/10_ultravioletwaves>紫外光</a>波段 <a href="http://cometal-comets.blogspot.com/2012/08/sdo-spinning-plasma.html?m=1">翕--ê</a>。
圓箍仔形 ê <a href=https://solarscience.msfc.nasa.gov/the_key.shtml>磁場</a> 是 <a href=https://science.nasa.gov/sun/>太陽</a> ê 高溫 <a href=https://en.wikipedia.org/wiki/Plasma_(physics)>電漿</a> 流。
這个 <a href=https://apod.nasa.gov/apod/ap000809.html>咧跳舞 ê 日珥</a>，規模是足大--ê，規粒 <a href=https://apod.nasa.gov/apod/ap170709.html>地球</a> 攏去予包 tī 這條高溫氣體 <a href=https://apod.nasa.gov/apod/ap170429.html>弧</a> 內底。
袂出聲 ê <a href=http://solar.physics.montana.edu/YPOP/Program/hfilament.html>日珥 通常</a> 會擋 一個月，而且有可能會 tī <a href=https://www.swpc.noaa.gov/phenomena/coronal-mass-ejections>日冕物質噴射</a> (CME) 中爆發，kā <a href=https://apod.nasa.gov/apod/ap010924.html>高溫氣體 擲到</a> <a href=http://en.wikipedia.org/wiki/Sweden_Solar_System>太陽系</a> 內底。
產生 <a href=https://apod.nasa.gov/apod/ap030707.html>太陽日珥</a> ê 能量機制到今猶是一个 <a href=http://adsabs.harvard.edu/abs/2004ApJ...600.1043Z>研究</a> 主題。
Kah 2012 年仝款，今年太陽表面 ê <a href=https://images.pond5.com/funny-active-naughty-dog-after-footage-243101380_iconl.jpeg>活動閣開始變強</a> 矣，嘛開始出現足濟 <a href=https://apod.nasa.gov/apod/ap240615.html>太陽絲 kah 日珥</a>。</p><h2 id=poj--thài-iông-leh-thiàu-bú>[POJ] Thài-iông leh Thiàu-bú</h2><p>Ū-tang-sî-á, lán ê Thài-iông piáu-bīn káⁿ-nā sī leh thiàu-bú.
Pí-lūn-kóng, 2012 nî-tiong, NASA se̍h Thài-iông ê Thài-iông Tāng-le̍k-ha̍k Ūi-chhiⁿ Thian-bûn-tâi thài-khong-chûn to̍h hip-tio̍h chi̍t-ê hō͘ lâng ìn-siōng chiok chhim ê ji̍t-ní, to̍h káⁿ-ná leh thiàu-bú kāng-khoán.
Chit-ki 3 tiám-cheng kú ê sok-sî-liap-iáⁿ iáⁿ-phìⁿ sī tī chí-gōa-kng pho-tōaⁿ hip--ê.
Îⁿ-kho͘-á-hêng ê chû-tiûⁿ sī Thài-iông ê ko-un tiān-chiuⁿ-liû.
Chit-ê leh thiàu-bú ê ji̍t-ní, kui-bô͘ sī chiok tōa--ê, kui-lia̍p Tē-kiû lóng khì hō͘ pau tī chit tiâu ko-un khì-thé hô͘ lāi-té.
Bē chhut-siaⁿ ê ji̍t-ní thong-siông ē tòng chi̍t kò goe̍h, jî-chhiáⁿ ū khó-lêng ē tī Ji̍t bián Bu̍t-chit Phùn-siā (CME) tiong po̍k-hoat, kā ko-un khì-thé tàn kàu Thài-iông-hē lāi-té.
Sán-seng Thài-iông ji̍t-ní ê lêng-liōng ki-chè kàu-taⁿ iáu-sī chi̍t-ê gián-kiù chú-tê.
Kah 2012 nî kāng-khoán, kin-nî Thài-iông piáu-bīn ê oa̍h-tōng koh khai-sí piàn kiông ah, mā khai-sí chhut-hiān chiok chē thài-iông-si kah ji̍t-ní.</p><h2 id=kip-thài-iông-leh-thiàu-bú>[KIP] Thài-iông leh Thiàu-bú</h2><p>Ū-tang-sî-á, lán ê Thài-iông piáu-bīn kánn-nā sī leh thiàu-bú.
Pí-lūn-kóng, 2012 nî-tiong, NASA se̍h Thài-iông ê Thài-iông Tāng-li̍k-ha̍k Uī-tshinn Thian-bûn-tâi thài-khong-tsûn to̍h hip-tio̍h tsi̍t-ê hōo lâng ìn-siōng tsiok tshim ê ji̍t-ní, to̍h kánn-ná leh thiàu-bú kāng-khuán.
Tsit-ki 3 tiám-tsing kú ê sok-sî-liap-iánn iánn-phìnn sī tī tsí-guā-kng pho-tuānn hip--ê.
Înn-khoo-á-hîng ê tsû-tiûnn sī Thài-iông ê ko-un tiān-tsiunn-liû.
Tsit-ê leh thiàu-bú ê ji̍t-ní, kui-bôo sī tsiok tuā--ê, kui-lia̍p Tē-kiû lóng khì hōo pau tī tsit tiâu ko-un khì-thé hôo lāi-té.
Bē tshut-siann ê ji̍t-ní thong-siông ē tòng tsi̍t kò gue̍h, jî-tshiánn ū khó-lîng ē tī Ji̍t bián Bu̍t-tsit Phùn-siā (CME) tiong po̍k-huat, kā ko-un khì-thé tàn kàu Thài-iông-hē lāi-té.
Sán-sing Thài-iông ji̍t-ní ê lîng-liōng ki-tsè kàu-tann iáu-sī tsi̍t-ê gián-kiù tsú-tê.
Kah 2012 nî kāng-khuán, kin-nî Thài-iông piáu-bīn ê ua̍h-tōng koh khai-sí piàn kiông ah, mā khai-sí tshut-hiān tsiok tsē thài-iông-si kah ji̍t-ní.</p><h2 id=english-sun-dance>[English] Sun Dance</h2><p>Sometimes, the surface of our Sun seems to dance.
In the middle of 2012, for example, NASA's Sun-orbiting <a href=https://science.nasa.gov/mission/sdo>Solar Dynamic Observatory</a> spacecraft imaged an <a href=https://apod.nasa.gov/apod/ap030223.html>impressive prominence</a> that seemed to perform a <a href="https://youtu.be/VzALZjoIx0g?t=225">running dive roll</a> like an acrobatic dancer.
The dramatic explosion was <a href="http://cometal-comets.blogspot.com/2012/08/sdo-spinning-plasma.html?m=1">captured</a> in <a href=https://science.nasa.gov/ems/10_ultravioletwaves>ultraviolet light</a> in the <a href=https://www.youtube.com/embed/hQFEHH5E69s>featured time-lapse video</a> covering about three hours.
A looping <a href=https://solarscience.msfc.nasa.gov/the_key.shtml>magnetic field</a> directed the flow of hot <a href=https://en.wikipedia.org/wiki/Plasma_(physics)>plasma</a> on the <a href=https://science.nasa.gov/sun/>Sun</a>.
The scale of the <a href=https://apod.nasa.gov/apod/ap000809.html>dancing prominence</a> is huge -- the entire <a href=https://apod.nasa.gov/apod/ap170709.html>Earth</a> would easily fit under the flowing <a href=https://apod.nasa.gov/apod/ap170429.html>arch</a> of hot gas.
A quiescent <a href=http://solar.physics.montana.edu/YPOP/Program/hfilament.html>prominence typically</a> lasts about a month and may erupt in a <a href=https://www.swpc.noaa.gov/phenomena/coronal-mass-ejections>Coronal Mass Ejection</a> (CME), <a href=https://apod.nasa.gov/apod/ap010924.html>expelling hot gas</a> into the <a href=http://en.wikipedia.org/wiki/Sweden_Solar_System>Solar System</a>.
The energy mechanism that creates a <a href=https://apod.nasa.gov/apod/ap030707.html>solar prominence</a> is still a topic of <a href=http://adsabs.harvard.edu/abs/2004ApJ...600.1043Z>research</a>.
Like in 2012, this year the Sun's surface is again <a href=https://images.pond5.com/funny-active-naughty-dog-after-footage-243101380_iconl.jpeg>quite active</a> and features many <a href=https://apod.nasa.gov/apod/ap240615.html>filaments and prominences</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日珥</td><td>ji̍t-ní</td><td>ji̍t-ní</td><td>日珥</td><td>solar prominence</td></tr><tr><td>太陽絲</td><td>Thài-iông-si</td><td>Thài-iông-si</td><td>太陽絲狀體</td><td>solar filament</td></tr><tr><td>太陽動力學衛星天文台</td><td>Thài-iông Tāng-le̍k-ha̍k Ūi-chhiⁿ Thian-bûn-tâi</td><td>Thài-iông Tāng-li̍k-ha̍k Uī-tshinn Thian-bûn-tâi</td><td>太陽動力學衛星天文台</td><td>Solar Dynamics Observatory</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time-lapse</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>電漿</td><td>tiān-chiuⁿ</td><td>tiān-tsiunn</td><td>電漿</td><td>plasma</td></tr><tr><td>日冕物質噴射</td><td>Ji̍t-bián Bu̍t-tsit Phùn-siā</td><td>Ji̍t-bián Bu̍t-tsit Phùn-siā</td><td>日冕物質拋射</td><td>coronal mass ejection (CME)</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240727/>昨昏 ê 圖：出現 tī 月球邊緣 ê 土星</a>
</span><span class=post_next><a href=https://apod.tw/daily/20240729/>明仔載 ê 圖：Uluru 天頂 ê 銀河</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>