<!doctype html><html lang=en><head><title>動畫：烏洞 kā 恆星拆食落腹 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="動畫：烏洞 kā 恆星拆食落腹"><meta property="og:description" content="恆星若是離烏洞傷近會按怎？烏洞會予伊弄家散宅。毋閣實際上是按怎？這毋是引力 ê 強吸引力造成 ê，是引力差 tī 恆星無仝位 ê 作用 kā 伊搝甲碎糊糊。"><meta property="og:url" content="https://apod.tw/daily/20210427/"><meta property="og:image" content="https://img.youtube.com/vi/ubBzcSD8G8k/hqdefault.jpg"><meta property="og:video" content="https://www.youtube.com/watch?v=ubBzcSD8G8k"><link rel=canonical href=https://apod.tw/daily/20210427/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. April 2021</p><h1 class=post_title>動畫：烏洞 kā 恆星拆食落腹</h1><div class=post_body><div class=post_inner><div class=video><iframe src=https://youtube.com/embed/ubBzcSD8G8k></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210427.html>Animation: Black Hole Destroys Star</a></li><li>影片解說：<a href=https://www.desy.de/>DESY</a>, <a href=https://www.scicom-lab.com/>Science Communication Lab</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckp56s2p4wgev0800bx8sc4jm height=180 width=500 frameborder=0 scrolling=no></iframe></div><h2 id=漢羅-動畫烏洞-kā-恆星拆食落腹>[漢羅] 動畫：烏洞 kā 恆星拆食落腹</h2><p>恆星若是離 <a href=https://science.nasa.gov/astrophysics/focus-areas/black-holes>烏洞</a> 傷近會按怎？
烏洞會予伊弄家散宅。
毋閣實際上是按怎？
這毋是引力 ê 強吸引力造成 ê，是 <a href=http://burro.astr.cwru.edu/Academics/Astr221/Gravity/tides.html>引力差</a> tī 恆星無仝位 ê 作用 kā 伊搝甲碎糊糊。
<a href="https://www.desy.de/news/news_search/index_eng.html?openDirectAnchor=2030">這支動畫影片</a> 展示這个解體 ê 現象。
代先你會看著一粒恆星倚近烏洞。
恆星 ê 運行速度愈來愈緊，<a href=https://en.wikipedia.org/wiki/Stellar_atmosphere>伊 ê 外層大氣</a> mā 因為愈來愈倚近烏洞，煞去予搝散。
足濟恆星 ê 大氣 to̍h 按呢 tī 深空掖甲四界攏是。
毋閣有一寡大氣猶閣繼續踅烏洞 leh 行，煞形成 <a href=https://apod.nasa.gov/apod/ap170327.html>吸積盤</a>。
紲落來，這个 <a href=https://youtu.be/ubBzcSD8G8k>動畫</a> chhōa 你來看烏洞 ê 吸積盤。
你甚至會當看著 <a href=https://apod.nasa.gov/apod/ap200825.html>吸積盤較遠 ê 彼爿面</a>，包括著 <a href=https://en.wikipedia.org/wiki/Gravitational_lens>重力透鏡</a> ê <a href=https://www.phy.mtu.edu/bht/rjn_bht.html>奇幻視覺效應</a>。
上尾，你 <a href=https://www.vetbabble.com/wp-content/uploads/2017/10/cat-looking-up-banner1.png>會當看著</a> tī 自轉軸方向 ê 其中一爿，去予噴--出來 ê <a href=https://apod.tw/daily/20210415/>噴流</a>。
<a href=https://ui.adsabs.harvard.edu/abs/2021NatAs.tmp...49W/abstract>理論模型表示</a>，這寡噴流毋若 kā 能量足強 ê 氣體噴--出來，閣製造能量足強 ê <a href=https://nasa.tumblr.com/post/643837966463188992/youre-always-surrounded-by-neutrinos>微中子</a>。
這是一種 <a href=https://www.newscientist.com/article/2268724-weve-spotted-a-neutrino-blasted-out-by-a-black-hole-shredding-a-star/>最近</a> 才可能 tī <a href=https://earthobservatory.nasa.gov/topic/image-of-the-day>地球</a> 揣著 ê 物件。</p><h2 id=poj-tōng-ōe-o-tōng-kā-hêng-chhiⁿ-thiah-chiah-loh-pak>[POJ] Tōng-ōe: O͘-tōng kā hêng-chhiⁿ thiah-chia̍h-lo̍h-pak</h2><p>Hêng-chhiⁿ nā-sī lî o͘-tōng siūⁿ-kīn ē án-ná?
O͘-tōng ē hō͘ i lōng-ke-sòaⁿ-the̍h.
M̄-koh si̍t-chè-siōng sī án-ná?
Che m̄-sī ín-le̍k ē kiông khip-ín-le̍k chō-sêng ê, sī ín-le̍k-chha tī hêng-chhiⁿ bô-kāng-ūi ê chok-iōng kā i giú-kah chhùi-kô͘-kô͘.
Chit-ki tōng-ōe iáⁿ-phìⁿ tiān-sī chit-ê kái-thé ê hiān-siōng.
Tāi-seng lí ē khòaⁿ-tio̍h chi̍t-lia̍p hêng-chhiⁿ óa-kīn o͘-tōng.
Hêng-chhiⁿ ê ūn-hêng sok-tō͘ lú-lâi-lú-kín, i ê gōa-chân tōa-khì mā in-ūi lú-lâi-lú-óa-kīn o͘-tōng, soah khì hō͘ giú-sòaⁿ.
Chiok-chōe hêng-chhiⁿ ê tōa-khì to̍h án-ne tī chhim-khong iā kah sì-kè lóng-sī.
M̄-koh ū chi̍t-kóa tōa-khì iah-koh kè-sio̍k se̍h o͘-tōng leh kiâⁿ, soah hêng-sêng khip-chek-pôaⁿ.
Sòa-lo̍h-lâi, chit-ê tōng-ōe chhōa lí lâi khòaⁿ o͘-tōng ê khip-chek-pôaⁿ.
Lí sīm-chì ē-tàng khòaⁿ-tio̍h khip-chek-pôaⁿ khah hn̄g ê hit-pêng-bīn, pau-koat-tio̍h tiōng-le̍k-thàu-kiàⁿ ê kî-hoàn sī-kak-hāu-èng.
Siōng-bóe, lí ē-tàng khòaⁿ-tio̍h tī chū-choán-te̍k hong-hiòng ê kî-tiong chit-pêng, khì hō͘ phùn--chhut-lâi ê phùn-liû.
Lí-lūn bô͘-hêng piáu-sī, chi̍t-kóa phùn-liû m̄-nā kā lêng-liōng chiok-kiông ê khì-thé phùn--chhut-lâi, koh chè-chō lêng-liōng chiok-kiông ê bî-tiōng-chú.
Che sī chi̍t-chióng chòe-kīn chiah khó-lêng tī Tē-kiû chhōe-tio̍h ê mi̍h-kiāⁿ.</p><h2 id=kip-tōng-ōe-o-tōng-kā-hêng-tshinn-thiah-tsiah-loh-pak>[KIP] Tōng-ōe: O͘-tōng kā hêng-tshinn thiah-tsia̍h-lo̍h-pak</h2><p>Hêng-tshinn nā-sī lî o͘-tōng siūⁿ-kīn ē án-ná?
O͘-tōng ē hō͘ i lōng-ke-sòaⁿ-the̍h.
M̄-koh si̍t-tsè-siōng sī án-ná?
Tse m̄-sī ín-le̍k ē kiông khip-ín-le̍k tsō-sêng ê, sī ín-le̍k-tsha tī hêng-tshinn bô-kāng-ūi ê tsok-iōng kā i giú-kah tshùi-kô͘-kô͘.
Tsit-ki tōng-ōe iáⁿ-phìⁿ tiān-sī tsit-ê kái-thé ê hiān-siōng.
Tāi-sing lí ē khòaⁿ-tio̍h tsi̍t-lia̍p hêng-tshinn óa-kīn o͘-tōng.
Hêng-tshinn ê ūn-hêng sok-tō͘ lú-lâi-lú-kín, i ê gōa-tsân tōa-khì mā in-ūi lú-lâi-lú-óa-kīn o͘-tōng, suah khì hō͘ giú-sòaⁿ.
Tsiok-tsōe hêng-tshinn ê tōa-khì to̍h án-ne tī tshim-khong iā kah sì-kè lóng-sī.
M̄-koh ū tsi̍t-kóa tōa-khì iah-koh kè-sio̍k se̍h o͘-tōng leh kiâⁿ, suah hêng-sêng khip-tsik-pôaⁿ.
Suà-lo̍h-lâi, tsit-ê tōng-uē tshuā lí lâi khuànn oo-tōng ê khip-tsik-puânn.
Lí sīm-tsì ē-tàng khòaⁿ-tio̍h khip-tsik-pôaⁿ khah hn̄g ê hit-pêng-bīn, pau-kuat-tio̍h tiōng-le̍k-thàu-kiàⁿ ê kî-hoàn sī-kak-hāu-èng.
Siōng-bóe, lí ē-tàng khòaⁿ-tio̍h tī tsū-tsuán-ti̍k hong-hiòng ê kî-tiong tsit-pêng, khì hō͘ phùn--tshut-lâi ê phùn-liû.
Lí-lūn bô͘-hêng piáu-sī, tsi̍t-kóa phùn-liû m̄-nā kā lêng-liōng tsiok-kiông ê khì-thé phùn--tshut-lâi, koh tsè-tsō lêng-liōng tsiok-kiông ê bî-tiōng-tsú.
Tse sī tsi̍t-tsióng tsòe-kīn tsiah khó-lêng tī Tē-kiû tshōe-tio̍h ê mi̍h-kiāⁿ.</p><h2 id=english-animation-black-hole-destroys-star>[English] Animation: Black Hole Destroys Star</h2><p>What happens if a star gets too close to a black hole? The <a href=https://science.nasa.gov/astrophysics/focus-areas/black-holes>black hole</a> can rip it apart -- but how? It's not the high gravitational attraction itself that's the problem -- it's the <a href=http://burro.astr.cwru.edu/Academics/Astr221/Gravity/tides.html>difference in gravitational pull</a> across the star that creates the destruction. In the <a href="https://www.desy.de/news/news_search/index_eng.html?openDirectAnchor=2030">featured animated video</a> illustrating this disintegration, you first see a star approaching the black hole. Increasing in orbital speed, the <a href=https://en.wikipedia.org/wiki/Stellar_atmosphere>star's outer atmosphere</a> is ripped away during closest approach. Much of the star's atmosphere disperses into deep space, but some continues to orbit the black hole and forms an <a href=https://apod.nasa.gov/apod/ap170327.html>accretion disk</a>. The <a href=https://youtu.be/ubBzcSD8G8k>animation</a> then takes you into the accretion disk while looking toward the black hole. Including the <a href=https://www.phy.mtu.edu/bht/rjn_bht.html>strange visual effects</a> of <a href=https://en.wikipedia.org/wiki/Gravitational_lens>gravitational lensing</a>, you can even <a href=https://apod.nasa.gov/apod/ap200825.html>see the far side of the disk</a>. Finally, you <a href=https://www.vetbabble.com/wp-content/uploads/2017/10/cat-looking-up-banner1.png>look along</a> one of the <a href=https://apod.nasa.gov/apod/ap210415.html>jet</a>s being expelled along the spin axis. Theoretical <a href=https://ui.adsabs.harvard.edu/abs/2021NatAs.tmp...49W/abstract>models indicate</a> that these jets not only expel energetic gas, but create energetic <a href=https://nasa.tumblr.com/post/643837966463188992/youre-always-surrounded-by-neutrinos>neutrinos</a> -- one of which may have been <a href=https://www.newscientist.com/article/2268724-weve-spotted-a-neutrino-blasted-out-by-a-black-hole-shredding-a-star/>seen recently</a> on <a href=https://earthobservatory.nasa.gov/topic/image-of-the-day>Earth</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>吸積盤</td><td>khip-chek-pôaⁿ</td><td>khip-tsik-puânn</td><td>吸積盤</td><td>accretion disk</td></tr><tr><td>重力透鏡</td><td>tiōng-le̍k-thàu-kiàⁿ</td><td>tiōng-li̍k-thàu-kiànn</td><td>重力透鏡</td><td>gravitational lensing</td></tr><tr><td>自轉軸</td><td>chū-choán-te̍k</td><td>tsū-tsuán-ti̍k</td><td>自轉軸</td><td>spin axis</td></tr><tr><td>噴流</td><td>phùn-liû</td><td>phùn-liû</td><td>噴流</td><td>jet</td></tr><tr><td>微中子</td><td>bî-tiōng-chú</td><td>bî-tiōng-tsú</td><td>微中子</td><td>neutrinos</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210426/>昨昏 ê 圖：人馬座三生仔</a>
</span><span class=post_next><a href=https://apod.tw/daily/20210428/>明仔載 ê 圖：北方 ê 恆星：北極星 kah 邊仔 ê 塗粉</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>