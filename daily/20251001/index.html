<!doctype html><html lang=en><head><title>Ngc 6960：尪姨掃帚星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 6960：尪姨掃帚星雲"><meta property="og:description" content="根據人類歷史 ê 記錄，一萬年前有一工，天欲暗進前，有一个新 ê 光線忽然間出現 tī 夜空，幾若禮拜了後就暗去矣。"><meta property="og:url" content="https://apod.tw/daily/20251001/"><meta property="og:image" content="https://apod.nasa.gov/apod/image/2510/WitchBroom_Meyers_1080.jpg"><link rel=canonical href=https://apod.tw/daily/20251001/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>01. October 2025</p><h1 class=post_title>NGC 6960：尪姨掃帚星雲</h1><div class=post_body><div class=post_inner><img src=https://apod.nasa.gov/apod/image/2510/WitchBroom_Meyers_1080.jpg alt=/home/runner/work/apod-taigi.github.io/apod-taigi.github.io/content/daily/2025/10/20251001.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap251001.html>NGC 6960: The Witch's Broom Nebula</a></li><li>影像來源 kah 版權: <a href=mailto:drprs8181@gmail.com>Brian Meyers</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-ngc-6960尪姨掃帚星雲>[漢羅] NGC 6960：尪姨掃帚星雲</h2><p>根據人類歷史 ê 記錄，一萬年前有一工，天欲暗進前，有一个新 ê 光線忽然間出現 tī 夜空，幾若禮拜了後就暗去矣。
咱今仔日知影講，這个光線是 ùi 超新星，就是爆炸 ê 恆星 來-⁠-ê。
脹大 ê 屑仔雲就是 超新星殘骸，去 hŏng 叫做是 面紗星雲。
這張清楚 ê 望遠鏡影像是以面紗星雲 ê 西爿為中心，這个星雲 ê 編號是 NGC 6960，私底下逐家 kā 叫做 尪姨掃帚星雲。
Tī 這場劇烈 ê 爆炸中，星際衝擊波去予炸出來，掃過太空，激發星際物質。
這張影像是用狹頻濾光片感光--ê。
這寡咧發光 ê 雲絲看起來就親像一重薄縭絲 ê 水波。
其中 紅色 是 水素原子，青藍色 是 酸素氣體，分 kah 足清楚--ê。
完整 ê 超新星殘骸 tī 天鵝座方向，離咱差不多有 1400 光年遠。
這支「尪姨掃帚」tī 天頂迒過 35 光年闊。
圖內底較光 ê 恆星是天鵝座 52，tī 較暗 ê 所在直接用目睭 to̍h 看會著，毋過 kah 古早時代 ê 超新星殘骸無關係。</p><h2 id=poj-ang-î-sàu-chhiú-seng-hûn>[POJ] Ang-î Sàu-chhiú Seng-hûn</h2><p>Kun-kù jîn-lūi le̍k-sú ê kì-lo̍k, chi̍t-bān nî-chêng ū chi̍t-kang, thiⁿ beh àm chìn-chêng, ū chi̍t-ê sin ê kng-sòaⁿ hut-jiân-kan chhut-hiān tī iā-khong, kúi-ā lé-pài liáu-āu to̍h àm-⁠-khì ah.
Lán kin-á-ji̍t chai-iáⁿ kóng, chit-ê kng-sòaⁿ sī ùi chhiau-sin-seng, to̍h sī po̍k-chà ê hêng-chhiⁿ lâi-⁠-ê.
Tiùⁿ-tōa ê sap-á-hûn to̍h sī chhiau-sin-seng chân-hâi, khì hŏng kiò-chò sī Bīn-se-seng-hûn.
Chit-tiuⁿ chheng-chhó ê bōng-oán-kiàⁿ iáⁿ-siōng sī í Bīn-seⁿ Seng-hûn ê sai-pêng ûi tiong-sim, chit-ê seng-hûn ê pian-hō sī NGC 6960, su-té-hā ta̍k-ke kā kiò-chò Ang-î Sàu-chhiú Seng-hûn.
Tī chit-tiûⁿ ke̍k-lia̍t ê po̍k-chà tiong, seng-chè chhiong-kek-pho khì hō͘ chà--chhut-lâi, sàu-kòe thài-khong, kek-hoat seng-chè bu̍t-chit.
Chit-tiuⁿ iáⁿ-siōng sī iōng e̍h-pîn lū-kng-phìⁿ kám-kng--ê.
Chit-kóa leh hoat-kng ê hûn-si khòaⁿ--khí-lâi to̍h chhin-chhiūⁿ chi̍t-têng po̍h-lî-si ê chúi-pho.
Kî-tiong âng-sek sī chúi-sò͘ goân-chú, chhiⁿ-nâ-sek sī sàng-sò͘ khì-thé, pun kah chiok chheng-chhó--ê.
Oân-chéng ê chhiau-sin-seng chân-hâi tī Thian-gô-chō hong-hiòng, lî lán chha-put-to ū 1400 kng-nî hn̄g.
Chit-ki "ang-î sò-chhiú" tī thiⁿ-téng hāⁿ kòe 35 kng-nî khoah.
Tô͘ lāi-té khah kng ê hêng-chhiⁿ sī Thian-gô-chō 52, tī khah àm ê só͘-chāi ti̍t-chiap iōng ba̍k-chiu to̍h khòaⁿ ē-tio̍h, m̄-koh kah kó͘-chá sî-tāi ê chhiau-sin-seng chân-hâi bô kuan-hē.</p><h2 id=kip-ang-î-sàu-tshiú-sing-hûn>[KIP] Ang-î Sàu-tshiú Sing-hûn</h2><p>Kun-kù jîn-luī li̍k-sú ê kì-lo̍k, tsi̍t-bān nî-tsîng ū tsi̍t-kang, thinn beh àm tsìn-tsîng, ū tsi̍t-ê sin ê kng-suànn hut-jiân-kan tshut-hiān tī iā-khong, kuí-ā lé-pài liáu-āu to̍h àm-⁠-khì ah.
Lán kin-á-ji̍t tsai-iánn kóng, tsit-ê kng-suànn sī uì tshiau-sin-sing, to̍h sī po̍k-tsà ê hîng-tshinn lâi-⁠-ê.
Tiùnn-tuā ê sap-á-hûn to̍h sī tshiau-sin-sing tsân-hâi, khì hŏng kiò-tsò sī Bīn-se-sing-hûn.
Tsit-tiunn tshing-tshó ê bōng-uán-kiànn iánn-siōng sī í Bīn-senn Sing-hûn ê sai-pîng uî tiong-sim, tsit-ê sing-hûn ê pian-hō sī NGC 6960, su-té-hā ta̍k-ke kā kiò-tsò Ang-î Sàu-tshiú Sing-hûn.
Tī tsit-tiûnn ki̍k-lia̍t ê po̍k-tsà tiong, sing-tsè tshiong-kik-pho khì hōo tsà--tshut-lâi, sàu-kuè thài-khong, kik-huat sing-tsè bu̍t-tsit.
Tsit-tiunn iánn-siōng sī iōng e̍h-pîn lū-kng-phìnn kám-kng--ê.
Tsit-kuá leh huat-kng ê hûn-si khuànn--khí-lâi to̍h tshin-tshiūnn tsi̍t-tîng po̍h-lî-si ê tsuí-pho.
Kî-tiong âng-sik sī tsuí-sòo guân-tsú, tshinn-nâ-sik sī sàng-sòo khì-thé, pun kah tsiok tshing-tshó--ê.
Uân-tsíng ê tshiau-sin-sing tsân-hâi tī Thian-gô-tsō hong-hiòng, lî lán tsha-put-to ū 1400 kng-nî hn̄g.
Tsit-ki "ang-î sò-tshiú" tī thinn-tíng hānn kuè 35 kng-nî khuah.
Tôo lāi-té khah kng ê hîng-tshinn sī Thian-gô-tsō 52, tī khah àm ê sóo-tsāi ti̍t-tsiap iōng ba̍k-tsiu to̍h khuànn ē-tio̍h, m̄-koh kah kóo-tsá sî-tāi ê tshiau-sin-sing tsân-hâi bô kuan-hē.</p><h2 id=english-ngc-6960-the-witchs-broom-nebula>[English] NGC 6960: The Witch's Broom Nebula</h2><p>Ten thousand years ago, before the dawn of recorded human history, a new light would suddenly have appeared in the night sky and faded after a few weeks.
Today we know this light was from a <a href=http://chandra.harvard.edu/xray_sources/supernovas.html>supernova, or exploding star</a>, and record the expanding debris cloud as the <a href=https://apod.nasa.gov/apod/ap250602.html>Veil Nebula</a>, a <a href=http://en.wikipedia.org/wiki/List_of_supernova_remnants>supernova remnant</a>.
This sharp telescopic view is centered on a <a href=http://en.wikipedia.org/wiki/File:Cygnus_Loop_Labeled.png>western segment</a> of the Veil Nebula cataloged as <a href=http://en.wikipedia.org/wiki/New_General_Catalog>NGC</a> 6960 but less formally known as the Witch's Broom Nebula.
Blasted out in the cataclysmic explosion, an <a href=https://science.nasa.gov/solar-system/10-things-going-interstellar/>interstellar</a> shock wave plows through space sweeping up and exciting interstellar material.
Imaged with narrow band filters, the <a href=https://apod.nasa.gov/apod/ap170919.html>glowing filaments</a> are like long ripples in a sheet seen almost edge on, remarkably well separated into atomic hydrogen (red) and oxygen (blue-green) gas.
The complete supernova remnant lies about 1400 <a href=https://spaceplace.nasa.gov/light-year/>light-years</a> away towards the <a href=https://apod.nasa.gov/apod/ap101119.html>constellation Cygnus</a>.
This Witch's <a href=https://i.ytimg.com/vi/D3tZOUeTeRU/maxresdefault.jpg>Broom</a> actually spans about 35 light-years.
The bright star in the frame is <a href=http://stars.astro.illinois.edu/sow/52cyg.html>52 Cygni</a>, visible with the unaided eye from a dark location but unrelated to the ancient supernova remnant.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>超新星殘骸</td><td>chhiau-sin-seng chân-hâi</td><td>tshiau-sin-sing tsân-hâi</td><td>超新星殘骸</td><td>supernova remnant</td></tr><tr><td>超新星爆炸</td><td>chhiau-sin-seng po̍k-chà</td><td>tshiau-sin-sing tsân-hâi</td><td>超新星爆炸</td><td>supernova explosion</td></tr><tr><td>面紗星雲</td><td>Bīn-se seng-hûn</td><td>Bīn-se sing-hûn</td><td>面紗星雲</td><td>Veil Nebula</td></tr><tr><td>天鵝座</td><td>Thian-gô-chō</td><td>Thian-gô-tsō</td><td>天鵝座</td><td>Cygnus</td></tr><tr><td>天鵝座 52</td><td>Thian-gô-chō gō͘-cha̍p-jī</td><td>Thian-gô-tsō gōo-tsa̍p-jī</td><td>天鵝座 52</td><td>52 Cygni</td></tr><tr><td>尪姨掃帚星雲</td><td>Ang-î Sàu-chhiú Seng-hûn</td><td>Ang-î Sàu-tshiú Sing-hûn</td><td>女巫掃帚星雲</td><td>Witch’s Broom Nebula</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>酸素</td><td>sǹg-sò͘</td><td>sǹg-sòo</td><td>氧</td><td>oxygen</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>濾光片</td><td>lū-kng-phìⁿ</td><td>lū-kng-phìnn</td><td>濾光片</td><td>filter</td></tr><tr><td>星際物質</td><td>seng-chè bu̍t-chit</td><td>sing-tsè bu̍t-tsit</td><td>星際物質</td><td>interstellar material</td></tr><tr><td>原子</td><td>goân-chú</td><td>guân-tsú</td><td>原子</td><td>atom</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>NGC 6960</td><td>NGC lio̍k-kiú-lio̍k-khòng</td><td>NGC lio̍k-kiú-lio̍k-khòng</td><td>NGC 6960</td><td>NGC 6960</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250928/>昨昏 ê 圖：火星岩石 頂懸 ê 豹紋</a>
</span><span class=post_next><a href=https://apod.tw/daily/20251002/>明仔載 ê 圖：暗暝 ê 冥王星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>