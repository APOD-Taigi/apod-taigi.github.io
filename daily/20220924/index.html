<!doctype html><html lang=en><head><title>九月 ê 日出烏影 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="九月 ê 日出烏影"><meta property="og:description" content="2022 年 9 月 23 拜五 世界時 1:03，是太陽 tī 地球天頂路線 kah 天球赤道交叉，向南方行去 ê 時陣。天文上就是按呢咧定義逐年九月 ê 春秋分點。"><meta property="og:url" content="https://apod.tw/daily/20220924/"><meta property="og:image" content="https://apod.nasa.gov/apod/fap/image/2209/DSCF4968_PS_Lioce-1024.jpg"><link rel=canonical href=https://apod.tw/daily/20220924/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. September 2022</p><h1 class=post_title>九月 ê 日出烏影</h1><div class=post_body><div class=post_inner><img src=https://apod.nasa.gov/apod/fap/image/2209/DSCF4968_PS_Lioce-1024.jpg alt=/home/runner/work/apod-taigi.github.io/apod-taigi.github.io/content/daily/2022/09/20220924.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220924.html>September Sunrise Shadows</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/donamour_photography/>Donato Lioce</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl9h7y60700x101wme2cohyhg height=180 width=500 frameborder=0 scrolling=no></iframe></div><h2 id=漢羅-九月-ê-日出烏影>[漢羅] 九月 ê 日出烏影</h2><p>2022 年 9 月 23 拜五 世界協調時 1:03，是太陽 tī 地球天頂路線 kah 天球赤道交叉，向南方行去 ê 時陣。
<a href=https://earthsky.org/astronomy-essentials/everything-you-need-to-know-september-equinox/>天文上就是按呢咧定義</a> <a href=https://apod.tw/daily/20220918/>逐年</a> 九月 ê 春秋分點。
這个時陣開始，tùi 咱這个 <a href=https://www.timeanddate.com/calendar/autumnal-equinox.html>美麗地球 ê 北半球來講就是秋天</a>，tùi 南半球來講就是春天。
這工 ê 日時 kah 暗暝差不多是平長。
是講，你若是欲慶祝 <a href=https://blogs.nasa.gov/Watch_the_Skies/2022/09/20/september-equinox-marks-the-start-of-fall-2022/>天文定義 ê 換季</a>，你會當欣賞日出，嘛會當欣賞這个佛光。
這个雲造成 ê 烏影投影，會 tī 日出抑是日落、晨昏交界 ê 時陣，產生戲劇性 ê 景色。
<a href=https://atoptics.co.uk/atoptics/ray1.htm>因為透視效應</a>，平行 ê 烏影敢若是 ùi 日出 ê 方向射過來--ê。
這工閣是 tī 春秋分點前後，所以 <a href=https://apod.nasa.gov/apod/ap160922.html>遐</a> 就 tī 地平線 正東 ê 方向。
這張相片是 9 月 15 這工 tī 意大利 Petacciato 庄頭附近 ê 地中海海岸翕--ê。
有翕著日出這陣 ê 天景 kah 海景，包括天頂 ê 佛光 kah <a href=https://www.scienceabc.com/nature/why-does-the-sun-reflect-off-seas-and-oceans.html>海面 ê 反射</a>。</p><h2 id=poj-káu-goeh-ê-jit-chhut-o-iáⁿ>[POJ] Káu-goe̍h ê Ji̍t-chhut o͘-iáⁿ</h2><p>2022 nî 9 goe̍h 23 pái gō͘ sè-kài-hia̍p-tiau-sî 1:03, sī Thài-iông tī Tē-kiû thiⁿ-téng lō͘-sòaⁿ kah thian-kiû chhek-tō kau-chhe, hiòng lâm-hong kiâⁿ--khì ê sî-chūn.
Thian-bûn siōng to̍h-sī án-ni leh tēng-gī ta̍k-nî káu-goe̍h ê chhun-chhiu-hun-tiám.
Chit-ê sî-chūn khai-sí, tùi lán chit-ê bí-lē Tē-kiû ê pak-pòaⁿ-kiû lâi kóng to̍h-sī chhiu-thiⁿ, tùi lâm-pòaⁿ-kiû lâi kóng to̍h-sī chhun-thiⁿ.
Chit-kang ê ji̍t-sî kah àm-mî chha-put-to sī pêⁿ tn̂g.
Sī kóng, lí nā-sī beh khèng-chiok thian-bûn tēng-gī ê ōaⁿ-kùi, lí ē-tàng him-sióng ji̍t-chhut, mā ē-tàng him-sióng chit-ê hu̍t-kng.
Chit-ê hûn chō-sêng ê o͘-iáⁿ tâu-iáⁿ, ē tī ji̍t-chhut iah-sī ji̍t-lo̍h, sîn-hun kau-kài ê sî-chūn, sán-seng hì-kio̍k-sèng ê kéng-sek.
In-ūi thàu-sī hāu-èng, pêng-hêng ê o͘-iáⁿ ká-ná sī ùi ji̍t-chhut ê hong-hiòng siā--kòe-lâi--ê.
Chit kang koh sī tī chhun-chhiu-hun-tiám chêng-āu, só͘-í hiah to̍h tī tē-pêng-sòaⁿ chiàⁿ tang ê hong-hiòng.
Chit tiuⁿ siòng-phìⁿ sī 9 goe̍h 15 chit-kang tī I-tá-lī Petacciato chng-thâu hū-kīn ê Tē-tiong-hái hái-hōaⁿ hip--ê.
Ū hip-tio̍h ji̍t-chhut chi̍t-chūn ê thian-kéng kah hái-kéng, pau-koat thiⁿ-téng ê hu̍t-kng kah hái-bīn ê hoán-siā.</p><h2 id=kip-káu-gueh-ê-jit-tshut-oo-iánn>[KIP] Káu-gue̍h ê Ji̍t-tshut oo-iánn</h2><p>2022 nî 9 gue̍h 23 pái gōo sè-kài-hia̍p-tiau-sî 1:03, sī Thài-iông tī Tē-kiû thinn-tíng lōo-suànn kah thian-kiû tshik-tō kau-tshe, hiòng lâm-hong kiânn--khì ê sî-tsūn.
Thian-bûn siōng to̍h-sī án-ni leh tīng-gī ta̍k-nî káu-gue̍h ê tshun-tshiu-hun-tiám.
Tsit-ê sî-tsūn khai-sí, tuì lán tsit-ê bí-lē Tē-kiû ê pak-puànn-kiû lâi kóng to̍h-sī tshiu-thinn, tuì lâm-puànn-kiû lâi kóng to̍h-sī tshun-thinn.
Tsit-kang ê ji̍t-sî kah àm-mî tsha-put-to sī pênn tn̂g.
Sī kóng, lí nā-sī beh khìng-tsiok thian-bûn tīng-gī ê uānn-kuì, lí ē-tàng him-sióng ji̍t-tshut, mā ē-tàng him-sióng tsit-ê hu̍t-kng.
Tsit-ê hûn tsō-sîng ê oo-iánn tâu-iánn, ē tī ji̍t-tshut iah-sī ji̍t-lo̍h, sîn-hun kau-kài ê sî-tsūn, sán-sing hì-kio̍k-sìng ê kíng-sik.
In-uī thàu-sī hāu-ìng, pîng-hîng ê oo-iánn ká-ná sī uì ji̍t-tshut ê hong-hiòng siā--kuè-lâi--ê.
Tsit kang koh sī tī tshun-tshiu-hun-tiám tsîng-āu, sóo-í hiah to̍h tī tē-pîng-suànn tsiànn tang ê hong-hiòng.
Tsit tiunn siòng-phìnn sī 9 gue̍h 15 tsit-kang tī I-tá-lī Petacciato tsng-thâu hū-kīn ê Tē-tiong-hái hái-huānn hip--ê.
Ū hip-tio̍h ji̍t-tshut tsi̍t-tsūn ê thian-kíng kah hái-kíng, pau-kuat thinn-tíng ê hu̍t-kng kah hái-bīn ê huán-siā.</p><h2 id=english-september-sunrise-shadows>[English] September Sunrise Shadows</h2><p><a href=https://earthsky.org/astronomy-essentials/everything-you-need-to-know-september-equinox/>The defining astronomical moment</a> for this September's equinox was on Friday, September 23, 2022 at 01:03 UTC, when the Sun crossed the celestial equator moving south in its <a href=https://apod.nasa.gov/apod/ap220918.html>yearly journey</a> through planet Earth's sky.
That marked the beginning of <a href=https://www.timeanddate.com/calendar/autumnal-equinox.html>fall for our fair planet</a> in the northern hemisphere and spring in the southern hemisphere, when day and night are nearly equal around the globe.
Of course, if you celebrate the <a href=https://blogs.nasa.gov/Watch_the_Skies/2022/09/20/september-equinox-marks-the-start-of-fall-2022/>astronomical change of seasons</a> by watching a sunrise you can also look for crepuscular rays.
The shadows cast by clouds can have a dramatic appearance in the twilight sky during any sunrise or sunset.
<a href=https://atoptics.co.uk/atoptics/ray1.htm>Due to perspective</a>, the parallel shadows will seem to point back to the rising Sun <a href=https://apod.nasa.gov/apod/ap160922.html>and a place</a> due east on your horizon near the equinox date.
Taken on September 15, this sunrise sea and skyscape captured crepuscular rays in the sky and watery <a href=https://www.scienceabc.com/nature/why-does-the-sun-reflect-off-seas-and-oceans.html>specular reflections</a> from the Mediterranean coast near the village of Petacciato, Italy.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>春秋分點</td><td>chhun-chhiu-hun-tiám</td><td>tshun-tshiu-hun-tiám</td><td>春秋分點</td><td>equinox</td></tr><tr><td>透視</td><td>thàu-sī</td><td>thàu-sī</td><td>透視</td><td>perspective</td></tr><tr><td>佛光</td><td>hu̍t-kng</td><td>hu̍t-kng</td><td>佛光</td><td>crepuscular rays</td></tr><tr><td>換季</td><td>ōaⁿ-kùi</td><td>uānn-kuì</td><td>換季</td><td>change of seasons</td></tr><tr><td>世界協調時</td><td>sè-kài-hia̍p-tiau-sî</td><td>sè-kài-hia̍p-tiau-sî</td><td>世界協調時</td><td>Coordinated Universal Time (UTC)</td></tr><tr><td>天球</td><td>thian-kiû</td><td>thian-kiû</td><td>天球</td><td>celestial</td></tr><tr><td>赤道</td><td>chhek-tō</td><td>chhek-tō</td><td>赤道</td><td>equator</td></tr><tr><td>赤道</td><td>chhiah-tō</td><td>tshiah-tō</td><td>赤道</td><td>equator</td></tr><tr><td>北半球</td><td>pak-pòaⁿ-kiû</td><td>pak-puànn-kiû</td><td>北半球</td><td>thenorthern hemisphere</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>the southern hemisphere</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220923/>昨昏 ê 圖：有環 ê 冰巨行星 海王星</a>
</span><span class=post_next><a href=https://apod.tw/daily/20220925/>明仔載 ê 圖：鴟鴞星雲 ê 仙女</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>