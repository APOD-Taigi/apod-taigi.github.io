<!doctype html><html lang=en><head><title>船底座大星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="船底座大星雲"><meta property="og:description" content="船底座大星雲是南天天頂 ê 一粒寶石，伊正式 ê 編號是 NGC 3372。"><meta property="og:url" content="https://apod.tw/daily/20240419/"><meta property="og:image" content="https://apod.nasa.gov/apod/image/2404/NGC3372_ETA%20CARINA_LOPES1024.jpg"><link rel=canonical href=https://apod.tw/daily/20240419/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. April 2024</p><h1 class=post_title>船底座大星雲</h1><div class=post_body><div class=post_inner><img src=https://apod.nasa.gov/apod/image/2404/NGC3372_ETA%20CARINA_LOPES1024.jpg alt=/home/runner/work/apod-taigi.github.io/apod-taigi.github.io/content/daily/2024/04/20240419.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240419.html>The Great Carina Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/lopes.astro/>Demison Lopes</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clvnzyzyr000001uk78qz6erp height=180 width=500 frameborder=0 scrolling=no></iframe></div><h2 id=漢羅-船底座大星雲>[漢羅] 船底座大星雲</h2><p><a href=http://www.messier.seds.org/xtra/ngc/n3372.html>船底座大星雲</a> 是 <a href=https://apod.nasa.gov/apod/ap210101.html>南天天頂</a> ê 一粒寶石，逐家較熟 ê 是伊 ê 編號 NGC 3372。
伊是咱 <a href=https://science.nasa.gov/resource/the-milky-way-galaxy/>銀河</a> 內底上大 ê 恆星形成區之一，大細超過 300 光年闊。
<a href=https://hubblesite.org/contents/news-releases/2007/news-2007-16.html>船底座大星雲</a> kah 較細、較倚北方 ê <a href=https://apod.nasa.gov/apod/ap240105.html>獵戶座大星雲</a> 仝款，直接用目睭就看會著。
毋過伊 chhāi tī 7500 光年遠 ê 所在，是獵戶座大星雲 ê 5 倍遠。
這幅予人讚嘆 ê 望遠鏡景色，展示了這區 ê 足濟細節，包括 <a href=http://www-ssg.sr.unh.edu/ism/what1.html>星際氣體</a> ê 雲絲 kah <a href=https://apod.nasa.gov/apod/ap080528.html>閘光 ê 宇宙塗粉雲</a>。
<a href=https://www.eso.org/public/news/eso1637/>船底座大星雲</a> 是 少年、超大質量恆星 in 兜。
星雲內底閣有 猶足神祕 ê <a href=https://apod.nasa.gov/apod/ap230709.html>船底座 Eta 變星</a>，伊是一粒質量超過咱太陽 100 倍以上 ê 恆星。
<a href=http://stars.astro.illinois.edu/sow/etacar.html>船底座 Eta 變星</a> 是這區中央烏暗溝仔面頂 較光 ê 彼粒恆星，就 tī 編號 NGC 3324、<a href=https://apod.nasa.gov/apod/ap160814.html>厚塗粉 ê 鎖匙空星雲</a> ê 倒爿。</p><h2 id=poj-chûn-té-chō-tōa-seng-hûn>[POJ] Chûn-té-chō Tōa Seng-hûn</h2><p>Chûn-té-chō Tōa Seng-hûn sī lâm-thian thiⁿ-téng ê chi̍t-lia̍p pó-chio̍h, ta̍k-ke khah se̍k ê sī i ê pian-hō NGC 3372.
I sī lán Gîn-hô lāi-té siōng-tōa ê hêng-chheⁿ hêng-sêng khu chi-it, tōa-sè chhiau-kòe 300 kng-nî khoah.
Chûn-té-chō Tōa Seng-hûn kah khah sè, khah óa pak-hong ê La̍h-hō͘-chō Tōa Seng-hûn kāng-khoán, ti̍t-chiap iōng ba̍k-chiu to̍h khòaⁿ-ē-tio̍h.
M̄-koh i chhāi tī 7500 kng-nî hn̄g ê só͘-chāi, sī La̍h-hō͘-chō Tōa Seng-hûn ê 5 pōe hn̄g.
Chit-pak hō͘ lâng chàn-thàn ê bōng-oán-kiàⁿ kéng-sek, tián-sī liáu chit-khu ê chiok chē sè-chiat, pau-koat seng-chè khì-thé ê hûn-si kah cha̍h-kng ê ú-tiū thô͘-hún-hûn.
Chûn-té-chō Tōa Seng-hûn sī siàu-liân, chhiau-tōa chit-liōng hêng-chheⁿ in tau.
Seng-hûn lāi-té koh-ū iáu chiok sîn-pì ê Chûn-té-chō Eta piàn-seng, i sī chi̍t-lia̍p chit-liōng chhiau-kòe lán Thài-iông 100 pōe í-siōng ê hêng-chheⁿ.
Chûn-té-chō Eta piàn chheⁿ sī chit khu tiong-ng o͘-àm kau-á bīn-téng khah kng ê hit lia̍p hêng-chheⁿ, to̍h tī pian-hō NGC 3324, kāu thô͘-hún ê Só-sî-khang Seng-hûn ê tò-pêng.</p><h2 id=kip-tsûn-té-tsō-tuā-sing-hûn>[KIP] Tsûn-té-tsō Tuā Sing-hûn</h2><p>Tsûn-té-tsō Tuā Sing-hûn sī lâm-thian thinn-tíng ê tsi̍t-lia̍p pó-tsio̍h, ta̍k-ke khah si̍k ê sī i ê pian-hō NGC 3372.
I sī lán Gîn-hô lāi-té siōng-tuā ê hîng-tshenn hîng-sîng khu tsi-it, tuā-sè tshiau-kuè 300 kng-nî khuah.
Tsûn-té-tsō Tuā Sing-hûn kah khah sè, khah uá pak-hong ê La̍h-hōo-tsō Tuā Sing-hûn kāng-khuán, ti̍t-tsiap iōng ba̍k-tsiu to̍h khuànn-ē-tio̍h.
M̄-koh i tshāi tī 7500 kng-nî hn̄g ê sóo-tsāi, sī La̍h-hōo-tsō Tuā Sing-hûn ê 5 puē hn̄g.
Tsit-pak hōo lâng tsàn-thàn ê bōng-uán-kiànn kíng-sik, tián-sī liáu tsit-khu ê tsiok tsē sè-tsiat, pau-kuat sing-tsè khì-thé ê hûn-si kah tsa̍h-kng ê ú-tiū thôo-hún-hûn.
Tsûn-té-tsō Tuā Sing-hûn sī siàu-liân, tshiau-tuā tsit-liōng hîng-tshenn in tau.
Sing-hûn lāi-té koh-ū iáu tsiok sîn-pì ê Tsûn-té-tsō Eta piàn-sing, i sī tsi̍t-lia̍p tsit-liōng tshiau-kuè lán Thài-iông 100 puē í-siōng ê hîng-tshenn.
Tsûn-té-tsō Eta piàn tshenn sī tsit khu tiong-ng oo-àm kau-á bīn-tíng khah kng ê hit lia̍p hîng-tshenn, to̍h tī pian-hō NGC 3324, kāu thôo-hún ê Só-sî-khang Sing-hûn ê tò-pîng.</p><h2 id=english-the-great-carina-nebula>[English] The Great Carina Nebula</h2><p>A jewel of the <a href=https://apod.nasa.gov/apod/ap210101.html>southern sky</a>, the <a href=http://www.messier.seds.org/xtra/ngc/n3372.html>Great Carina Nebula</a> is more modestly known as NGC 3372.
One of our <a href=https://science.nasa.gov/resource/the-milky-way-galaxy/>Galaxy's</a> largest star forming regions, it spans over 300 light-years.
Like the smaller, more northerly <a href=https://apod.nasa.gov/apod/ap240105.html>Great Orion Nebula</a>, the <a href=https://hubblesite.org/contents/news-releases/2007/news-2007-16.html>Carina Nebula</a> is easily visible to the unaided eye.
But at a distance of 7,500 light-years it lies some 5 times farther away.
This stunning telescopic view reveals remarkable details of the region's glowing filaments of <a href=http://www-ssg.sr.unh.edu/ism/what1.html>interstellar gas</a> and <a href=https://apod.nasa.gov/apod/ap080528.html>obscuring cosmic dust</a> clouds.
The <a href=https://www.eso.org/public/news/eso1637/>Carina Nebula</a> is home to young, extremely massive stars, including the still enigmatic variable <a href=https://apod.nasa.gov/apod/ap230709.html>Eta Carinae</a>, a star with well over 100 times the mass of the Sun.
<a href=http://stars.astro.illinois.edu/sow/etacar.html>Eta Carinae</a> is the bright star above the central dark notch in this field and left of the <a href=https://apod.nasa.gov/apod/ap160814.html>dusty Keyhole</a> Nebula (NGC 3324).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>船底座大星雲</td><td>Chûn-té-chō Tōa Seng-hûn</td><td>Tsûn-té-tsō Tuā Sing-hûn</td><td>船底座大星雲</td><td>Great Carina Nebula</td></tr><tr><td>NGC 3372</td><td>NGC sam-sam-chhit-jī</td><td>NGC sam-sam-tshit-jī</td><td>NGC 3372</td><td>NGC 3372</td></tr><tr><td>NGC 3324</td><td>NGC sam-sam-jī-sù</td><td>NGC sam-sam-jī-sù</td><td>NGC 3324</td><td>NGC 3324</td></tr><tr><td>獵戶座大星雲</td><td>La̍h-hō͘-chō Tōa Seng-hûn</td><td>La̍h-hōo-tsō Tuā Sing-hûn</td><td>獵戶座大星雲</td><td>Great Orion Nebula</td></tr><tr><td>船底座 Eta 變星</td><td>Chûn-té-chō Eta piàn-seng</td><td>Tsûn-té-tsō Eta piàn-sing</td><td>船底座 Eta 變星</td><td>variable Eta Carinae</td></tr><tr><td>星際氣體</td><td>seng-chè khì-thé</td><td>sing-tsè khì-thé</td><td>星際氣體</td><td>interstellar gas</td></tr><tr><td>雲絲</td><td>hûn-si</td><td>hûn-si</td><td>絲狀結構</td><td>filaments</td></tr><tr><td>鎖匙空星雲</td><td>Só-sî-khang Seng-hûn</td><td>Só-sî-khang Sing-hûn</td><td>鑰匙孔星雲</td><td>Keyhole Nebula</td></tr><tr><td>塗粉雲</td><td>thô͘-hún-hûn</td><td>thôo-hún-hûn</td><td>灰塵雲</td><td>dust clouds</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240418/>昨昏 ê 圖：正向星系 NGC 1232</a>
</span><span class=post_next><a href=https://apod.tw/daily/20240420/>明仔載 ê 圖：天頂 ê 璇石</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>