<!doctype html><html lang=en><head><title>土星北極 ê 六角雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="土星北極 ê 六角雲"><meta property="og:description" content="是按怎土星會出現六角形 ê 雲？無人知影。"><meta property="og:url" content="https://apod.tw/daily/20230618/"><meta property="og:image" content="https://apod.nasa.gov/apod/image/2306/NorthSaturn_Cassini_960.jpg"><link rel=canonical href=https://apod.tw/daily/20230618/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. June 2023</p><h1 class=post_title>土星北極 ê 六角雲</h1><div class=post_body><div class=post_inner><img src=https://apod.nasa.gov/apod/image/2306/NorthSaturn_Cassini_960.jpg alt=/home/runner/work/apod-taigi.github.io/apod-taigi.github.io/content/daily/2023/06/20230618.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230618.html>Saturn's Northern Hexagon</a></li><li>影像來源 kah 版權：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.jpl.nasa.gov/>JPL</a>, <a href=https://www.spacescience.org/>SSI</a>, <a href=https://ciclops.org/>Cassini Imaging Team</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clko9jub603ro01vedht03pah height=180 width=500 frameborder=0 scrolling=no></iframe></div><h2 id=漢羅-土星北極-ê-六角雲>[漢羅] 土星北極 ê 六角雲</h2><p>是按怎土星會出現六角形 ê 雲？
無人知影。
這款雲上開始 ê 時陣 是 1980 年代 <a href=https://en.wikipedia.org/wiki/Voyager_1>航海家太空船</a> 飛過土星 ê 時陣發現--ê。
咱到今猶無人 tī <a href=https://space.jpl.nasa.gov/>太陽系</a> 任何所在看著這款現象。
Cassini 太空船 tī <a href=https://apod.nasa.gov/apod/ap121204.html>2012 年底</a>，頭一擺用闊幅 kha-mé-lah 翕著這張 <a href=https://photojournal.jpl.nasa.gov/catalog/PIA14946>媠甲會觸舌 ê 假色影像</a>。
相片內底有翕著日光照著 ê 較遠 ê 土星北半球，kah 去予土星環包 tī 內底 ê 土星北極。
這張是 ùi 近紅外線影像資料組合起來 ê 影像。
紅色是低雲，青色是懸雲，按呢會當予土星雲看起來較活潑。
這張影像 kah 類似 ê 影像攏顯示講，這款 <a href=https://mathworld.wolfram.com/Hexagon.html>六角雲</a> tī 航海家太空船飛過 20 偌年後，猶是真穩定。
有一支土星北極 ê <a href=https://photojournal.jpl.nasa.gov/catalog/PIA09187>影片</a> 顯示講，這寡雲 leh 踅 ê 時陣，猶有法度保持 <a href=https://en.wikipedia.org/wiki/Saturn%27s_hexagon>六角形 ê 結構</a>。
Kah tī <a href=https://visibleearth.nasa.gov/images/59758/hexagonal-cloud-cells-in-south-atlantic-ocean>地球出現--ê 看起來干焦六角形 ê 六角雲</a> 無仝，土星頂懸 ê <a href=https://www.nasa.gov/mission_pages/cassini/media/cassini-20070327.html>六角雲</a> 真正是 <a href=https://www.planetary.org/blogs/emily-lakdawalla/2010/2471.html>六个邊界攏平長</a>。
這个 <a href=http://en.wikipedia.org/wiki/Hexagon>六角雲</a> 大甲會使囥 4 粒 <a href=http://antwrp.gsfc.nasa.gov/apod/image/0610/earthlights02_dmsp_big.jpg>地球</a> tī 內底。
相片正爿頂懸，土星雲以外 ê 所在，有 <a href=https://d.newsweek.com/en/full/1872746/cat-looking-shocked.jpg>引人注目</a> ê 藍色 <a href=https://apod.nasa.gov/apod/ap131021.html>土星環</a>。</p><h2 id=poj-thó-chheⁿ-pak-kek-ê-lak-kak-hûn>[POJ] Thó͘-chheⁿ Pak-ke̍k ê La̍k-kak-hûn</h2><p>Sī-án-chóaⁿ Thó͘-chheⁿ ē chhut-hiān la̍k-kak-hêng ê hûn?
Bô-lâng chai-iáⁿ.
Chit-khoán hûn siōng khai-sí ê sî-chūn sī 1980 nî-tāi Hâng-hái-ka thài-khong-chûn poe-kòe Thó͘-chheⁿ ê sî-chūn hoat-hiān--ê.
Lán kàu-taⁿ iáu bô-lâng tī Thài-iông-hē jīm-hô só͘-chāi khòaⁿ-tio̍h chit-khoán hiān-siōng.
Cassini thài-khong-chûn tī 2012 nî-té, thâu-chi̍t-pái iōng khoah-pak kha-mé-lah hip-tio̍h chit-tiuⁿ súi kah ē tak-chi̍h ê ká-sek iáⁿ-siōng.
Siòng-phìⁿ lāi-té ū hip-tio̍h ji̍t-kng chiò--tio̍h ê khah hn̄g ê Thó͘-chheⁿ pak-pòaⁿ-kiû, kah khì hō͘ Thó͘-chheⁿ-khoân pau tī lāi-té ê Thó͘-chheⁿ pak-ke̍k.
Chit-tiuⁿ sī ùi kīn-âng-gōa-sòaⁿ iáⁿ-siōng chu-liāu cho͘-ha̍p khí-lâi ê iáⁿ-siōng.
Âng-sek sī kē-hûn, chheⁿ-sek sī koân-hûn, án-ne ē-tàng hō͘ Thó͘-chheⁿ-hûn khòaⁿ--khí-lâi khah oa̍t-phoat.
Chit-tiuⁿ iáⁿ-siōng kah lūi-sū ê iáⁿ-siōng lóng hián-sī kóng, chit-khoán la̍k-kak-hûn tī Hâng-hái-ka thài-khong-chûn poe-kòe 20 gōa nî āu,iáu-sī chin ún-tēng.
Ū chi̍t-ki Thó͘-chheⁿ pak-ke̍k ê iáⁿ-phìⁿ hián-sī kóng, chit-kóa hûn leh se̍h ê sî-chūn, iah-ū hoat-tō͘ pó-chhî la̍k-kak-hêng ê kiat-kò͘.
Kah Tē-kiû chhut-hiān--ê khòaⁿ-khí-lâi kan-na la̍k-kak-hêng ê la̍k-kak-hûn bô-kâng, Thó͘-chheⁿ téng-koân ê la̍k-kak-hûn chin-chiàⁿ-sī la̍k-ê pian-kài lóng pêⁿ tn̂g.
Chit-ê la̍k-kak-hûn tōa kah ē-sái khǹg 4 lia̍p Tē-kiû tī lāi-té.
Siòng-phìⁿ chiàⁿ-pêng téng-koân, Thó͘-chheⁿ hûn í-gōa ê só͘-chāi, ū ín-lâng-chù-bo̍k ê nâ-sek Thó͘-chheⁿ khoân.</p><h2 id=kip-thóo-tshenn-pak-kik-ê-lak-kak-hûn>[KIP] Thóo-tshenn Pak-ki̍k ê La̍k-kak-hûn</h2><p>Sī-án-tsuánn Thóo-tshenn ē tshut-hiān la̍k-kak-hîng ê hûn?
Bô-lâng tsai-iánn.
Tsit-khuán hûn siōng khai-sí ê sî-tsūn sī 1980 nî-tāi Hâng-hái-ka thài-khong-tsûn pue-kuè Thóo-tshenn ê sî-tsūn huat-hiān--ê.
Lán kàu-tann iáu bô-lâng tī Thài-iông-hē jīm-hô sóo-tsāi khuànn-tio̍h tsit-khuán hiān-siōng.
Cassini thài-khong-tsûn tī 2012 nî-té, thâu-tsi̍t-pái iōng khuah-pak kha-mé-lah hip-tio̍h tsit-tiunn suí kah ē tak-tsi̍h ê ká-sik iánn-siōng.
Siòng-phìnn lāi-té ū hip-tio̍h ji̍t-kng tsiò--tio̍h ê khah hn̄g ê Thóo-tshenn pak-puànn-kiû, kah khì hōo Thóo-tshenn-khuân pau tī lāi-té ê Thóo-tshenn pak-ki̍k.
Tsit-tiunn sī uì kīn-âng-guā-suànn iánn-siōng tsu-liāu tsoo-ha̍p khí-lâi ê iánn-siōng.
Âng-sik sī kē-hûn, tshenn-sik sī kuân-hûn, án-ne ē-tàng hōo Thóo-tshenn-hûn khuànn--khí-lâi khah ua̍t-phuat.
Tsit-tiunn iánn-siōng kah luī-sū ê iánn-siōng lóng hián-sī kóng, tsit-khuán la̍k-kak-hûn tī Hâng-hái-ka thài-khong-tsûn pue-kuè 20 guā nî āu,iáu-sī tsin ún-tīng.
Ū tsi̍t-ki Thóo-tshenn pak-ki̍k ê iánn-phìnn hián-sī kóng, tsit-kuá hûn leh se̍h ê sî-tsūn, iah-ū huat-tōo pó-tshî la̍k-kak-hîng ê kiat-kòo.
Kah Tē-kiû tshut-hiān--ê khuànn-khí-lâi kan-na la̍k-kak-hîng ê la̍k-kak-hûn bô-kâng, Thóo-tshenn tíng-kuân ê la̍k-kak-hûn tsin-tsiànn-sī la̍k-ê pian-kài lóng pênn tn̂g.
Tsit-ê la̍k-kak-hûn tōa kah ē-sái khǹg 4 lia̍p Tē-kiû tī lāi-té.
Siòng-phìnn tsiànn-pîng tíng-kuân, Thóo-tshenn hûn í-guā ê sóo-tsāi, ū ín-lâng-tsù-bo̍k ê nâ-sik Thóo-tshenn khuân.</p><h2 id=english-saturns-northern-hexagon>[English] Saturn's Northern Hexagon</h2><p>Why would clouds form a hexagon on Saturn?
Nobody is sure.
Originally discovered during the <a href=https://en.wikipedia.org/wiki/Voyager_1>Voyager</a> flybys of Saturn in the 1980s, nobody has ever seen anything like it anywhere else in the <a href=https://space.jpl.nasa.gov/>Solar System</a>.
Acquiring its first sunlit views of far northern <a href=https://apod.nasa.gov/apod/ap121204.html>Saturn in late 2012</a>, the Cassini spacecraft's wide-angle camera recorded this <a href=https://photojournal.jpl.nasa.gov/catalog/PIA14946>stunning, false-color image</a> of the ringed planet's north pole.
The composite of near-infrared image data results in red hues for low clouds and green for high ones, giving the <a href=https://solarsystem.nasa.gov/planets/saturn/overview/>Saturnian</a> cloudscape a vivid appearance.
This and similar images show the stability of the <a href=https://mathworld.wolfram.com/Hexagon.html>hexagon</a> even 20+ years after Voyager.
<a href=https://photojournal.jpl.nasa.gov/catalog/PIA09187>Movies</a> of Saturn's North Pole show the cloud structure maintaining its <a href=https://en.wikipedia.org/wiki/Saturn%27s_hexagon>hexagonal structure</a> while rotating.
Unlike individual clouds appearing like a <a href=https://visibleearth.nasa.gov/images/59758/hexagonal-cloud-cells-in-south-atlantic-ocean>hexagon on Earth</a>, the Saturn <a href=https://www.nasa.gov/mission_pages/cassini/media/cassini-20070327.html>cloud pattern</a> appears to have <a href=https://www.planetary.org/blogs/emily-lakdawalla/2010/2471.html>six well defined sides</a> of nearly equal length.
Four <a href=http://antwrp.gsfc.nasa.gov/apod/image/0610/earthlights02_dmsp_big.jpg>Earth</a>s could fit inside the <a href=http://en.wikipedia.org/wiki/Hexagon>hexagon</a>.
Beyond the cloud tops at the upper right, arcs of the planet's <a href=https://d.newsweek.com/en/full/1872746/cat-looking-shocked.jpg>eye-catching</a> <a href=https://apod.nasa.gov/apod/ap131021.html>rings</a> are tinted bright blue.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>土星</td><td>Thó͘-chheⁿ</td><td>Thóo-tshenn</td><td>土星</td><td>Saturn</td></tr><tr><td>北極</td><td>pak-ke̍k</td><td>pak-ki̍k</td><td>北極</td><td>north pole</td></tr><tr><td>六角雲</td><td>la̍k-kak-hûn</td><td>la̍k-kak-hûn</td><td>六角雲</td><td>Hexagon</td></tr><tr><td>航海家太空船</td><td>Hâng-hái-ka thài-khong-chûn</td><td>Hâng-hái-ka thài-khong-tsûn</td><td>航海家太空船</td><td>Voyager</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>Solar System</td></tr><tr><td>土星環</td><td>Thó͘-chheⁿ-khoân</td><td>Thóo-tshenn-khuân</td><td>土星環</td><td>Saturn's Ring</td></tr><tr><td>近紅外線</td><td>kīn-âng-gōa-sòaⁿ</td><td>kīn-âng-guā-suànn</td><td>紅外線</td><td>near-infrared</td></tr><tr><td>闊幅 kha-mé-lah</td><td>khoah-pak kha-mé-lah</td><td>khuah-pak kha-mé-lah</td><td>廣角相機</td><td>wide-angle camera</td></tr><tr><td>假色影像</td><td>ká-sek iáⁿ-siōng</td><td>ká-sik iánn-siōng</td><td>假色影像</td><td>false-color image</td></tr><tr><td>低雲</td><td>kē-hûn</td><td>kē-hûn</td><td>低雲</td><td>low cloud</td></tr><tr><td>懸雲</td><td>koân-hûn</td><td>kuân-hûn</td><td>高雲</td><td>high cloud</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230617/>昨昏 ê 圖：地球 ê 暗暝 II</a>
</span><span class=post_next><a href=https://apod.tw/daily/20230619/>明仔載 ê 圖：內海仔星雲 無閒𩑾插 ê 中心</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>