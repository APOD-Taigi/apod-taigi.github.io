<!doctype html><html lang=en><head><title>2024 年 4 月 美國 ê 日全食路線圖 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="2024 年 4 月 美國 ê 日全食路線圖"><meta property="og:description" content="你有想欲看日全食無？若是有，按呢你可能會使安排一擺日全食旅行。"><meta property="og:url" content="https://apod.tw/daily/20230418/"><meta property="og:image" content="https://apod.nasa.gov/apod/fap/image/2304/EclipseMap_nasa_1080.jpg"><link rel=canonical href=https://apod.tw/daily/20230418/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. April 2023</p><h1 class=post_title>2024 年 4 月 美國 ê 日全食路線圖</h1><div class=post_body><div class=post_inner><img src=https://apod.nasa.gov/apod/fap/image/2304/EclipseMap_nasa_1080.jpg alt=/home/runner/work/apod-taigi.github.io/apod-taigi.github.io/content/daily/2023/04/20230418.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230418.html>Map of Total Solar Eclipse Path in 2024 April</a></li><li>影像來源：<a href=https://www.nasa.gov/>NASA</a>, <a href=https://svs.gsfc.nasa.gov/>Science Visualization Studio</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clhtf94eo00b401x17nh206i0 height=180 width=500 frameborder=0 scrolling=no></iframe></div><h2 id=漢羅-2024-年-4-月-美國-ê-日全食路線圖>[漢羅] 2024 年 4 月 美國 ê 日全食路線圖</h2><p>你有想欲看日全食無？
若是有，你敢有朋友抑是親情蹛 tiàm <a href=https://solarsystem.nasa.gov/news/2332/new-nasa-map-details-2023-and-2024-solar-eclipses-in-the-us/>明年 4 月 ê 日全食路線</a> 附近？
若是有，按呢你可能會使安排一擺日全食旅行。
<a href=https://solarsystem.nasa.gov/eclipses/2024/apr-8-total/overview/>明年 4 月 8 號</a>，<a href=https://apod.nasa.gov/apod/ap170820.html>日全食</a> 路線會經過 <a href=https://en.wikipedia.org/wiki/North_America>北美洲</a>，ùi <a href=https://en.wikipedia.org/wiki/Mexico>墨西哥</a> 西部 到 <a href=https://en.wikipedia.org/wiki/Canada>加拿大</a> 東部，中央會經過<a href=https://en.wikipedia.org/wiki/United_States>美國</a>，ùi 南部 ê <a href=https://en.wikipedia.org/wiki/Texas>Texas 州</a> 入來，ùi 北部 ê <a href=https://en.wikipedia.org/wiki/Maine>Maine 州</a> 出去。
規个北美洲攏會 <a href=https://apod.nasa.gov/apod/ap170912.html>拄--著</a>，上無嘛有 <a href=https://apod.nasa.gov/apod/ap220502.html>日偏食</a> 通看。
<a href=https://svs.gsfc.nasa.gov/5073>這張地圖</a> 就是 <a href=https://apod.nasa.gov/apod/ap160821.html>全食 ê 路線圖</a>。
有足濟看過日全食 ê 人，一世人攏會 kah 逐家 <a href=https://www.cesarsway.com/wp-content/uploads/2015/06/safety-essentials-for-dog-walkers-cesars-way.jpeg>分享</a> 日全食 ê <a href=https://www.buzzfeednews.com/article/sallytamarkin/astronomers-and-eclipses>故事</a>。
欲看日全食進前，咱會使先來看 <a href=https://apod.nasa.gov/apod/ap191225.html>日環食</a> 做準備，就 tī <a href=https://www.timeanddate.com/eclipse/solar/2023-october-14>今年年底</a>，10 月中彼陣。</p><h2 id=poj-2024-nî-4-goeh-bí-kok-ê-jit-choân-sit-lō-sòaⁿ-tô>[POJ] 2024 nî 4 goe̍h Bí-kok ê Ji̍t-choân-si̍t lō͘-sòaⁿ-tô͘</h2><p>Lí ū siūⁿ beh khòaⁿ ji̍t-choân-si̍t bô?
Nā-sī ū, lī kám ū pêng-iú ia̍h-sī chhin-chiâⁿ tòa tiàm môa-nî 4 goe̍h ê ji̍t-choân-si̍t lō͘-sòaⁿ hù-kīn?
Nā-sī ū, án-ni lī khó-lêng ē-sái an-pâi chi̍t-pái ji̍t-choân-si̍t lú-hêng.
Môa-nî 4 goe̍h 8 hō, ji̍t-choân-si̍t lō͘-sòaⁿ ē keng-kè Pak-bí-chiu, ùi Be̍k-se-ko se-pō͘ kàu Ka-ná-tāi tang-pō͘, tiong-ng ē keng-kè Bí-kok, ùi lâm-pō͘ ê Texas chiu ji̍p-lâi, ùi Pak-pō͘ ê Maine chiu chhut-khì.
Kui-ê Pak-bí-chiu lóng ē tú--tio̍h, siōng bô mā ū ji̍t-phián-si̍t thang khòaⁿ.
Chit-tiuⁿ tē-tô͘ to̍h sī choân-si̍t ê lō͘-sòaⁿ-tô͘.
Ū chiok chōe khòaⁿ-kòe ji̍t-choân-si̍t ê lâng, chi̍t-sì-lâng lóng ē kah ta̍k-ke hun-hióng ji̍t-choân-si̍t ê kò͘-sū.
Beh khòaⁿ ji̍t-choân-si̍t chìn-chêng, lán ē-sái seng lâi khòaⁿ ji̍t-khoân-si̍t chò chún-pī, to̍h tī kin-nî nî-té, 10 goe̍h tiong hit-chūn.</p><h2 id=kip-2024-nî-4-gueh-bí-kok-ê-jit-tsuân-sit-lōo-suànn-tôo>[KIP] 2024 nî 4 gue̍h Bí-kok ê Ji̍t-tsuân-si̍t lōo-suànn-tôo</h2><p>Lí ū siūnn beh khuànn ji̍t-tsuân-si̍t bô?
Nā-sī ū, lī kám ū pîng-iú ia̍h-sī tshin-tsiânn tuà tiàm muâ-nî 4 gue̍h ê ji̍t-tsuân-si̍t lōo-suànn hù-kīn?
Nā-sī ū, án-ni lī khó-lîng ē-sái an-pâi tsi̍t-pái ji̍t-tsuân-si̍t lú-hîng.
Muâ-nî 4 gue̍h 8 hō, ji̍t-tsuân-si̍t lōo-suànn ē king-kè Pak-bí-tsiu, uì Bi̍k-se-ko se-pōo kàu Ka-ná-tāi tang-pōo, tiong-ng ē king-kè Bí-kok, uì lâm-pōo ê Texas tsiu ji̍p-lâi, uì Pak-pōo ê Maine tsiu tshut-khì.
Kui-ê Pak-bí-tsiu lóng ē tú--tio̍h, siōng bô mā ū ji̍t-phián-si̍t thang khuànn.
Tsit-tiunn tē-tôo to̍h sī tsuân-si̍t ê lōo-suànn-tôo.
Ū tsiok tsuē khuànn-kuè ji̍t-tsuân-si̍t ê lâng, tsi̍t-sì-lâng lóng ē kah ta̍k-ke hun-hióng ji̍t-tsuân-si̍t ê kòo-sū.
Beh khuànn ji̍t-tsuân-si̍t tsìn-tsîng, lán ē-sái sing lâi khuànn ji̍t-khuân-si̍t tsò tsún-pī, to̍h tī kin-nî nî-té, 10 gue̍h tiong hit-tsūn.</p><h2 id=english-map-of-total-solar-eclipse-path-in-2024-april>[English] Map of Total Solar Eclipse Path in 2024 April</h2><p>Would you like to see a total eclipse of the Sun?
If so, do any friends or relatives live near the <a href=https://solarsystem.nasa.gov/news/2332/new-nasa-map-details-2023-and-2024-solar-eclipses-in-the-us/>path of next April's eclipse</a>?
If yes again, then you might want to arrange a well-timed visit.
<a href=https://solarsystem.nasa.gov/eclipses/2024/apr-8-total/overview/>Next April 8</a>, the path of a <a href=https://apod.nasa.gov/apod/ap170820.html>total solar eclipse</a> will cross <a href=https://en.wikipedia.org/wiki/North_America>North America</a> from western <a href=https://en.wikipedia.org/wiki/Mexico>Mexico</a> to eastern <a href=https://en.wikipedia.org/wiki/Canada>Canada</a>, entering the <a href=https://en.wikipedia.org/wiki/United_States>USA</a> in southern <a href=https://en.wikipedia.org/wiki/Texas>Texas</a> and existing in northern <a href=https://en.wikipedia.org/wiki/Maine>Maine</a>.
All of North America will <a href=https://apod.nasa.gov/apod/ap170912.html>experience</a>, at the least, a <a href=https://apod.nasa.gov/apod/ap220502.html>partial solar</a> eclipse.
<a href=https://svs.gsfc.nasa.gov/5073>Featured here</a> is a map of the <a href=https://apod.nasa.gov/apod/ap160821.html>path of totality</a>.
Many people who have seen a total solar eclipse <a href=https://www.cesarsway.com/wp-content/uploads/2015/06/safety-essentials-for-dog-walkers-cesars-way.jpeg>tell</a> <a href=https://www.buzzfeednews.com/article/sallytamarkin/astronomers-and-eclipses>stories</a> about it for the rest of their lives.
As a warmup, an <a href=https://apod.nasa.gov/apod/ap191225.html>annular solar eclipse</a> will be <a href=https://www.timeanddate.com/eclipse/solar/2023-october-14>visible later this year</a> -- in mid-October.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>全食</td><td>choân-si̍t</td><td>tsuân-si̍t</td><td>全食</td><td>totality</td></tr><tr><td>日偏食</td><td>ji̍t-phian-si̍t</td><td>ji̍t-phian-si̍t</td><td>日偏食</td><td>partial solar eclipse</td></tr><tr><td>日環食</td><td>ji̍t-khoân-si̍t</td><td>ji̍t-khuân-si̍t</td><td>日環食</td><td>annular solar eclipse</td></tr><tr><td>日食</td><td>ji̍t-si̍t</td><td>ji̍t-si̍t</td><td>日食</td><td>eclipse</td></tr><tr><td>墨西哥</td><td>Be̍k-se-ko</td><td>Bi̍k-se-ko</td><td>墨西哥</td><td>Mexico</td></tr><tr><td>加拿大</td><td>Ka-ná-tāi</td><td>Ka-ná-tāi</td><td>加拿大</td><td>Canada</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230417/>昨昏 ê 圖：意大利 天頂 ê 白目精靈 爍爁</a>
</span><span class=post_next><a href=https://apod.tw/daily/20230419/>明仔載 ê 圖：Lapland 天頂 ê 極光風暴</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>