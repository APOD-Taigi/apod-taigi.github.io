<!doctype html><html lang=en><head><title>仙后座 γ ê 幽靈 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙后座 γ ê 幽靈"><meta property="og:description" content="仙后座 γ 是北半球秋天暗暝足光 ê 一粒星。伊是這張望遠鏡影像內底上光 ê 恆星，就 tī 仙后座方向。"><meta property="og:url" content="https://apod.tw/daily/20231028/"><meta property="og:image" content="https://apod.nasa.gov/apod/image/2310/IC63_GruntzBax1024.jpg"><link rel=canonical href=https://apod.tw/daily/20231028/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. October 2023</p><h1 class=post_title>仙后座 γ ê 幽靈</h1><div class=post_body><div class=post_inner><img src=https://apod.nasa.gov/apod/image/2310/IC63_GruntzBax1024.jpg alt=/home/runner/work/apod-taigi.github.io/apod-taigi.github.io/content/daily/2023/10/20231028.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231028.html>The Ghosts of Gamma Cas</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.astrobin.com/users/GuillaumeGz/>Guillaume Gruntz</a>, <a href=https://www.astrobin.com/users/jeffbax/>Jean-François Bax</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clpoawps608pu01wcdlpp04d2 height=180 width=500 frameborder=0 scrolling=no></iframe></div><h2 id=漢羅-仙后座-γ-ê-幽靈>[漢羅] 仙后座 γ ê 幽靈</h2><p><a href=https://www.aavso.org/vsots_gammacas>仙后座 γ</a> 是北半球秋天暗暝足光 ê 一粒星。
伊是這張望遠鏡影像內底上光 ê 恆星，就 tī 仙后座方向。
倒爿頂懸 ê IC 59 kah IC 63 是氣體 kah 塗粉組成 ê 幽靈星際雲，<a href=https://www.astrobin.com/k5f7nk/0/>kah 仙后座 γ 做伙出現 tī 這个空間</a>。
<a href=https://hubblesite.org/contents/news-releases/2018/news-2018-42.html>彼寡雲</a> 其實毋是幽靈，就 chhāi tī 差不多 tī 600 光年遠 ê 所在。
受著 足燒足光 ê 仙后座 γ <a href=https://arxiv.org/abs/1809.01419>高能輻射</a> ê 影響，in 去予侵蝕去，沓沓仔 leh 消失。
<a href=https://en.wikipedia.org/wiki/Gamma_Cassiopeiae>仙后座 γ</a> 實際上是 kah 這个星雲 差 3、4 光年遠。
IC 63 kah 仙后座 γ 小可仔相倚，主色 ê <a href=https://apod.nasa.gov/apod/ap111013.html>紅色 H-alpha 發射光</a>，是水素原子去予恆星 ê 紫外光輻射了後離子化，重新 kah 電子複合 發--出 ê 光。
IC 59 是較遠 ê 恆星，有較少 ê H-alpha 發射線，毋過有較濟 <a href=https://apod.nasa.gov/apod/ap091126.html>反射恆星塗粉</a> 發出 ê 特別藍光。
這个宇宙舞台 ê 大細超過 1 度，照估算 ê <a href=https://arxiv.org/abs/1705.04313>仙后座 γ kah 伊附近天體</a> ê 距離來看，這差不多是 10 光年大。</p><h2 id=poj-sian-hiō-chō-γ-ê-iu-lêng>[POJ] Sian-hiō-chō γ ê Iu-lêng</h2><p>Sian-hiō-chō γ sī pak-pòaⁿ-kiû chhiu-thiⁿ àm-mê chiok kng ê chi̍t-lia̍p chheⁿ.
I sī chit-tiuⁿ bōng-oán-kiàⁿ iáⁿ-siōng lāi-té siōng kng ê hêng-chheⁿ, to̍h tī Sian-hiō-chō hong-hiòng.
Tò-pêng téng-koân ê IC 59 kah IC 63 sī khì-thé kah thô͘-hún cho͘-sêng ê iu-lêng seng-chè-hûn, kah Sian-hiō-chō γ chò-hóe chhut-hiān tī chit-ê khong-kan.
Hit-kóa hûn kî-si̍t m̄-sī iu-lêng, to̍h chhāi tī chha-put-to 600 kng-nî hn̄g ê só͘-chāi.
Siū-tio̍h chiok sio chiok kng ê Sian-hiō-chō γ ko-lêng hok-siā ê éng-hióng, in khì hō͘ chhim-sit khì, tau̍h-tau̍h-á leh siau-sit.
Sian-hiō-chō γ si̍t-chè-siōng sī kah chit-ê chheⁿ hûn chha 3,4 kng-nî hn̄g.
IC 63 kah Sian-hiō-chō γ sió-khóa-á sio-óa, chú-sek ê âng-sek H-alpha hoat-siā-kng, sī chúi-sò͘ goân-chú khì hō͘ hêng-chheⁿ ê chí-gōa-kng hok-siā liáu-āu lī-chú-hòa, tiông-sin kah tiān-chú ho̍k-ha̍p hoat--chhut ê kng.
IC 59 sī khah hn̄g ê hêng-chheⁿ, ū khah chió ê H alpha hoat-siā sòaⁿ,m̄-koh ū khah-chè hoán-siā hêng-chheⁿ thô͘-hún hoat-chhut ê te̍k-pia̍t nâ-kng.
Chit-ê ú-tiū bú-tâi ê tōa-sè chhiau-kòe 1 tō͘, chiàu kó͘-sǹg ê Sian-hiō-chō γ kah i hù-kīn thian-thé ê kū-lî lâi-khòaⁿ, che chha-put-to sī 10 kng-nî tōa.</p><h2 id=kip-sian-hiō-tsō-γ-ê-iu-lîng>[KIP] Sian-hiō-tsō γ ê Iu-lîng</h2><p>Sian-hiō-tsō γ sī pak-puànn-kiû tshiu-thinn àm-mê tsiok kng ê tsi̍t-lia̍p tshenn.
I sī tsit-tiunn bōng-uán-kiànn iánn-siōng lāi-té siōng kng ê hîng-tshenn, to̍h tī Sian-hiō-tsō hong-hiòng.
Tò-pîng tíng-kuân ê IC 59 kah IC 63 sī khì-thé kah thôo-hún tsoo-sîng ê iu-lîng sing-tsè-hûn, kah Sian-hiō-tsō γ tsò-hué tshut-hiān tī tsit-ê khong-kan.
Hit-kuá hûn kî-si̍t m̄-sī iu-lîng, to̍h tshāi tī tsha-put-to 600 kng-nî hn̄g ê sóo-tsāi.
Siū-tio̍h tsiok sio tsiok kng ê Sian-hiō-tsō γ ko-lîng hok-siā ê íng-hióng, in khì hōo tshim-sit khì, ta̍uh-ta̍uh-á leh siau-sit.
Sian-hiō-tsō γ si̍t-tsè-siōng sī kah tsit-ê tshenn hûn tsha 3,4 kng-nî hn̄g.
IC 63 kah Sian-hiō-tsō γ sió-khuá-á sio-uá, tsú-sik ê âng-sik H-alpha huat-siā-kng, sī tsuí-sòo guân-tsú khì hōo hîng-tshenn ê tsí-guā-kng hok-siā liáu-āu lī-tsú-huà, tiông-sin kah tiān-tsú ho̍k-ha̍p huat--tshut ê kng.
IC 59 sī khah hn̄g ê hîng-tshenn, ū khah tsió ê H alpha huat-siā suànn,m̄-koh ū khah-tsè huán-siā hîng-tshenn thôo-hún huat-tshut ê ti̍k-pia̍t nâ-kng.
Tsit-ê ú-tiū bú-tâi ê tuā-sè tshiau-kuè 1 tōo, tsiàu kóo-sǹg ê Sian-hiō-tsō γ kah i hù-kīn thian-thé ê kū-lî lâi-khuànn, tse tsha-put-to sī 10 kng-nî tuā.</p><h2 id=english-the-ghosts-of-gamma-cas>[English] The Ghosts of Gamma Cas</h2><p><a href=https://www.aavso.org/vsots_gammacas>Gamma Cassiopeiae</a> shines high in northern autumn evening skies.
It's the brightest spiky star in this telescopic field of view toward the constellation Cassiopeia.
<a href=https://www.astrobin.com/k5f7nk/0/>Gamma Cas shares the ethereal-looking scene</a> with ghostly interstellar clouds of gas and dust, IC 59 (top left) and IC 63.
About 600 light-years distant, <a href=https://hubblesite.org/contents/news-releases/2018/news-2018-42.html>the clouds</a> aren't actually ghosts.
They are slowly disappearing though, eroding under the influence of <a href=https://arxiv.org/abs/1809.01419>energetic radiation</a> from hot and luminous gamma Cas.
<a href=https://en.wikipedia.org/wiki/Gamma_Cassiopeiae>Gamma Cas</a> is physically located only 3 to 4 light-years from the nebulae.
Slightly closer to gamma Cas, IC 63 is dominated by <a href=https://apod.nasa.gov/apod/ap111013.html>red H-alpha light emitted</a> as hydrogen atoms ionized by the star's ultraviolet radiation recombine with electrons.
Farther from the star, IC 59 shows proportionally less H-alpha emission but more of the characteristic blue tint of dust <a href=https://apod.nasa.gov/apod/ap091126.html>reflected star light</a>.
The cosmic stage spans over 1 degree or 10 light-years at the estimated distance of <a href=https://arxiv.org/abs/1705.04313>gamma Cas and friends</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙后座 γ</td><td>Sian-hiō-chō Gamma</td><td>Sian-hiō-tsō Gamma</td><td>仙后座 γ</td><td>Gamma Cassiopeiae</td></tr><tr><td>仙后座</td><td>Sian-hiō-chō</td><td>Sian-hiō-tsō</td><td>仙后座</td><td>Cassiopeia</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>重新複合</td><td>tiông-sin ho̍k-ha̍p</td><td>tiông-sin ho̍k-ha̍p</td><td>重新複合</td><td>recombine</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231027/>昨昏 ê 圖：Encke 彗星 kah 肚胿仔星雲</a>
</span><span class=post_next><a href=https://apod.tw/daily/20231029/>明仔載 ê 圖：月偏食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>