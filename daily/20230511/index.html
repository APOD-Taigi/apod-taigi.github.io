<!doctype html><html lang=en><head><title>北落師門 厚塗粉 ê 石屑仔盤 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="北落師門 厚塗粉 ê 石屑仔盤"><meta property="og:description" content="北落師門是一粒足光 ê 恆星，kah 咱地球 ê 距離是 25 光年，tī 南魚座 ê 方向遐。"><meta property="og:url" content="https://apod.tw/daily/20230511/"><meta property="og:image" content="https://apod.nasa.gov/apod/image/2305/STSCI_FomalhautDisk1024.png"><link rel=canonical href=https://apod.tw/daily/20230511/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. May 2023</p><h1 class=post_title>北落師門 厚塗粉 ê 石屑仔盤</h1><div class=post_body><div class=post_inner><img src=https://apod.nasa.gov/apod/image/2305/STSCI_FomalhautDisk1024.png alt=/home/runner/work/apod-taigi.github.io/apod-taigi.github.io/content/daily/2023/05/20230511.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230511.html>Fomalhaut's Dusty Debris Disk</a></li><li>影像來源：<a href=https://www.nasa.gov>NASA</a>, <a href=https://www.esa.int/>ESA</a>, <a href=https://www.asc-csa.gc.ca/eng/>CSA</a>, 資料處理：András Gáspár (Univ. of Arizona), Alyssa Pagan (<a href=https://www.stsci.edu>STScI</a>), 科學目的：<a href=https://arxiv.org/abs/2305.03789>A. Gáspár (Univ. of Arizona) et al.</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clixac9p60bp801vm9dp6fn7r height=180 width=500 frameborder=0 scrolling=no></iframe></div><h2 id=漢羅-北落師門-厚塗粉-ê-石屑仔盤>[漢羅] 北落師門 厚塗粉 ê 石屑仔盤</h2><p><a href=https://en.wikipedia.org/wiki/Fomalhaut>北落師門</a> 是一粒足光 ê 恆星，kah 咱地球 ê <a href=https://en.wikipedia.org/wiki/Rocannon%27s_World>距離</a> 是 25 光年，tī <a href=https://en.wikipedia.org/wiki/Piscis_Austrinus>南魚座</a> ê 方向遐。
天文學家 tī 1980 年代 ê 時陣，頭一擺 <a href=https://apod.nasa.gov/apod/ap980423.html>注意著</a> 伊有超額 ê 紅外線輻射。
了後，太空 kah 地面望遠鏡 ê 觀測結果 <a href=https://apod.nasa.gov/apod/ap050701.html>開始知影</a> 講，這个紅外線輻射源是厚塗粉 ê 石屑仔盤。
這是行星系統 ê <a href=https://www.adamblockphotos.com/fomalhaut-debris-disk.html>證據</a>，中央是一粒高溫、少年 ê 恆星。
<a href=https://webbtelescope.org/contents/news-releases/2023/news-2023-109>這張清楚 ê 紅外線影像</a> 是 James Webb 太空望遠鏡 ê MIRI kha-mé-lah 翕--ê。
有翕著以前毋捌翕著 ê 北落師門 ê 石屑仔盤 足清楚 ê 細節，包括 tī 外部環 ê 大型塗粉雲，這可能是天體相挵 ê 證據。
嘛有翕著內部環 kah 環溝仔，這个形體應該是藏 tī 雲內底，咱猶看袂著 ê 行星 leh 維持--ê。
倒爿下跤是 <a href=https://webbtelescope.org/contents/media/images/2023/109/01GWWHHHT27VZEQ5D1MK6EHD46>圖 ê 比例尺，單位是 天文單位 AU</a>，就是地球到太陽 ê 平均距離。
北落師門 ê 外部踅星塗粉環 到 中心恆星 ê 距離，是咱太陽系 <a href=https://solarsystem.nasa.gov/solar-system/kuiper-belt/overview/>Kuiper 帶</a> 到太陽 ê 兩倍遠。
Kuiper 帶踅 tī 海王星軌道外口，主要 ê 成員是冰組成 ê 細粒天體 kah 石屑仔。</p><h2 id=poj-pak-loh-su-mng-kāu-thô-hún-ê-chioh-sap-á-pôaⁿ>[POJ] Pak-lo̍h-su-mn̂g kāu thô͘-hún ê Chioh-sap-á-pôaⁿ</h2><p>Pak-lo̍h-su-mn̂g sī chi̍t lia̍p chiok kng ê hêng-chhiⁿ, kah lán Tē-kiû ê kū-lī sī 25 kng-nî, tī Lâm-hî-chō ê hong-hiòng hiah.
Thian-bûn-ha̍k-ka tī 1980 nî-tāi ê sî-chūn, thâu chi̍t pái chù-ì tio̍h i ū chhiau-gia̍h ê âng-gōa-sòaⁿ hok-siā.
Liáu-āu, thài-khong kah tē-bīn-bōng-oán-kiàⁿ ê koan-chhek kiat-kó khai-sí chai-iáⁿ kóng, chit ê âng-gōa-sòaⁿ hok-siā-goân sī kāu thô͘-hún ê chioh-sap-á-pôaⁿ.
Che sī kiâⁿ-chhiⁿ-hē-thóng ê chèng-kù, tiong-ng sī chi̍t lia̍p ko-un, siàu-liân ê hêng-chhiⁿ.
Chit tiuⁿ chheng-chhó ê âng-gōa-sòaⁿ iáⁿ-siōng sī James Webb thài-khong-bōng-oán-kiàⁿ ê MIRI kha-mé-lah hip--ê.
Ū hip-tio̍h í-chêng m̄-bat hip-tio̍h ê Pak-lo̍h-su-mn̂g ê chioh-sap-á-pôaⁿ chiok chheng-chhó ê sè-chiat, pau-koat tī gōa-pō͘-khoân ê tōa-hêng thô͘-hún-hûn, che khó-lêng sī thian-thé sio-lòng ê chèng-kù.
Mā ū hip-tio̍h lōe-pō͘-khoân kah khoân-kau-á, chi̍t-ê hêng-thé èng-kai sī chhàng tī hûn lāi-té, lán iáu khòaⁿ bē-tio̍h ê kiâⁿ-chhiⁿ leh ūi-chhiⁿ--ê.
Tò-pêng ē-kha sī tô͘ ê pí-lē-chhioh, tan-ūi sī thian-bûn-tan-ūi AU, to̍h sī Tē-kiû kāu Thài-iông ê pêng-kun kū-lī.
Pak-lo̍h-su-mn̂g ê gōa-pō͘ se̍h-chhiⁿ thô͘-hún-khoân kàu tiong-sim hêng-chhiⁿ ê kū-lī, sī lán Thài-iông-hē Kuiper tòa kàu Thài-iông ê nn̄g pōe hn̄g.
Kuiper tòa se̍h tī Hái-ông-chhiⁿ kúi-tō gōa-kháu, chú-iàu ê sêng-goân sī peng cho͘-sêng ê sè-lia̍p thian-thé kah chioh-sap-á.</p><h2 id=kip-pak-loh-su-mng-kāu-thôo-hún-ê-tsioh-sap-á-puânn>[KIP] Pak-lo̍h-su-mn̂g kāu thôo-hún ê Tsioh-sap-á-puânn</h2><p>Pak-lo̍h-su-mn̂g sī tsi̍t lia̍p tsiok kng ê hîng-tshinn, kah lán Tē-kiû ê kū-lī sī 25 kng-nî, tī Lâm-hî-tsō ê hong-hiòng hiah.
Thian-bûn-ha̍k-ka tī 1980 nî-tāi ê sî-tsūn, thâu tsi̍t pái tsù-ì tio̍h i ū tshiau-gia̍h ê âng-guā-suànn hok-siā.
Liáu-āu, thài-khong kah tē-bīn-bōng-uán-kiànn ê kuan-tshik kiat-kó khai-sí tsai-iánn kóng, tsit ê âng-guā-suànn hok-siā-guân sī kāu thôo-hún ê tsioh-sap-á-puânn.
Tse sī kiânn-tshinn-hē-thóng ê tsìng-kù, tiong-ng sī tsi̍t lia̍p ko-un, siàu-liân ê hîng-tshinn.
Tsit tiunn tshing-tshó ê âng-guā-suànn iánn-siōng sī James Webb thài-khong-bōng-uán-kiànn ê MIRI kha-mé-lah hip--ê.
Ū hip-tio̍h í-tsîng m̄-bat hip-tio̍h ê Pak-lo̍h-su-mn̂g ê tsioh-sap-á-puânn tsiok tshing-tshó ê sè-tsiat, pau-kuat tī guā-pōo-khuân ê tuā-hîng thôo-hún-hûn, tse khó-lîng sī thian-thé sio-lòng ê tsìng-kù.
Mā ū hip-tio̍h luē-pōo-khuân kah khuân-kau-á, tsi̍t-ê hîng-thé ìng-kai sī tshàng tī hûn lāi-té, lán iáu khuànn bē-tio̍h ê kiânn-tshinn leh uī-tshinn--ê.
Tò-pîng ē-kha sī tôo ê pí-lē-tshioh, tan-uī sī thian-bûn-tan-uī AU, to̍h sī Tē-kiû kāu Thài-iông ê pîng-kun kū-lī.
Pak-lo̍h-su-mn̂g ê guā-pōo se̍h-tshinn thôo-hún-khuân kàu tiong-sim hîng-tshinn ê kū-lī, sī lán Thài-iông-hē Kuiper tuà kàu Thài-iông ê nn̄g puē hn̄g.
Kuiper tuà se̍h tī Hái-ông-tshinn kuí-tō guā-kháu, tsú-iàu ê sîng-guân sī ping tsoo-sîng ê sè-lia̍p thian-thé kah tsioh-sap-á.</p><h2 id=english-fomalhauts-dusty-debris-disk>[English] Fomalhaut's Dusty Debris Disk</h2><p><a href=https://en.wikipedia.org/wiki/Fomalhaut>Fomalhaut</a> is a bright star, a 25 light-year <a href=https://en.wikipedia.org/wiki/Rocannon%27s_World>voyage</a> from planet Earth in the direction of the constellation <a href=https://en.wikipedia.org/wiki/Piscis_Austrinus>Piscis Austrinus</a>.
Astronomers first <a href=https://apod.nasa.gov/apod/ap980423.html>noticed</a> Fomalhaut's excess infrared emission in the 1980s.
Space and ground-based telescopes <a href=https://apod.nasa.gov/apod/ap050701.html>have since</a> identified the infrared emission's source as a disk of dusty debris, <a href=https://www.adamblockphotos.com/fomalhaut-debris-disk.html>evidence for</a> a planetary system surrounding the hot, young star.
<a href=https://webbtelescope.org/contents/news-releases/2023/news-2023-109>But this sharp infrared image</a> from the James Webb Space Telescope's MIRI camera reveals details of Fomalhaut's debris disk never before seen, including a large dust cloud in the outer ring that is possible evidence for colliding bodies, and an inner dust disk and gap likely shaped and maintained by embedded but unseen planets.
<a href=https://webbtelescope.org/contents/media/images/2023/109/01GWWHHHT27VZEQ5D1MK6EHD46>An image scale bar in au</a> or astronomical units, the average Earth-Sun distance, appears at the lower left.
Fomalhaut's outer circumstellar dust ring lies at about twice the distance of our own Solar System's <a href=https://solarsystem.nasa.gov/solar-system/kuiper-belt/overview/>Kuiper Belt</a> of small icy bodies and debris beyond the orbit of Neptune.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>北落師門</td><td>Pak-lo̍h-su-mn̂g</td><td>Pak-lo̍h-su-mn̂g</td><td>北落師門</td><td>Fomalhaut</td></tr><tr><td>石屑仔盤</td><td>chioh-sap-á-pôaⁿ</td><td>tsioh-sap-á-puânn</td><td>碎片盤</td><td>debris disk</td></tr><tr><td>南魚座</td><td>Lâm-hî-chō</td><td>Lâm-hî-tsō</td><td>南魚座</td><td>Piscis Austrinus</td></tr><tr><td>紅外線</td><td>âng-gōa-sòaⁿ</td><td>âng-guā-suànn</td><td>紅外線</td><td>infrared</td></tr><tr><td>輻射源</td><td>hok-siā-goân</td><td>hok-siā-guân</td><td>輻射源</td><td>emission source</td></tr><tr><td>超額</td><td>chhiau-gia̍h</td><td>tshiau-gia̍h</td><td>過量</td><td>excess</td></tr><tr><td>地面望遠鏡</td><td>tē-bīn-bōng-oán-kiàⁿ</td><td>tē-bīn-bōng-uán-kiànn</td><td>地面望遠鏡</td><td>ground-based telescopes</td></tr><tr><td>太空望遠鏡</td><td>thài-khong-bōng-oán-kiàⁿ</td><td>thài-khong-bōng-uán-kiànn</td><td>太空望遠鏡</td><td>space telescopes</td></tr><tr><td>James Webb 太空望遠鏡</td><td>James Webb thài-khong-bōng-oán-kiàⁿ</td><td>James Webb thài-khong-bōng-uán-kiànn</td><td>詹姆斯·韋伯太空望遠鏡</td><td>the James Webb Space Telescope</td></tr><tr><td>環溝仔</td><td>khoân-kau-á</td><td>khuân-kau-á</td><td>環縫</td><td>gap</td></tr><tr><td>比例尺</td><td>pí-lē-chhioh</td><td>pí-lē-tshioh</td><td>比例尺</td><td>scale</td></tr><tr><td>天文單位</td><td>thian-bûn tan-ūi</td><td>thian-bûn tan-uī</td><td>天文單位</td><td>astronomical units (AU)</td></tr><tr><td>踅星塗粉環</td><td>se̍h-chhiⁿ thô͘-hún-khoân</td><td>se̍h-tshinn thôo-hún-khuân</td><td>星周塵埃環</td><td>circumstellar dust ring</td></tr><tr><td>海王星</td><td>Hái-ông-chhiⁿ</td><td>Hái-ông-tshinn</td><td>海王星</td><td>Neptune</td></tr><tr><td>Kuiper 帶</td><td>Kuiper tòa</td><td>Kuiper tuà</td><td>古柏帶</td><td>Kuiper Belt</td></tr><tr><td>行星系統</td><td>kiâⁿ-chhiⁿ-hē-thóng</td><td>kiânn-tshinn-hē-thóng</td><td>行星系統</td><td>planetary system</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>Solar System</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230510/>昨昏 ê 圖：埃及沙漠天頂 ê 銀河</a>
</span><span class=post_next><a href=https://apod.tw/daily/20230512/>明仔載 ê 圖：哈雷彗星 ê 塗粉、火星 ê 塗粉、kah 銀河系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>