<!doctype html><html lang=en><head><title>澳洲西部 ê 日食 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="澳洲西部 ê 日食"><meta property="og:description" content="4 月 20 這工，月球 ê 烏影 tùi 地球南半球頂懸走過去。"><meta property="og:url" content="https://apod.tw/daily/20230421/"><meta property="og:image" content="https://apod.nasa.gov/apod/image/2304/PSX_20230420_140324h1024.jpg"><link rel=canonical href=https://apod.tw/daily/20230421/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. April 2023</p><h1 class=post_title>澳洲西部 ê 日食</h1><div class=post_body><div class=post_inner><img src=https://apod.nasa.gov/apod/image/2304/PSX_20230420_140324h1024.jpg alt=/home/runner/work/apod-taigi.github.io/apod-taigi.github.io/content/daily/2023/04/20230421.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230421.html>Solar Eclipse from Western Australia</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/gwen.blanck/>Gwenaël Blanck</a></li><li>2023 年 4 月 ê 日全食相簿：<a href="https://www.facebook.com/media/set/?set=a.212225858172666&amp;type=3">投稿到 APOD</a></li><li>緊來看：地球逐年攏看會著 ê <a href=https://earthsky.org/astronomy-essentials/everything-you-need-to-know-lyrid-meteor-shower/>天琴座流星雨</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cli3eljvz01k7011df2gnga6n height=180 width=500 frameborder=0 scrolling=no></iframe></div><h2 id=漢羅-澳洲西部-ê-日食>[漢羅] 澳洲西部 ê 日食</h2><p>4 月 20 這工，月球 ê 烏影 tùi 地球南半球頂懸走過去。
這條 <a href=https://earthsky.org/astronomy-essentials/hybrid-solar-eclipse-april-20-2023/>狹狹 ê 路線</a>，大部份攏是行海路，tī 烏影下底 ê 人就會看著日食。
這擺 ê 日食真罕得看著，因為有 ê 所在會看著日全食，有 ê 所在會看著日環食，所以這工 ê 日食就叫做全環食，嘛會使叫做 <a href=https://apod.nasa.gov/apod/ap131103.html>複合日食</a>。
月球本影掃過澳洲西部 ê 西北角半島 ê 時陣，遮 ê 人就會看著日全食，毋過全程才 62 秒爾爾。
這幅圖 ùi 頂懸格 到 下跤格，是 <a href=https://eclipse.gsfc.nasa.gov/solar.html>日全食</a> 過程中，干焦會出現一目𥍉 ê 無仝階段：
開始 ê 食既，中期 ê 食甚、kah 結束 ê 生光。
Tī 開始 ê 食既 kah 結束 ê 生光 這兩个時間點，咱會當看著 ùi 月球邊界迵過來 ê 太陽日珥 kah 日光珠。
<a href=https://www.instagram.com/p/CrP79nCsfGi/>中央彼格</a> 食甚，愛 tī 日全食發生 ê 時陣才較看會著。
而且 tùi 咧逐日食 ê 人來講，上精彩 ê 部份就是活跳太陽 <a href=https://apod.nasa.gov/apod/ap190701.html>壯麗 ê 日冕</a>。
<a href=https://apod.nasa.gov/apod/ap210612.html>是講「食」</a> 應該是成對--ê。
毋過 5 月 5 號 後一擺月圓 ê 時陣，月球煞袂經過地球 ê 本影區，按呢就干焦賰半影月食矣。</p><h2 id=poj-ò-chiu-se-pō-ê-jit-sit>[POJ] Ò-chiu se-pō͘ ê Ji̍t-si̍t</h2><p>4 goe̍h 20 chit-kang, Goe̍h-kiû ê o͘-iáⁿ tùi Tē-kiû lâm-pòaⁿ-kiû téng-koân cháu--kòe-khì.
Chit-tiâu e̍h-e̍h ê lō͘-sòaⁿ, tōa-pō͘-hūn lóng sī kiâⁿ hái-lō͘, tī o͘-iáⁿ ē-té ê lâng to̍h ē khòaⁿ-tio̍h ji̍t-si̍t.
Chit-pái ê ji̍t-si̍t chin hán-tit khòaⁿ--tio̍h, in-ūi ū ê só͘-chāi ē khòaⁿ-tio̍h ji̍t-choân-si̍t, ū ê só͘-chāi ē khòaⁿ-tio̍h ji̍t-khoân-si̍t, só͘-í chit-kang ê ji̍t-si̍t to̍h kiò-chò choân-khoân-si̍t, mā ē-sái kiò-chò ho̍k-ha̍p-ji̍t-si̍t.
Goe̍h-kiû pún-iáⁿ sàu kòe Ò-chiu se-pō͘ ê sai-pak-kak pòaⁿ-tó ê sî-chūn, chiah ê lâng to̍h ē khòaⁿ-tio̍h ji̍t-choân-si̍t, m̄-koh choân-têng chiah 62 bió niā-niā.
Chit-pak-tô͘ ùi téng-koân keh kàu ē-kha keh, sī ji̍t-choân-si̍t kòe-têng tiong, kan-na ē chhut-hiān chi̍t-ba̍k-nih ê bô-kâng kai-tōaⁿ:
Khai-sí ê Si̍t-kì, tiong-kî ê Si̍t-sīm, kah kiat-sok ê Siⁿ-kng.
Tī khai-sí ê Si̍t-kì kah kiat-sok ê Siⁿ-kng chit nn̄g-ê sî-kan-tiám, lán ē-tàng khòaⁿ-tio̍h ùi Goe̍h-kiû pian-kài thàng--kòe-lâi ê Thài-iông ji̍t-ní kah ji̍t-kng-chu.
Tiong-ng hit-keh Si̍t-sīm, ài tī ji̍t-choân-si̍t hoat-seng ê sî-chūn chiah khah khòaⁿ-ē-tio̍h.
Jî-chhiáⁿ tùi leh jiok ji̍t-si̍t ê lâng lâi kóng, siōng cheng-chhái ê pō͘-hūn to̍h sī oa̍h-thiàu Thài-iông chòng-lē ê ji̍t-bián.
Sī kóng "Si̍t" èng-kai sī sêng-tùi--ê.
M̄-koh 5 goe̍h 5 hō āu chi̍t-pái goe̍h-îⁿ ê sî-chūn, Goe̍h-kiû soah bē keng-kè Tē-kiû ê pún-iáⁿ-khu, án-ni to̍h kan-na chhun pòaⁿ-iáⁿ-goe̍h-si̍t--ah.</p><h2 id=kip-ò-tsiu-se-pōo-ê-jit-sit>[KIP] Ò-tsiu se-pōo ê Ji̍t-si̍t</h2><p>4 gue̍h 20 tsit-kang, Gue̍h-kiû ê oo-iánn tuì Tē-kiû lâm-puànn-kiû tíng-kuân tsáu--kuè-khì.
Tsit-tiâu e̍h-e̍h ê lōo-suànn, tuā-pōo-hūn lóng sī kiânn hái-lōo, tī oo-iánn ē-té ê lâng to̍h ē khuànn-tio̍h ji̍t-si̍t.
Tsit-pái ê ji̍t-si̍t tsin hán-tit khuànn--tio̍h, in-uī ū ê sóo-tsāi ē khuànn-tio̍h ji̍t-tsuân-si̍t, ū ê sóo-tsāi ē khuànn-tio̍h ji̍t-khuân-si̍t, sóo-í tsit-kang ê ji̍t-si̍t to̍h kiò-tsò tsuân-khuân-si̍t, mā ē-sái kiò-tsò ho̍k-ha̍p-ji̍t-si̍t.
Gue̍h-kiû pún-iánn sàu kuè Ò-tsiu se-pōo ê sai-pak-kak puànn-tó ê sî-tsūn, tsiah ê lâng to̍h ē khuànn-tio̍h ji̍t-tsuân-si̍t, m̄-koh tsuân-tîng tsiah 62 bió niā-niā.
Tsit-pak-tôo uì tíng-kuân keh kàu ē-kha keh, sī ji̍t-tsuân-si̍t kuè-tîng tiong, kan-na ē tshut-hiān tsi̍t-ba̍k-nih ê bô-kâng kai-tuānn:
Khai-sí ê Si̍t-kì, tiong-kî ê Si̍t-sīm, kah kiat-sok ê Sinn-kng.
Tī khai-sí ê Si̍t-kì kah kiat-sok ê Sinn-kng tsit nn̄g-ê sî-kan-tiám, lán ē-tàng khuànn-tio̍h uì Gue̍h-kiû pian-kài thàng--kuè-lâi ê Thài-iông ji̍t-ní kah ji̍t-kng-tsu.
Tiong-ng hit-keh Si̍t-sīm, ài tī ji̍t-tsuân-si̍t huat-sing ê sî-tsūn tsiah khah khuànn-ē-tio̍h.
Jî-tshiánn tuì leh jiok ji̍t-si̍t ê lâng lâi kóng, siōng tsing-tshái ê pōo-hūn to̍h sī ua̍h-thiàu Thài-iông tsòng-lē ê ji̍t-bián.
Sī kóng "Si̍t" ìng-kai sī sîng-tuì--ê.
M̄-koh 5 gue̍h 5 hō āu tsi̍t-pái gue̍h-înn ê sî-tsūn, Gue̍h-kiû suah bē king-kè Tē-kiû ê pún-iánn-khu, án-ni to̍h kan-na tshun puànn-iánn-gue̍h-si̍t--ah.</p><h2 id=english-solar-eclipse-from-western-australia>[English] Solar Eclipse from Western Australia</h2><p><a href=https://earthsky.org/astronomy-essentials/hybrid-solar-eclipse-april-20-2023/>Along a narrow path</a> that mostly avoided landfall, the shadow of the New Moon raced across planet Earth's southern hemisphere on April 20 to create a rare annular-total or <a href=https://apod.nasa.gov/apod/ap131103.html>hybrid solar eclipse</a>.
A mere 62 seconds of totality could be seen though, when the dark central lunar shadow just grazed the North West Cape, a peninsula in western Australia.
From top to bottom these panels capture the beginning, middle, and end of that fleeting <a href=https://eclipse.gsfc.nasa.gov/solar.html>total eclipse phase</a>.
At start and finish, solar prominences and beads of sunlight stream past the lunar limb.
At mid-eclipse the <a href=https://www.instagram.com/p/CrP79nCsfGi/>central frame reveals</a> the sight only easily visible during totality and most treasured by eclipse chasers, the <a href=https://apod.nasa.gov/apod/ap190701.html>magnificent corona</a> of the active Sun.
<a href=https://apod.nasa.gov/apod/ap210612.html>Of course eclipses</a> tend to come in pairs.
On May 5, the next Full Moon will just miss the dark inner part of Earth's shadow in a penumbral lunar eclipse.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日食</td><td>ji̍t-si̍t</td><td>ji̍t-si̍t</td><td>日食</td><td>solar eclipse</td></tr><tr><td>全食</td><td>choân-si̍t</td><td>tsuân-si̍t</td><td>全食</td><td>total eclipse</td></tr><tr><td>日全食</td><td>ji̍t-choân-si̍t</td><td>ji̍t-tsuân-si̍t</td><td>日全食</td><td>total solar eclipse</td></tr><tr><td>日環食</td><td>ji̍t-phian-si̍t</td><td>ji̍t-phian-si̍t</td><td>日環食</td><td>annular solar eclipse</td></tr><tr><td>全環食</td><td>choân-khoân-si̍t</td><td>tsuân-khuân-si̍t</td><td>全環食</td><td>total-annular eclipse</td></tr><tr><td>複合日食</td><td>ho̍k-ha̍p ji̍t-si̍t</td><td>ho̍k-ha̍p ji̍t-si̍t</td><td>複合日食</td><td>hybrid solar eclipse</td></tr><tr><td>食既</td><td>Si̍t-kì</td><td>Si̍t-kì</td><td>食既</td><td>Second Contact</td></tr><tr><td>食甚</td><td>Si̍t-sīm</td><td>Si̍t-sīm</td><td>食甚</td><td>Mid Totality</td></tr><tr><td>生光</td><td>Siⁿ-kng</td><td>Sinn-kng</td><td>生光</td><td>Third Contact</td></tr><tr><td>月球邊界</td><td>goe̍h-kiû pian-kài</td><td>gue̍h-kiû pian-kài</td><td>月球鄰邊</td><td>lunar limb</td></tr><tr><td>日珥</td><td>ji̍t-ní</td><td>ji̍t-ní</td><td>日珥</td><td>prominences</td></tr><tr><td>日光珠</td><td>ji̍t-kng-chu</td><td>ji̍t-kng-tsu</td><td>日光珠</td><td>beads of sunlight</td></tr><tr><td>日冕</td><td>ji̍t-bián</td><td>ji̍t-bián</td><td>日冕</td><td>corona</td></tr><tr><td>本影</td><td>pún-iáⁿ</td><td>pún-iánn</td><td>本影</td><td>umbra</td></tr><tr><td>半影</td><td>pòaⁿ-iáⁿ</td><td>puànn-iánn</td><td>半影</td><td>penumbra</td></tr><tr><td>半影月食</td><td>pòaⁿ-iáⁿ-goe̍h-si̍t</td><td>puànn-iánn-gue̍h-si̍t</td><td>半影月食</td><td>penumbral lunar eclipse</td></tr><tr><td>南半球</td><td>lâm-pòaⁿ-kiû</td><td>lâm-puànn-kiû</td><td>南半球</td><td>southern hemisphere</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230420/>昨昏 ê 圖：仙王座內底 ê 烏色海馬</a>
</span><span class=post_next><a href=https://apod.tw/daily/20230422/>明仔載 ê 圖：NGC 1333：英仙座內底 ê 恆星托兒所</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>