<!doctype html><html lang=en><head><title>Ngc 4372 kah 烏 mih mah 星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 4372 kah 烏-mih-mah 星雲"><meta property="og:description" content="這个予逐家感覺趣味 ê 烏-mih-mah 星雲 就浮 tī 南方 ê 天頂。"><meta property="og:url" content="https://apod.tw/daily/20230330/"><meta property="og:image" content="https://apod.nasa.gov/apod/image/2303/Doodad200mmAPOD1024crop.jpg"><link rel=canonical href=https://apod.tw/daily/20230330/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>30. March 2023</p><h1 class=post_title>NGC 4372 kah 烏-mih-mah 星雲</h1><div class=post_body><div class=post_inner><img src=https://apod.nasa.gov/apod/image/2303/Doodad200mmAPOD1024crop.jpg alt=/home/runner/work/apod-taigi.github.io/apod-taigi.github.io/content/daily/2023/03/20230330.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230330.html>NGC 4372 and the Dark Doodad</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.starhunter.com.ar/>Matias Tomasello</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clhntzfb106aj01uz6y4lfzqj height=180 width=500 frameborder=0 scrolling=no></iframe></div><h2 id=漢羅-ngc-4372-kah-烏-mih-mah-星雲>[漢羅] NGC 4372 kah 烏-mih-mah 星雲</h2><p>這个予逐家感覺趣味 ê 烏-mih-mah 星雲 就浮 tī <a href=https://apod.nasa.gov/apod/ap210101.html>南方 ê 天頂</a>。
這是一个用雙筒千里鏡就揣會著 ê 迷人天體，就 tī 一个細細隻 ê 星座，<a href=http://en.wikipedia.org/wiki/Musca>胡蠅座</a> ê 方向遐。
Kah 滿天全天星 ê 星場相比，這个厚塗粉 ê 宇宙雲 是足明顯--ê，伊就 tī 火炭橐仔星雲 kah 南十字座 ê 南方。
Tī 這張長焦鏡頭 ê 視野中心附近，有一條搝長 ê <a href=https://en.wikipedia.org/wiki/Dark_Doodad_Nebula>烏-mih-mah 星雲</a>，差不多有 3 度長。
伊南爿 ê 尾溜（tī 正爿頂懸遐）去予 黃色球形星團 <a href=http://spider.seds.org/spider/MWGC/n4372.html>NGC 4372</a> 切斷矣。
是講 NGC 4372 是 tī <a href=http://www.nasa.gov/jpl/charting-the-milky-way-from-the-inside-out>咱銀河系</a> ê 銀暈內底散步 ê 天體。
伊其實是 2 萬光年遠 ê 背景天體，而且 kah 烏-mih-mah 星雲 拄仔好攏 tī 仝一个視線方向。
根據 <a href=http://arxiv.org/abs/1507.03742>烏-mih-mah 星雲</a> ê 外形，伊算是 tī 胡蠅分子雲內底。
是講這个較有名 ê 偏名是 <a href="https://www.minorplanetcenter.net/db_search/show_object?utf8=%E2%9C%93&amp;object_id=dicicco">天文攝影師 兼 作家</a> Dennis di Cicco tī 1986 年決定--ê，彼陣伊 tī 澳洲咧觀測哈雷彗星。
烏-mih-mah 星雲離咱有 700 光年遠，長度有 30 光年長。</p><h2 id=poj-ngc-4372-kah-àm-o-sió-thiú-á-seng-hûn>[POJ] NGC 4372 kah Àm-o͘ Sió-thiú-á Seng-hûn</h2><p>Chit-tiuⁿ hō͘ ta̍k-ke kám-kak chhù-bī ê O͘-mih-mah Seng-hûn to̍h phû tī lâm-hong ê thiⁿ-téng.
Che sī chi̍t-ê iōng siang-tâng chhian-lí-kiàⁿ to̍h chhōe ē tio̍h ê bê-lâng thian-thé, to̍h tī chi̍t-ê sè-sè-chiah ê seng-chō, Hô͘-sîn-chō ê hong-hiòng hiah.
Kah móa-thiⁿ choân thiⁿ-chheⁿ ê seng-tiûⁿ sio-pí, chit-ê kāu-thô͘-hún ê ú-tiū-hûn sī chiok bêng-hián--ê, i to̍h tī Hóe-thòaⁿ-lok-á seng-hûn kah Lâm-si̍p-jī-chō ê lâm-hong.
Tī chit-tiuⁿ tn̂g-chiau kiàⁿ-thâu ê sī-iá tiong-sim hù-kīn, ū chi̍t tiâu giú-tn̂g ê O͘-mih-mah seng-hûn, chha-put-to ū saⁿ tō͘ tn̂g.
I lâm-pêng ê bóe-liu (tī chiàⁿ-pêng téng-koân hiah) khì hō͘ n̂g-sek kiû-hêng-seng-thoân NGC 4372 chhiat-tn̄g--ah.
Sī kóng NGC 4372 sī tī lán Gîn-hô-hē ê Gîn-n̄g lāi-té sàn-pò͘ ê thian-thé.
I kî-si̍t sī 2 bān kng-nî hn̄g ê pōe-kéng thian-thé, jî-chhiáⁿ kah O͘-mih-mah seng-hûn tú-á-hó lóng tī kāng chi̍t-ê sī-sòaⁿ-hong-hiòng.
Kin-kù O͘-mih-mah seng-hûn ê gōa-hêng, i sǹg sī tī Hô͘-sîn-hun-chú-hûn lāi-té.
Sī kóng chit-ê khah ū-miâ ê phian-miâ sī thian-bûn liap-iáⁿ-su kiam chok-ka Dennis di Cicco tī 1986 nî koat-tēng--ê, hit-chūn I tī Ò-chiu leh koan-chhek Ha-lûi-hūi-chheⁿ.
O͘-mih-mah seng-hûn lī lán ū 700 kng-nî hn̄g, tn̂g-tō͘ ū 30 kng-nî tn̂g.</p><h2 id=kip-ngc-4372-kah-àm-oo-sió-thiú-á-sing-hûn>[KIP] NGC 4372 kah Àm-oo Sió-thiú-á Sing-hûn</h2><p>Tsit-tiunn hōo ta̍k-ke kám-kak tshù-bī ê Oo-mih-mah Sing-hûn to̍h phû tī lâm-hong ê thinn-tíng.
Tse sī tsi̍t-ê iōng siang-tâng tshian-lí-kiànn to̍h tshuē ē tio̍h ê bê-lâng thian-thé, to̍h tī tsi̍t-ê sè-sè-tsiah ê sing-tsō, Hôo-sîn-tsō ê hong-hiòng hiah.
Kah muá-thinn tsuân thinn-tshenn ê sing-tiûnn sio-pí, tsit-ê kāu-thôo-hún ê ú-tiū-hûn sī tsiok bîng-hián--ê, i to̍h tī Hué-thuànn-lok-á sing-hûn kah Lâm-si̍p-jī-tsō ê lâm-hong.
Tī tsit-tiunn tn̂g-tsiau kiànn-thâu ê sī-iá tiong-sim hù-kīn, ū tsi̍t tiâu giú-tn̂g ê Oo-mih-mah sing-hûn, tsha-put-to ū sann tōo tn̂g.
I lâm-pîng ê bué-liu (tī tsiànn-pîng tíng-kuân hiah) khì hōo n̂g-sik kiû-hîng-sing-thuân NGC 4372 tshiat-tn̄g--ah.
Sī kóng NGC 4372 sī tī lán Gîn-hô-hē ê Gîn-n̄g lāi-té sàn-pòo ê thian-thé.
I kî-si̍t sī 2 bān kng-nî hn̄g ê puē-kíng thian-thé, jî-tshiánn kah Oo-mih-mah sing-hûn tú-á-hó lóng tī kāng tsi̍t-ê sī-suànn-hong-hiòng.
Kin-kù Oo-mih-mah sing-hûn ê guā-hîng, i sǹg sī tī Hôo-sîn-hun-tsú-hûn lāi-té.
Sī kóng tsit-ê khah ū-miâ ê phian-miâ sī thian-bûn liap-iánn-su kiam tsok-ka Dennis di Cicco tī 1986 nî kuat-tīng--ê, hit-tsūn I tī Ò-tsiu leh kuan-tshik Ha-luî-huī-tshenn.
Oo-mih-mah sing-hûn lī lán ū 700 kng-nî hn̄g, tn̂g-tōo ū 30 kng-nî tn̂g.</p><h2 id=english-ngc-4372-and-the-dark-doodad>[English] NGC 4372 and the Dark Doodad</h2><p>The delightful Dark Doodad Nebula drifts <a href=https://apod.nasa.gov/apod/ap210101.html>through southern skies</a>, a tantalizing target for binoculars toward the small constellation <a href=http://en.wikipedia.org/wiki/Musca>Musca</a>, The Fly.
The dusty cosmic cloud is seen against rich starfields just south of the Coalsack Nebula and the Southern Cross.
Stretching for about 3 degrees across the center of this telephoto field of view, <a href=https://en.wikipedia.org/wiki/Dark_Doodad_Nebula>the Dark Doodad</a> is punctuated near its southern tip (upper right) by yellowish globular star cluster <a href=http://spider.seds.org/spider/MWGC/n4372.html>NGC 4372</a>.
Of course NGC 4372 roams the halo of <a href=http://www.nasa.gov/jpl/charting-the-milky-way-from-the-inside-out>our Milky Way Galaxy</a>, a background object some 20,000 light-years away and only by chance along our line-of-sight to the Dark Doodad.
The Dark Doodad's well defined silhouette belongs to the <a href=http://arxiv.org/abs/1507.03742>Musca molecular cloud</a>, but its better known alliterative moniker was first coined by <a href="https://www.minorplanetcenter.net/db_search/show_object?utf8=%E2%9C%93&amp;object_id=dicicco">astro-imager and writer</a> Dennis di Cicco in 1986 while observing Comet Halley from the Australian outback.
The Dark Doodad is around 700 light-years distant and over 30 light-years long.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>NGC 4372</td><td>NGC sù-sam-chhit-jī</td><td>NGC sù-sam-tshit-jī</td><td>NGC 4372</td><td>NGC 4372</td></tr><tr><td>烏-mih-mah 星雲</td><td>O͘-mih-mah seng-hûn</td><td>Oo-mih-mah sing-hûn</td><td>黑暗星雲</td><td>the Dark Doodad Nebula</td></tr><tr><td>胡蠅座</td><td>Hô͘-sîn-chō</td><td>Hôo-sîn-tsō</td><td>蒼蠅座</td><td>constellation Musca</td></tr><tr><td>胡蠅分子雲</td><td>Hô͘-sîn hun-chú-hûn</td><td>Hôo-sîn hun-tsú-hûn</td><td>胡蠅分子雲</td><td>Musca molecular cloud</td></tr><tr><td>南十字座</td><td>Lâm-si̍p-jī-chō</td><td>Lâm-si̍p-jī-tsō</td><td>南十字座</td><td>the Southern Cross</td></tr><tr><td>火炭橐仔星雲</td><td>Hóe-thòaⁿ-lok-á seng-hûn</td><td>Hué-thuànn-lok-á sing-hûn</td><td>煤袋星雲</td><td>the Coalsack Nebula</td></tr><tr><td>宇宙雲</td><td>ú-tiū-hûn</td><td>ú-tiū-hûn</td><td>宇宙雲</td><td>cosmic cloud</td></tr><tr><td>長焦鏡頭</td><td>tn̂g-chiau-kiàⁿ-thâu</td><td>tn̂g-tsiau-kiànn-thâu</td><td>長焦鏡頭</td><td>telefoto lens</td></tr><tr><td>視野</td><td>sī-iá</td><td>sī-iá</td><td>視野</td><td>field of view</td></tr><tr><td>球形星團</td><td>kiû-hêng-seng-thoân</td><td>kiû-hêng-seng-thoân</td><td>球狀星團</td><td>globular star cluster</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>銀暈</td><td>Gîn-n̄g</td><td>Gîn-n̄g</td><td>銀暈</td><td>the halo of our Milky Way Galaxy</td></tr><tr><td>視線方向</td><td>sī-sòaⁿ-hong-hiòng</td><td>sī-suànn-hong-hiòng</td><td>視線方向</td><td>line-of-sight</td></tr><tr><td>哈雷彗星</td><td>Ha-lûi Hūi-chheⁿ</td><td>Ha-luî Huī-tshenn</td><td>哈雷彗星</td><td>Comet Halley</td></tr><tr><td>雙筒千里鏡</td><td>siang-tâng chhian-lí-kiàⁿ</td><td>siang-tâng tshian-lí-kiànn</td><td>雙筒望遠鏡</td><td>binoculars</td></tr><tr><td>星場</td><td>seng-tiûⁿ</td><td>sing-tiûnn</td><td>星場</td><td>starfield</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230329/>昨昏 ê 圖：Sh2-308：海豬仔形 ê 恆星氣泡</a>
</span><span class=post_next><a href=https://apod.tw/daily/20230331/>明仔載 ê 圖：來看土衛六 Titan</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>