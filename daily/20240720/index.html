<!doctype html><html lang=en><head><title>阿波羅 11 號 登陸月球 ê 全景圖 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="阿波羅 11 號 登陸月球 ê 全景圖"><meta property="og:description" content="毋知你最近敢捌看過別个世界 ê 全景圖？"><meta property="og:url" content="https://apod.tw/daily/20240720/"><meta property="og:image" content="https://apod.nasa.gov/apod/image/2407/a11pan1040226lftsm600.jpg"><link rel=canonical href=https://apod.tw/daily/20240720/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. July 2024</p><h1 class=post_title>阿波羅 11 號 登陸月球 ê 全景圖</h1><div class=post_body><div class=post_inner><img src=https://apod.nasa.gov/apod/image/2407/a11pan1040226lftsm600.jpg alt=/home/runner/work/apod-taigi.github.io/apod-taigi.github.io/content/daily/2024/07/20240720.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240720.html>Apollo 11 Landing Panorama</a></li><li>影像來源：<a href=http://en.wikipedia.org/wiki/Neil_Armstrong>Neil Armstrong</a>, <a href=https://www.nasa.gov/mission_pages/apollo/apollo-11.html>Apollo 11</a>, <a href=http://www.nasa.gov/>NASA</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clzbkn1d405tb01us6p082c0k height=180 width=500 frameborder=0 scrolling=no></iframe></div><h2 id=漢羅-阿波羅-11-號-登陸月球-ê-全景圖>[漢羅] 阿波羅 11 號 登陸月球 ê 全景圖</h2><p>毋知你最近敢捌看過別个世界 ê <a href=https://www.nasa.gov/missions/mars-2020-perseverance/perseverance-rover/nasas-perseverance-fords-an-ancient-river-to-reach-science-target/>全景圖</a>？
這張是阿波羅 11 號 ê 登陸地點，就 tī 彼个壯麗閣青荒 ê <a href=https://apod.nasa.gov/apod/ap190719.html>月海，寧靜海</a> 遐。
是原始相片 ê <a href=http://www.hq.nasa.gov/alsj/a11/images11.html#a11pan5449-53>高解析度掃描相片 鬥出來</a> ê 全景圖。
相片是 <a href=https://en.wikipedia.org/wiki/Neil_Armstrong>Neil Armstrong</a> tī <a href=https://www.nasa.gov/mission/apollo-11/>1969 年 7 月 20</a> 鴟鴞號登月小艇 登陸月球了後無偌久，ùi 窗仔翕出去 ê 景色。
全景圖 上倒爿彼張 (<a href=http://www.hq.nasa.gov/alsj/a11/images11.html#5449>編號 AS11-37-5449</a>)，是人類頭一擺 tī 地球以外 ê 世界翕 ê 相片。
倒爿 ê 前景有一个推進器 ê 煙筒管，是 tī 南方。
正爿有鴟鴞號 ê 烏影，出現 tī 西爿。
予你做一个參考，正爿彼个較大較淺 ê 隕石坑，伊 ê 直徑差不多是 12 公尺闊。
相片是登陸月球了後差不多點半鐘，太空人 <a href=http://www.hq.nasa.gov/alsj/a11/a11.html>踏 tī 月球塗跤</a> 進前，ùi 登月小艇 ê 窗仔翕--ê。
翕相 ê 目的是欲紀錄登陸地點用--ê，若是欲提早離開 ê 時陣就用會著矣。</p><h2 id=poj-a-pho-lô-11-hō-teng-liok-goeh-kiû-ê-choân-kéng-tô>[POJ] A-pho-lô 11 hō Teng-lio̍k Goe̍h-kiû ê Choân-kéng-tô͘</h2><p>M̄-chai lí chòe-kīn kám bat khòaⁿ kòe pa̍t-ê sè-kài ê choân-kéng-tô͘?
Chit tiuⁿ sī A-pho-lô 11 hō ê teng-lio̍k tē-tiám, to̍h tī hit-ê chòng-lē koh chheⁿ-hn̄g ê goe̍h-hái, Lêng-chēng-hái hiah.
Sī goân-sú siòng-phìⁿ ê ko kái-sek-tō͘ sàu-biâu siòng-phìⁿ tàu--chhut-lâi ê choân-kéng-tô͘.
Siòng-phìⁿ sī Neil Armstrong tī 1969 nî 7 goe̍h 20 Ba̍h-hio̍h-hō teng-goe̍h sió-théng teng-lio̍k Goe̍h-kiû liáu-āu bô gōa-kú, ùi thang-á hip--chhut-khì ê kéng-sek.
Choân-kéng-tô͘ siōng tò-pêng hit-tiuⁿ (pian-hō AS11-37-5449), sī jîn-lūi thâu-chi̍t-pái tī Tē-kiû í-gōa ê sè-kài hip ê siòng-phìⁿ.
Tò-pêng ê chiân-kéng ū chi̍t-ê thui-chìn-khì ê ian-tâng-kóng, sī tī lâm-hong.
Chiàⁿ-pêng ū Ba̍h-hio̍h-hō ê o͘-iáⁿ, chhut-hiān tī sai-pêng.
Hō͘ lí chò chi̍t-ê chham-khó, chiàⁿ-pêng hit-ê khah tōa khah chhián ê ún-se̍k-kheⁿ, i ê ti̍t-kèng chha-put-to sī 12 kong-chhioh khoah.
Siòng-phìⁿ sī teng-lio̍k Goe̍h-kiû liáu-āu chha-put-to tiám-pòaⁿ-cheng, thài-khong-lâng tah tī Goe̍h-kiû thô͘-kha chìn-chêng, ùi teng-goe̍h sió-théng ê thang-á hip--ê.
Hip-siòng ê bo̍k-te̍k sī beh kì-lio̍k teng-lio̍k tē-tiám iōng--ê, nā-sī beh thê-chá lī-khui ê sî-chūn to̍h iōng ē-tio̍h ah.</p><h2 id=kip-a-pho-lô-11-hō-ting-liok-gueh-kiû-ê-tsuân-kíng-tôo>[KIP] A-pho-lô 11 hō Ting-lio̍k Gue̍h-kiû ê Tsuân-kíng-tôo</h2><p>M̄-tsai lí tsuè-kīn kám bat khuànn kuè pa̍t-ê sè-kài ê tsuân-kíng-tôo?
Tsit tiunn sī A-pho-lô 11 hō ê ting-lio̍k tē-tiám, to̍h tī hit-ê tsòng-lē koh tshenn-hn̄g ê gue̍h-hái, Lîng-tsīng-hái hiah.
Sī guân-sú siòng-phìnn ê ko kái-sik-tōo sàu-biâu siòng-phìnn tàu--tshut-lâi ê tsuân-kíng-tôo.
Siòng-phìnn sī Neil Armstrong tī 1969 nî 7 gue̍h 20 Ba̍h-hio̍h-hō ting-gue̍h sió-thíng ting-lio̍k Gue̍h-kiû liáu-āu bô guā-kú, uì thang-á hip--tshut-khì ê kíng-sik.
Tsuân-kíng-tôo siōng tò-pîng hit-tiunn (pian-hō AS11-37-5449), sī jîn-luī thâu-tsi̍t-pái tī Tē-kiû í-guā ê sè-kài hip ê siòng-phìnn.
Tò-pîng ê tsiân-kíng ū tsi̍t-ê thui-tsìn-khì ê ian-tâng-kóng, sī tī lâm-hong.
Tsiànn-pîng ū Ba̍h-hio̍h-hō ê oo-iánn, tshut-hiān tī sai-pîng.
Hōo lí tsò tsi̍t-ê tsham-khó, tsiànn-pîng hit-ê khah tuā khah tshián ê ún-si̍k-khenn, i ê ti̍t-kìng tsha-put-to sī 12 kong-tshioh khuah.
Siòng-phìnn sī ting-lio̍k Gue̍h-kiû liáu-āu tsha-put-to tiám-puànn-tsing, thài-khong-lâng tah tī Gue̍h-kiû thôo-kha tsìn-tsîng, uì ting-gue̍h sió-thíng ê thang-á hip--ê.
Hip-siòng ê bo̍k-ti̍k sī beh kì-lio̍k ting-lio̍k tē-tiám iōng--ê, nā-sī beh thê-tsá lī-khui ê sî-tsūn to̍h iōng ē-tio̍h ah.</p><h2 id=english-apollo-11-landing-panorama>[English] Apollo 11 Landing Panorama</h2><p>Have you seen <a href=https://www.nasa.gov/missions/mars-2020-perseverance/perseverance-rover/nasas-perseverance-fords-an-ancient-river-to-reach-science-target/>a panorama from</a> another world lately?
<a href=http://www.hq.nasa.gov/alsj/a11/images11.html#a11pan5449-53>Assembled from high-resolution scans</a> of the original film frames, this one sweeps across the magnificent desolation of the Apollo 11 landing site <a href=https://apod.nasa.gov/apod/ap190719.html>on the Moon's Sea of Tranquility</a>.
The images were taken by <a href=https://en.wikipedia.org/wiki/Neil_Armstrong>Neil Armstrong</a> looking out his window of the Eagle Lunar Module shortly after the <a href=https://www.nasa.gov/mission/apollo-11/>July 20, 1969 landing</a>.
The frame at the far left (<a href=http://www.hq.nasa.gov/alsj/a11/images11.html#5449>AS11-37-5449</a>) is the first picture taken by a person on another world.
Toward the south, thruster nozzles can be seen in the foreground on the left, while at the right, the shadow of the Eagle is visible to the west.
For scale, the large, shallow crater on the right has a diameter of about 12 meters.
Frames taken from the Lunar Module windows about an hour and a half after landing, before <a href=http://www.hq.nasa.gov/alsj/a11/a11.html>walking on the lunar surface</a>, were intended to initially document the landing site in case an early departure was necessary.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>阿波羅 11 號</td><td>A-pho-lô cha̍p-it hō</td><td>A-pho-lô tsa̍p-it hō</td><td>阿波羅 11 號</td><td>Apollo 11</td></tr><tr><td>登月小艇</td><td>teng-goe̍h sió-théng</td><td>ting-gue̍h sió-thíng</td><td>登月小艇</td><td>Lunar Module</td></tr><tr><td>鴟鴞號登月小艇</td><td>Ba̍h-hio̍h hō teng-goe̍h sió-théng</td><td>Ba̍h-hio̍h hō ting-gue̍h sió-thíng</td><td>老鷹號登月小艇</td><td>Eagle Lunar Module</td></tr><tr><td>AS11-37-5449</td><td>AS cha̍p-it saⁿ-cha̍p-chhit ngó͘-sù-sù-kiú</td><td>AS tsa̍p-it sann-tsa̍p-tshit ngóo-sù-sù-kiú</td><td>AS11-37-5449</td><td>AS11-37-5449</td></tr><tr><td>Neil Armstrong</td><td>Neil Armstrong</td><td>Neil Armstrong</td><td>尼爾 阿姆斯壯</td><td>Neil Armstrong</td></tr><tr><td>寧靜海</td><td>Lêng-chēng-hái</td><td>Lêng-chēng-hái</td><td>寧靜海</td><td>Sea of Tranquility</td></tr><tr><td>高解析度</td><td>ko kái-sek-tō͘</td><td>ko kái-sik-tōo</td><td>高解析度</td><td>high-resolution</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240719/>昨昏 ê 圖：行星節 ê 佛光</a>
</span><span class=post_next><a href=https://apod.tw/daily/20240721/>明仔載 ê 圖：銀河 下底 ê 國王翼巫毒石林</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>