<!doctype html><html lang=en><head><title>2 mass j17554042 6551277 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="2MASS J17554042+6551277"><meta property="og:description" content="這个視野中心 ê 恆星 to̍h 叫做 2MASS J17554042+6551277。這就是伊 ê 名，是用座標來做伊 ê 目錄編號。"><meta property="og:url" content="https://apod.tw/daily/20220319/"><meta property="og:image" content="https://apod.nasa.gov/apod/image/2203/telescope_alignment_evaluation_image_labeled1024.jpg"><link rel=canonical href=https://apod.tw/daily/20220319/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. March 2022</p><h1 class=post_title>2MASS J17554042+6551277</h1><div class=post_body><div class=post_inner><img src=https://apod.nasa.gov/apod/image/2203/telescope_alignment_evaluation_image_labeled1024.jpg alt=/home/runner/work/apod-taigi.github.io/apod-taigi.github.io/content/daily/2022/03/20220319.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220319.html>2MASS J17554042+6551277</a></li><li>影像來源：<a href=https://www.nasa.gov/>NASA</a>, <a href=https://www.stsci.edu/>STScI</a>, <a href=https://www.nasa.gov/mission_pages/webb/main/index.html>JWST</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl332iix601tz01wz64xkd856 height=180 width=500 frameborder=0 scrolling=no></iframe></div><h2 id=漢羅-2mass-j175540426551277>[漢羅] 2MASS J17554042+6551277</h2><p>這个視野中心 ê 恆星 to̍h 叫做 <a href="http://simbad.harvard.edu/simbad/sim-basic?Ident=2MASS+J17554042%2B6551277">2MASS J17554042+6551277</a>。
這實在是有夠歹讀 ê，毋閣這就是伊 ê 名，是用座標來做伊 ê 目錄編號。
<a href=https://jwst.nasa.gov/content/features/jwstArt/unfoldTheUniverse.html>愛好遙遠宇宙 ê 迷眾</a>，應該已經慣勢伊尖尖 ê 形體矣。
這个繞射圖樣是 18 塊 六角鏡 鬥--出來 ê <a href=https://blogs.nasa.gov/webb/2022/03/17/webb-begins-multi-instrument-alignment/>James Webb 太空望遠鏡</a> (JWST) 產生 ê。
Kā 摺--起來 ê 望遠鏡拍開了後，逐塊細塊鏡會 <a href=https://www.nasa.gov/press-release/nasa-s-webb-reaches-alignment-milestone-optics-working-successfully>調整到紅外線波段需要 ê 繞射極限</a>，予 in 有法度當做是一塊直徑 6.5 公尺闊 ê 主鏡 <a href="https://www.youtube.com/watch?v=MiGx8xv6xjE">來運作</a>。
Ùi 這个 Webb 望遠鏡 ê 近紅外線 kha-mé-lah (NIRcam) 翕 ê 相片看會出來，in 對齊 ê 精確度已經到目前 ê <a href=https://apod.nasa.gov/apod/ap150507.html>物理極限</a> 矣。
2MASS J17554042+6551277 離咱才 2000 光年遠爾爾，猶 tī 咱 ê 銀河系內底。
毋閣 tī Webb 望遠鏡 leh 做對齊評估 ê 影像內底，背景彼寡星系可能有幾若十億光年遠，彼 to̍h <a href=https://webb.nasa.gov/content/science/index.html>比咱銀河閣較遠</a> 矣。</p><h2 id=poj-2mass-j175540426551277>[POJ] 2MASS J17554042+6551277</h2><p>Chit-ê sī-iá tiong-sim ê hêng-chhiⁿ to̍h kiò-chò 2MASS J17554042+6551277.
Che si̍t-chāi sī ū-kàu phái-tha̍k ê, m̄-koh chê tō-sī i ê miâ, sī iōng chō-piau lâi chò i ê bo̍k-lo̍k pian-hō.
Ài-hòⁿ iâu-oán ú-tiū ê bê-chiòng, èng-kai í-keng koàn-sì i chiam-chiam ê hêng-thé ah.
Chit-ê jiàu-siā tô͘-iūⁿ sī 18 tè la̍k-kak-kiàⁿ tàu--chhut-lâi ê James Webb Thài-khong-bōng-oán-kiàⁿ (JWST) sán-seng ê.
Kā chih--khí-lâi ê bōng-oán-kiàⁿ phah-khui liáu-āu, ta̍k-tè sè-tè kiàⁿ ē tiâu-chéng kàu âng-gōa-sòaⁿ pho-tōaⁿ su-iàu ê jiàu-siā-ke̍k-hān, hō͘ in ū-hoat-tō͘ tòng-chò sī chi̍t-tè ti̍t-kèng 6.5 kong-chhioh khoah ê chù-kiàⁿ lâi ūn-chok.
Ùi chit-ê Webb bōng-oán-kiàⁿ ê kīn-âng-gōa-sòaⁿ kha-mé-lah hip ê siòng-phìⁿ khòaⁿ-ē chhut-lâi, in tùi-chê ê cheng-khak-tō͘ í-keng kàu bo̍k-chêng ê bu̍t-lí ke̍k-hān ah.
2MASS J17554042+6551277 lî lán chiah 2000 kng-nî hn̄g niā-niā, iáu tī lán ê Gîn-hô-hē lāi-té.
M̄-koh tī Webb bōng-oán-kiàⁿ leh chò tùi-chê-phêng-kó͘ ê iáⁿ-siōng lāi-té, pōe-kéng hit-kóa seng-hē khó-lêng ū kúi-ā cha̍p-ek kng-nî hn̄g, he to̍h pí lán Gîn-hô koh-khah hn̄g ah.</p><h2 id=kip-2mass-j175540426551277>[KIP] 2MASS J17554042+6551277</h2><p>Tsit-ê sī-iá tiong-sim ê hîng-tshinn to̍h kiò-tsò 2MASS J17554042+6551277.
Tse si̍t-tsāi sī ū-kàu phái-tha̍k ê, m̄-koh tsê tō-sī i ê miâ, sī iōng tsō-piau lâi tsò i ê bo̍k-lo̍k pian-hō.
Ài-hònn iâu-uán ú-tiū ê bê-tsiòng, ìng-kai í-king kuàn-sì i tsiam-tsiam ê hîng-thé ah.
Tsit-ê jiàu-siā tôo-iūnn sī 18 tè la̍k-kak-kiànn tàu--tshut-lâi ê James Webb Thài-khong-bōng-uán-kiànn (JWST) sán-sing ê.
Kā tsih--khí-lâi ê bōng-uán-kiànn phah-khui liáu-āu, ta̍k-tè sè-tè kiànn ē tiâu-tsíng kàu âng-guā-suànn pho-tuānn su-iàu ê jiàu-siā-ki̍k-hān, hōo in ū-huat-tōo tòng-tsò sī tsi̍t-tè ti̍t-kìng 6.5 kong-tshioh khuah ê tsù-kiànn lâi ūn-tsok.
Uì tsit-ê Webb bōng-uán-kiànn ê kīn-âng-guā-suànn kha-mé-lah hip ê siòng-phìnn khuànn-ē tshut-lâi, in tuì-tsê ê tsing-khak-tōo í-king kàu bo̍k-tsîng ê bu̍t-lí ki̍k-hān ah.
2MASS J17554042+6551277 lî lán tsiah 2000 kng-nî hn̄g niā-niā, iáu tī lán ê Gîn-hô-hē lāi-té.
M̄-koh tī Webb bōng-uán-kiànn leh tsò tuì-tsê-phîng-kóo ê iánn-siōng lāi-té, puē-kíng hit-kuá sing-hē khó-lîng ū kuí-ā tsa̍p-ik kng-nî hn̄g, he to̍h pí lán Gîn-hô koh-khah hn̄g ah.</p><h2 id=english-2mass-j175540426551277>[English] 2MASS J17554042+6551277</h2><p><a href="http://simbad.harvard.edu/simbad/sim-basic?Ident=2MASS+J17554042%2B6551277">2MASS J17554042+6551277</a> doesn't exactly roll off the tongue but that's the name, a coordinate-based catalog designation, of the star centered in this sharp field of view.
<a href=https://jwst.nasa.gov/content/features/jwstArt/unfoldTheUniverse.html>Fans of the distant universe</a> should get used to its spiky appearance though.
The diffraction pattern is created by the 18 hexagonal mirror segments of the <a href=https://blogs.nasa.gov/webb/2022/03/17/webb-begins-multi-instrument-alignment/>James Webb Space Telescope</a>.
After unfolding, the segments have now been adjusted to <a href=https://www.nasa.gov/press-release/nasa-s-webb-reaches-alignment-milestone-optics-working-successfully>achieve a diffraction limited alignment</a> at infrared wavelengths while <a href="https://www.youtube.com/watch?v=MiGx8xv6xjE">operating in concert</a> as a single 6.5 meter diameter primary mirror.
The resulting image taken by Webb's NIRcam demonstrates their precise alignment is the best <a href=https://apod.nasa.gov/apod/ap150507.html>physics will allow</a>.
2MASS J17554042+6551277 is about 2,000 light-years away and well within our own galaxy.
But the galaxies scattered across the background of the Webb telescope alignment evaluation image are likely billions of light-years distant, far <a href=https://webb.nasa.gov/content/science/index.html>beyond the Milky Way</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>2MASS J17554042+6551277</td><td>Two MASS J it-chhit ngó͘-ngó͘ sù-khòng sù-jī ka lio̍k-ngó͘ ngó͘-it jī-chhit-chhit</td><td>Two MASS J it-tshit ngóo-ngóo sù-khòng sù-jī ka lio̍k-ngóo ngóo-it jī-tshit-tshit</td><td>2MASS J17554042+6551277</td><td>2MASS J17554042+6551277</td></tr><tr><td>視野</td><td>sī-iá</td><td>sī-iá</td><td>視野</td><td>field of view</td></tr><tr><td>座標</td><td>chō-piau</td><td>tsō-piau</td><td>座標</td><td>coordinate</td></tr><tr><td>繞射圖樣</td><td>jiàu-siā tô͘-iūⁿ</td><td>jiàu-siā tôo-iūnn</td><td>繞射圖案</td><td>diffraction pattern</td></tr><tr><td>六角鏡</td><td>la̍k-kak-kiàⁿ</td><td>la̍k-kak-kiànn</td><td>六角形鏡</td><td>hexagonal mirror</td></tr><tr><td>James Webb 太空望遠鏡</td><td>James Webb Thài-khong-bōng-oán-kiàⁿ</td><td>James Webb Thài-khong-bōng-uán-kiànn</td><td>詹姆斯·韋伯太空望遠鏡</td><td>James Webb Space Telescope (JWST)</td></tr><tr><td>繞射極限</td><td>jiàu-siā-ke̍k-hān</td><td>jiàu-siā-ki̍k-hān</td><td>繞射極限</td><td>diffraction limit</td></tr><tr><td>主鏡</td><td>chú-kiàⁿ</td><td>tsú-kiànn</td><td>主鏡</td><td>primary mirror</td></tr><tr><td>近紅外線 kha-mé-lah</td><td>kīn-âng-gōa-sòaⁿ kha-mé-lah</td><td>kīn-âng-guā-suànn kha-mé-lah</td><td>近紅外線相機</td><td>NIRcam</td></tr><tr><td>對齊評估</td><td>tùi-chê-phêng-kó͘</td><td>tuì-tsê-phîng-kóo</td><td>對齊評估</td><td>alignment evaluation</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>6.5 公尺</td><td>la̍k-tiám-gō͘ kong-chhioh</td><td>la̍k-tiám-gōo kong-tshioh</td><td>6.5 公尺</td><td>6.5 meter</td></tr><tr><td>2000 光年</td><td>nn̄g-chheng kng-nî</td><td>nn̄g-tshing kng-nî</td><td>2000 光年</td><td>2000 light-years</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way galaxy</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220318/>昨昏 ê 圖：麒麟座 ê 雲絲</a>
</span><span class=post_next><a href=https://apod.tw/daily/20220320/>明仔載 ê 圖：媠甲親像一幅圖 ê 春分日落</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>