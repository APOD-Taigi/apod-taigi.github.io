<!doctype html><html lang=en><head><title>仙女座星系 ê 深空 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙女座星系 ê 深空"><meta property="og:description" content="是啥物 kā 仙女座星系圍--leh？Tī 太空中，仙女座 (M31) 去予幾若个較細 ê 衛星星系 kā 圍--leh。"><meta property="og:url" content="https://apod.tw/daily/20210908/"><meta property="og:image" content="https://apod.nasa.gov/apod/fap/image/2109/M31WideField_Ziegenbalg_960_annotated.jpg"><link rel=canonical href=https://apod.tw/daily/20210908/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. September 2021</p><h1 class=post_title>仙女座星系 ê 深空</h1><div class=post_body><div class=post_inner><img src=https://apod.nasa.gov/apod/fap/image/2109/M31WideField_Ziegenbalg_960_annotated.jpg alt=/home/runner/work/apod-taigi.github.io/apod-taigi.github.io/content/daily/2021/09/20210908.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210908.html>The Deep Sky Toward Andromeda</a></li><li>影像來源 kah <a href=https://creativecommons.org/licenses/by-nc-sa/2.0/>許可</a>：<a href=http://www.simg.de/>Stefan Ziegenbalg</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckucuqit20npv0966gd06id8y height=180 width=500 frameborder=0 scrolling=no></iframe></div><h2 id=漢羅-仙女座星系-ê-深空>[漢羅] 仙女座星系 ê 深空</h2><p>是啥物 kā 仙女座星系圍--leh？
Tī 太空中，<a href=https://en.wikipedia.org/wiki/Andromeda_Galaxy>仙女座</a> (M31) 去予幾若个較細 ê <a href=https://en.wikipedia.org/wiki/List_of_Andromeda%27s_satellite_galaxies>衛星星系</a> kā 圍--leh。
若是搝較遠來 kā 看，伊是 倚近 <a href=https://en.wikipedia.org/wiki/Local_Group#Component_galaxies>本地星系團</a>。
咱 ê 銀河系嘛是其中一个成員。
毋閣 tī 天頂，<a href=https://solarsystem.nasa.gov/resources/285/the-milky-way-galaxy/>咱銀河系</a> ê 氣體雲看起來敢若 kā M31 圍--leh。
這 kah <a href=https://climate.nasa.gov/news/2919/earths-atmosphere-a-multi-layered-cake/>地球大氣層</a> 內底 水做 ê 雲 <a href=https://apod.tw/daily/20210119/>kā 月球 圍--leh</a>，敢若有相-siâng。
是講，<a href=https://apod.nasa.gov/apod/ap170104.html>仙女座星系 ê 氣體雲</a> 傷暗矣，煞看無。
若是軁入去這張 <a href=http://www.simg.de/nebulae3/and-lac.html>趨 45 度、搝長 ê 影像</a> 內底，to̍h 會當看著有史以來 tùi 寬闊 ê 仙女座天區 上長時間感光 ê 影像。
這張影像 tùi <a href=https://en.wikipedia.org/wiki/H-alpha>水素氣體發出 ê 光</a> 特別敏感，有展示較暗、較毋捌看過 ê 雲 <a href=https://image.shutterstock.com/image-photo/wide-eyed-double-dapple-dachshund-260nw-1057810916.jpg>足濟細節</a>。
毋閣這張影像毋若翕著按呢。
影像頂懸是 <a href=https://www.nasa.gov/feature/goddard/2019/messier-33-the-triangulum-galaxy>三角座星系</a> (<a href=https://apod.nasa.gov/apod/ap191231.html>M33</a>)，是 <a href=http://www.atlasoftheuniverse.com/localgr.html>本地星系團</a> 第 3 大 ê 星系，嘛是用目睭 to̍h 直接看有 ê 上遠 ê 天體。
M33 下跤彼粒，較光較紅 ê，是銀河內底 ê 恆星，<a href=https://en.wikipedia.org/wiki/Beta_Andromedae>仙女座 β</a>。
這張影像是 kā tī <a href=https://en.wikipedia.org/wiki/Germany>德國</a> <a href=https://en.wikipedia.org/wiki/Pulsnitz>Pulsnitz</a> ùi 2018 到 2021 年內底 幾若擺 長時間感光 ê 相片，用數位合成 ê 方式疊做一張 ê。</p><h2 id=poj-sian-lú-chō-seng-hē-ê-chhim-khong>[POJ] Sian-lú-chō seng-hē ê Chhim-khong</h2><p>Sī siáⁿ-mih kā Sian-lú-chō seng-hē ûi--leh?
Tī thài-khong tiong, Sian-lú-chō (M-saⁿ-cha̍p-it) khì hō͘ kúi-ā-ê khah-sè ê ūi-chhiⁿ-seng-hē kā ûi--leh.
Nā-sī giú-khah-hn̄g lâi kā khòaⁿ, i sī óa-kīn Pún-tē-seng-hē-thoân.
Lán ê Gîn-hô-hē mā-sī kî-tiong chi̍t-ê sêng-goân.
M̄-koh tī thiⁿ-téng, lán Gîn-hô-hē ê khì-thé-hûn khòaⁿ--khí-lâi ká-ná kā M-saⁿ-cha̍p-it ûi--leh.
Che kah Tē-kiû tōa-khì-chân lāi-té chúi chò--ê hûn kā Goe̍h-kiû ûi--leh, ká-ná ū sio-siâng.
Sī-kóng, Sian-lú-chō seng-hē ê khì-thé-hûn siūⁿ-àm ah, soah khòaⁿ-bô.
Nā-sī nǹg-ji̍p-khì chit-tiuⁿ chhu sì-cha̍p-gō͘ tō͘, giú-tn̂g ê iáⁿ-siōng lāi-té, to̍h ē-tàng khòaⁿ-tio̍h iú-sú í-lâi tùi khoan-khoah ê Sian-lú-chō thian-khu siōng-tn̂g sî-kan kám-kng ê iáⁿ-siōng.
Chit-tiuⁿ iáⁿ-siōng tùi chúi-sò͘ khì-thé hoat-chhut ê kng te̍k-pia̍t bín-kám, ū tiān-sī khah àm, khah m̄-bat khòaⁿ-kòe ê hûn chiok-chōe sè-chiat.
M̄-koh chit-tiuⁿ iáⁿ-siōng m̄-nā hip-tio̍h án-ne.
Iáⁿ-siōng téng-koân sī Saⁿ-kak-chō seng-hē (M-saⁿ-cha̍p-saⁿ), sī Pún-tē-seng-hē-thoân tē-saⁿ-tōa ê seng-hē, mā-sī iōng ba̍k-chiu to̍h ti̍t-chiap khòaⁿ-ū ê siōng-hn̄g ê thian-thé.
M-saⁿ-cha̍p-saⁿ ē-kha hit-lia̍p, khah kng khah âng ê, sī Gîn-hô lāi-té ê hêng-chhiⁿ, Sian-lú-chō beta.
Chit-tiuⁿ iáⁿ-siōng sī kā tī Tek-kok Pulsnitz ùi jī-khòng-it-pat kàu jī-khòng-jī-it nî lāi-té kúi-ā-pái tn̂g-sî-kan kám-kng ê siòng-phìⁿ, iōng só͘-ūi-ha̍p-sêng ê hong-sek tha̍h-chò chit-tiuⁿ ê.</p><h2 id=kip-sian-lú-tsō-sing-hē-ê-tshim-khong>[KIP] Sian-lú-tsō sing-hē ê Tshim-khong</h2><p>Sī siánn-mih kā Sian-lú-tsō sing-hē uî--leh?
Tī thài-khong tiong, Sian-lú-tsō (M-sann-tsa̍p-it) khì hōo kuí-ā-ê khah-sè ê uī-tshinn-sing-hē kā uî--leh.
Nā-sī giú-khah-hn̄g lâi kā khuànn, i sī uá-kīn Pún-tē-sing-hē-thuân.
Lán ê Gîn-hô-hē mā-sī kî-tiong tsi̍t-ê sîng-guân.
M̄-koh tī thinn-tíng, lán Gîn-hô-hē ê khì-thé-hûn khuànn-khí-lâi ká-ná kā M-sann-tsa̍p-it uî--leh.
Tse kah Tē-kiû tuā-khì-tsân lāi-té tsuí tsò--ê hûn kā Gue̍h-kiû uî--leh, ká-ná ū sio-siâng.
Sī-kóng, Sian-lú-tsō sing-hē ê khì-thé-hûn siūnn-àm ah, suah khuànn-bô.
Nā-sī nǹg-ji̍p-khì tsit-tiunn tshu sì-tsa̍p-gōo tōo, giú-tn̂g ê iánn-siōng lāi-té, to̍h ē-tàng khuànn-tio̍h iú-sú í-lâi tuì khuan-khuah ê Sian-lú-tsō thian-khu siōng-tn̂g sî-kan kám-kng ê iánn-siōng.
Tsit-tiunn iánn-siōng tuì tsuí-sòo khì-thé huat-tshut ê kng ti̍k-pia̍t bín-kám, ū tiān-sī khah àm, khah m̄-bat khuànn-kuè ê hûn tsiok-tsuē sè-tsiat.
M̄-koh tsit-tiunn iánn-siōng m̄-nā hip-tio̍h án-ne.
Iánn-siōng tíng-kuân sī Sann-kak-tsō sing-hē (M-sann-tsa̍p-sann), sī Pún-tē-sing-hē-thuân tē-sann-tuā ê sing-hē, mā-sī iōng ba̍k-tsiu to̍h ti̍t-tsiap khuànn-ū ê siōng-hn̄g ê thian-thé.
M-sann-tsa̍p-sann ē-kha hit-lia̍p, khah kng khah âng ê, sī Gîn-hô lāi-té ê hîng-tshinn, Sian-lú-tsō beta.
Tsit-tiunn iánn-siōng sī kā tī Tik-kok Pulsnitz uì jī-khòng-it-pat kàu jī-khòng-jī-it nî lāi-té kuí-ā-pái tn̂g-sî-kan kám-kng ê siòng-phìnn, iōng sóo-uī-ha̍p-sîng ê hong-sik tha̍h-tsò tsit-tiunn ê.</p><h2 id=english-the-deep-sky-toward-andromeda>[English] The Deep Sky Toward Andromeda</h2><p>What surrounds the Andromeda galaxy?
Out in space, <a href=https://en.wikipedia.org/wiki/Andromeda_Galaxy>Andromeda</a> (M31) is closely surrounded by several small <a href=https://en.wikipedia.org/wiki/List_of_Andromeda%27s_satellite_galaxies>satellite galaxies</a>, and further out it is near to the <a href=https://en.wikipedia.org/wiki/Local_Group#Component_galaxies>Local Group of Galaxies</a> -- of which our Milky Way galaxy is a member.
On the sky, however, gas clouds local to <a href=https://solarsystem.nasa.gov/resources/285/the-milky-way-galaxy/>our Milky Way</a> appear to surround M31 -- not unlike how water clouds in <a href=https://climate.nasa.gov/news/2919/earths-atmosphere-a-multi-layered-cake/>Earth's atmosphere</a> may appear to <a href=https://apod.nasa.gov/apod/ap210119.html>encompass our Moon</a>.
The <a href=https://apod.nasa.gov/apod/ap170104.html>gas clouds toward Andromeda</a>, however, are usually too faint to see.
Enter the <a href=http://www.simg.de/nebulae3/and-lac.html>featured 45-degree long image</a> -- one of the deeper images yet taken of the <a href=https://apod.nasa.gov/apod/ap170303.html>broader Andromeda region</a>.
This image, sensitive to light specifically <a href=https://en.wikipedia.org/wiki/H-alpha>emitted by hydrogen</a> gas, shows these faint and unfamiliar clouds in <a href=https://image.shutterstock.com/image-photo/wide-eyed-double-dapple-dachshund-260nw-1057810916.jpg>tremendous detail</a>.
But the image captures more.
At the image top is the <a href=https://www.nasa.gov/feature/goddard/2019/messier-33-the-triangulum-galaxy>Triangulum galaxy</a> (<a href=https://apod.nasa.gov/apod/ap191231.html>M33</a>), the third largest galaxy in the <a href=http://www.atlasoftheuniverse.com/localgr.html>Local Group</a> and the furthest object that can be seen with the unaided eye.
Below M33 is the bright, red, Milky-Way star named <a href=https://en.wikipedia.org/wiki/Beta_Andromedae>Mirach</a>.
The image is the digital accumulation of several long exposures taken from 2018 to 2021 from <a href=https://en.wikipedia.org/wiki/Pulsnitz>Pulsnitz</a>, <a href=https://en.wikipedia.org/wiki/Germany>Germany</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙女座星系</td><td>Sian-lú-chō seng-hē</td><td>Sian-lú-tsō sing-hē</td><td>仙女座星系</td><td>the Andromeda galaxy</td></tr><tr><td>本地星系團</td><td>Pún-tē-seng-hē-thoân</td><td>Pún-tē-sing-hē-thuân</td><td>本地星系團</td><td>the Local Group of Galaxies</td></tr><tr><td>三角座星系</td><td>Saⁿ-kak-seng-hē</td><td>Sann-kak-sing-hē</td><td>三角座星系</td><td>Triangulum galaxy</td></tr><tr><td>仙女座 β</td><td>Sian-lú-chō beta</td><td>Sian-lú-tsō beta</td><td>仙女座 β</td><td>Mirach</td></tr><tr><td>衛星星系</td><td>ūi-chhiⁿ-seng-hē</td><td>uī-tshinn-sing-hē</td><td>衛星星系</td><td>satellite galaxies</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210907/>昨昏 ê 圖：NGC 520：哈伯翕 ê 相碰星系</a>
</span><span class=post_next><a href=https://apod.tw/daily/20210909/>明仔載 ê 圖：M16 ê 特寫</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>