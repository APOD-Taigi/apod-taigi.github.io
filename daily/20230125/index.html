<!doctype html><html lang=en><head><title>Ldn 1622：惡魔星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="LDN 1622：惡魔星雲"><meta property="og:description" content="對一寡人來講，這个烏暗 ê 形體看起來就親像是神話內底 ê 惡魔。"><meta property="og:url" content="https://apod.tw/daily/20230125/"><meta property="og:image" content="https://apod.nasa.gov/apod/fap/image/2301/LDN1622_Carter_960.jpg"><link rel=canonical href=https://apod.tw/daily/20230125/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. January 2023</p><h1 class=post_title>LDN 1622：惡魔星雲</h1><div class=post_body><div class=post_inner><img src=https://apod.nasa.gov/apod/fap/image/2301/LDN1622_Carter_960.jpg alt=/home/runner/work/apod-taigi.github.io/apod-taigi.github.io/content/daily/2023/01/20230125.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230125.html>LDN 1622: The Boogeyman Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/jc.astrophotos/>Joshua Carter</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cle30rrff04cd01tj5s6lf15q height=180 width=500 frameborder=0 scrolling=no></iframe></div><h2 id=漢羅-ldn-1622惡魔星雲>[漢羅] LDN 1622：惡魔星雲</h2><p>對一寡人來講，這个烏暗 ê 形體看起來就親像是神話內底 ê <a href=https://en.wikipedia.org/wiki/Bogeyman>惡魔</a>。
科學上來講，Lynds 烏暗星雲 (<a href=http://heasarc.gsfc.nasa.gov/W3Browse/nebula-catalog/ldn.html>LDN</a>) 1622 ê 背景是足暗 ê 發光水素氣體，愛用望遠鏡 tùi 這區長時間感光 才看會著。
相對來講，tī <a href=https://www.instagram.com/p/CnhRwMapWsn/>這張影像</a> 中央倚正爿頂懸 彼个較光 ê 反射星雲 <a href=https://it.wikipedia.org/wiki/VdB_62>vdB 62</a>，是較好揣。
LDN 1622 是 tī 咱銀河盤附近、倚 <a href=https://en.wikipedia.org/wiki/Barnard%27s_Loop>Barnard</a> <a href=https://apod.nasa.gov/apod/ap170406.html>環</a> ê <a href=https://apod.nasa.gov/apod/ap101023.html>天區</a>。
Barnard 環是一个大型雲箍仔，踅 tī 獵戶座皮帶 kah <a href=http://www.gb.nrao.edu/~rmaddale/Education/OrionTourCenter/optical.html>獵戶座</a> 寶劍外圍。
這區是一个豐富閣 <a href=https://apod.nasa.gov/apod/ap070125.html>複雜 ê 發射星雲</a>。
照 LDN 1622 <a href=https://apod.nasa.gov/apod/ap201122.html>閘光 ê 塗粉</a> 外形來看，in 應該是 tī 仝款遠 ê 所在，差不多有 1500 <a href=https://spaceplace.nasa.gov/light-year/en/>光年</a> 遠。
若是按呢，這 2 <a href=https://www.1728.org/angsize.htm>度</a> 闊 ê 視野差不多有 60 光年闊。
<a href=https://ui.adsabs.harvard.edu/abs/2009AJ....137.3843B/abstract>少年恆星</a> 就 <a href=https://d.newsweek.com/en/full/1984642/two-cats-hiding-space.jpg>藏</a> tī 這片烏暗雲後壁，毋過咱會當用 <a href=https://www.nasa.gov/mission_pages/spitzer/infrared/index.html>Spitzer 太空望遠鏡</a> 翕--ê <a href=https://science.nasa.gov/ems/07_infraredwaves>紅外線</a> 影像 <a href=https://www.researchgate.net/figure/The-L1622-cloud-as-seen-by-Spitzer-36-m-blue-8-m-green-and-24-m-red-Emission_fig10_235684871>看著 in</a>。</p><h2 id=poj-ldn-1622-ok-mô-seng-hûn>[POJ] LDN 1622: Ok-mô͘-seng-hûn</h2><p>Tùi chi̍t-kóa lâng lâi kóng, chit ê o͘-àm ê hêng-thé khòaⁿ--khí-lâi to̍h chhin-chhiūⁿ sī sîn-ōe lāi-té ê ok-mô͘.
Kho-ha̍k siōng lâi kóng, Lynds O͘-àm-seng-hûn (LDN) 1622 ê pōe-kéng sī chiok àm ê hoat-kng chúi-sò͘ khì-thé, ài iōng bōng-oán-kiàⁿ tùi chit khu tn̂g sî-kan kám-kng chiah khòaⁿ-ē-tio̍h.
Siong-tùi lâi kóng, tī chit tiuⁿ iáⁿ-siōng tiong-ng óa chiàⁿ-pêng téng-koân hit-ê khah kng ê hoán-siā-seng-hûn vdB 62, sī khah hó chhōe.
LDN 1622 sī tī lán Gîn-hô-pôaⁿ hù-kīn, óa Barnard khoân ê thian-khu.
Barnard khoân sī chit ê tōa-hêng hûn-kho͘-á, se̍h tī La̍h-hō͘-chō phôe-tòa kah La̍h-hō͘-chō pó-kiàm gōa-ûi.
Chit khu sī chit ê hong-hù koh ho̍k-cha̍p ê hoat-siā seng-hûn.
Chiàu LDN 1622 cha̍h-kng ê thô͘-hún gōa-hêng lâi khòaⁿ, in èng-kai sī tī kāng-khoán hn̄g ê só͘-chāi, chha-put-to ū 1500 kng-nî hn̄g.
Nā-sī án-ni, chit 2 tō͘ khoah ê sī-iá chha-put-to ū 60 kng-nî khoah.
Siàu-liân hêng-chheⁿ to̍h chhàng tī chit phìⁿ o͘-àm hûn āu-piah, m̄-koh lán ē-tàng iōng Spitzer Thài-khong Bōng-oán-kiàⁿ hip--ê âng-gōa-sòaⁿ iáⁿ-siōng khòaⁿ-tio̍h in.</p><h2 id=kip-ldn-1622-ok-môo-sing-hûn>[KIP] LDN 1622: Ok-môo-sing-hûn</h2><p>Tuì tsi̍t-kuá lâng lâi kóng, tsit ê oo-àm ê hîng-thé khuànn--khí-lâi to̍h tshin-tshiūnn sī sîn-uē lāi-té ê ok-môo.
Kho-ha̍k siōng lâi kóng, Lynds Oo-àm-sing-hûn (LDN) 1622 ê puē-kíng sī tsiok àm ê huat-kng tsuí-sòo khì-thé, ài iōng bōng-uán-kiànn tuì tsit khu tn̂g sî-kan kám-kng tsiah khuànn-ē-tio̍h.
Siong-tuì lâi kóng, tī tsit tiunn iánn-siōng tiong-ng uá tsiànn-pîng tíng-kuân hit-ê khah kng ê huán-siā-sing-hûn vdB 62, sī khah hó tshuē.
LDN 1622 sī tī lán Gîn-hô-puânn hù-kīn, uá Barnard khuân ê thian-khu.
Barnard khuân sī tsit ê tuā-hîng hûn-khoo-á, se̍h tī La̍h-hōo-tsō phuê-tuà kah La̍h-hōo-tsō pó-kiàm guā-uî.
Tsit khu sī tsit ê hong-hù koh ho̍k-tsa̍p ê huat-siā sing-hûn.
Tsiàu LDN 1622 tsa̍h-kng ê thôo-hún guā-hîng lâi khuànn, in ìng-kai sī tī kāng-khuán hn̄g ê sóo-tsāi, tsha-put-to ū 1500 kng-nî hn̄g.
Nā-sī án-ni, tsit 2 tōo khuah ê sī-iá tsha-put-to ū 60 kng-nî khuah.
Siàu-liân hîng-tshenn to̍h tshàng tī tsit phìnn oo-àm hûn āu-piah, m̄-koh lán ē-tàng iōng Spitzer Thài-khong Bōng-uán-kiànn hip--ê âng-guā-suànn iánn-siōng khuànn-tio̍h in.</p><h2 id=english-ldn-1622-the-boogeyman-nebula>[English] LDN 1622: The Boogeyman Nebula</h2><p>To some, the dark shape looks like a mythical <a href=https://en.wikipedia.org/wiki/Bogeyman>boogeyman</a>.
Scientifically, Lynds' Dark Nebula <a href=http://heasarc.gsfc.nasa.gov/W3Browse/nebula-catalog/ldn.html>LDN</a> 1622 appears against a faint background of glowing hydrogen gas only visible in long telescopic exposures of the region.
In contrast, the brighter reflection nebula <a href=https://it.wikipedia.org/wiki/VdB_62>vdB 62</a> is more easily seen just above and to the right of center in the <a href=https://www.instagram.com/p/CnhRwMapWsn/>featured image</a>.
LDN 1622 lies near the plane of our Milky Way Galaxy, close <a href=https://apod.nasa.gov/apod/ap101023.html>on the sky</a> to <a href=https://en.wikipedia.org/wiki/Barnard%27s_Loop>Barnard</a>'s <a href=https://apod.nasa.gov/apod/ap170406.html>Loop</a>, a large cloud surrounding the Lynds 烏暗星雲rich <a href=https://apod.nasa.gov/apod/ap070125.html>complex of emission nebulae</a> found in the Belt and Sword <a href=http://www.gb.nrao.edu/~rmaddale/Education/OrionTourCenter/optical.html>of Orion</a>.
With swept-back outlines, the <a href=https://apod.nasa.gov/apod/ap201122.html>obscuring dust</a> of LDN 1622 is thought to lie at a similar distance, perhaps 1,500 <a href=https://spaceplace.nasa.gov/light-year/en/>light-year</a>s away.
At that distance, this 2-<a href=https://www.1728.org/angsize.htm>degree</a> wide field of view would span about 60 light-years.
<a href=https://ui.adsabs.harvard.edu/abs/2009AJ....137.3843B/abstract>Young stars</a> do <a href=https://d.newsweek.com/en/full/1984642/two-cats-hiding-space.jpg>lie hidden</a> within the dark expanse and have been <a href=https://www.researchgate.net/figure/The-L1622-cloud-as-seen-by-Spitzer-36-m-blue-8-m-green-and-24-m-red-Emission_fig10_235684871>revealed</a> in <a href=https://www.nasa.gov/mission_pages/spitzer/infrared/index.html>Spitzer Space Telescope</a> <a href=https://science.nasa.gov/ems/07_infraredwaves>infrared</a> images.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>LDN 1622</td><td>LDN it-lio̍k-jī-jī</td><td>LDN it-lio̍k-jī-jī</td><td>LDN 1622</td><td>LDN 1622</td></tr><tr><td>惡魔星雲</td><td>Ok-mô͘-seng-hûn</td><td>Ok-môo-sing-hûn</td><td>惡魔星雲</td><td>the Boogeyman Nebula</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>感光</td><td>kám-kng</td><td>kám-kng</td><td>曝光</td><td>exposure</td></tr><tr><td>反射星雲</td><td>hoán-siā-seng-hûn</td><td>huán-siā-sing-hûn</td><td>反射星雲</td><td>reflection nebula</td></tr><tr><td>vdB 62</td><td>vdB la̍k-cha̍p-jī</td><td>vdB la̍k-tsa̍p-jī</td><td>vdB 62</td><td>vdB 62</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>the plane of our Milky Way Galaxy</td></tr><tr><td>Barnard 環</td><td>Barnard khoân</td><td>Barnard khuân</td><td>巴納德環</td><td>Barnard's Loop</td></tr><tr><td>獵戶座皮帶</td><td>La̍h-hō͘-chō phôe-tòa</td><td>La̍h-hōo-tsō phuê-tuà</td><td>獵戶座腰帶</td><td>the Belt of Orion</td></tr><tr><td>獵戶座寶劍</td><td>La̍h-hō͘-chō pó-kiàm</td><td>La̍h-hōo-tsō pó-kiàm</td><td>獵戶座寶劍</td><td>the Sword of Orion</td></tr><tr><td>發射星雲</td><td>hoat-siā-seng-hûn</td><td>huat-siā-sing-hûn</td><td>發射星雲</td><td>emission nebulae</td></tr><tr><td>Spitzer 太空望遠鏡</td><td>Spitzer Thài-khong Bōng-oán-kiàⁿ</td><td>Spitzer Thài-khong Bōng-uán-kiànn</td><td>史匹哲太空望遠鏡</td><td>Spitzer Space Telescope</td></tr><tr><td>紅外線影像</td><td>âng-gōa-sòaⁿ iáⁿ-siōng</td><td>âng-guā-suànn iánn-siōng</td><td>紅外線影像</td><td>infrared images</td></tr><tr><td>視野</td><td>sī-iá</td><td>sī-iá</td><td>視野</td><td>field of view</td></tr><tr><td>Lynds 烏暗星雲</td><td>Lynds o͘-àm-seng-hûn</td><td>Lynds oo-àm-sing-hûn</td><td>暗星雲</td><td>dark nebula</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230124/>昨昏 ê 圖：LHS 475 b：地球大細 ê 系外行星</a>
</span><span class=post_next><a href=https://apod.tw/daily/20230126/>明仔載 ê 圖：活跳星系 NGC 1275</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>