<!doctype html><html lang=en><head><title>少年恆星 kah 恆星噴射流 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="少年恆星 kah 恆星噴射流"><meta property="og:description" content="James Webb 太空望遠鏡 ê NIRcam 近紅外線相機，翕著這張 ùi 一對拄形成 ê 少年恆星噴出來 ê 高速分子氣體噴流 發出 ê 紅外線影像。"><meta property="og:url" content="https://apod.tw/daily/20230728/"><meta property="og:image" content="https://apod.nasa.gov/apod/fap/image/2307/HH46-47_JWST1030.jpg"><link rel=canonical href=https://apod.tw/daily/20230728/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. July 2023</p><h1 class=post_title>少年恆星 kah 恆星噴射流</h1><div class=post_body><div class=post_inner><img src=https://apod.nasa.gov/apod/fap/image/2307/HH46-47_JWST1030.jpg alt=/home/runner/work/apod-taigi.github.io/apod-taigi.github.io/content/daily/2023/07/20230728.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230728.html>Young Stars, Stellar Jets</a></li><li>影像來源：<a href=https://www.nasa.gov>NASA</a>, <a href=https://www.esa.int/>ESA</a>, <a href=https://www.asc-csa.gc.ca/eng/>CSA</a>, 資料處理：Joseph DePasquale (<a href=https://www.stsci.edu>STScI</a>)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cllwg5gya00hp01xa4rlr97oj height=180 width=500 frameborder=0 scrolling=no></iframe></div><h2 id=漢羅-少年恆星-kah-恆星噴射流>[漢羅] 少年恆星 kah 恆星噴射流</h2><p>James Webb 太空望遠鏡 ê <a href=https://webbtelescope.org/contents/media/images/2023/131/01H53089T1FMZZN48VD4Z73FRC>NIRcam 近紅外線相機</a>，翕著這張 ùi 一對拄形成 ê 少年恆星噴出來 ê 高速分子氣體噴流 發出 ê 紅外線影像。
In 是去予編做 HH (Herbig-Haro) 46 kah 47 ê 少年恆星，就 <a href=https://www.eso.org/public/ireland/images/eso1336c/>tī 烏暗星雲內底</a>，uì 可見光來看是袂透光--ê。
這兩粒恆星是 tī NIRcam 近紅外線相機翕--ê 影像 ê 紅色 <a href=https://webbtelescope.org/contents/media/images/01G529MX46J7AFK61GAMSHKSSN>繞射光針</a> ê 中央。
In ê <a href="https://webbtelescope.org/contents/media/images/2018/53/4266-Image?Tag=Stellar%20Jets">高能恆星噴射流</a> 湠到 差不多欲 1 光年長，才 <a href=https://www.spitzer.caltech.edu/image/ssc2003-06f-embedded-outflow-in-hh-46-47>伸入去</a> 烏暗星際物質內底。
這个 <a href=http://arxiv.org/abs/astro-ph/0304258>少年恆星系統</a> 袂講蓋遠，才 1140 光年遠爾爾，就 chhāi tī <a href=http://www.hawastsoc.org/deepsky/vel/index.html>船帆座</a> ê 方向遐。
咱會當用 Webb 太空望遠鏡 ê 紅外線能力來探索 這粒足迷人 ê 天體。</p><h2 id=poj-siàu-liân-hêng-chhiⁿ-kah-hêng-chhiⁿ-phùn-siā-liû>[POJ] Siàu-liân hêng-chhiⁿ kah Hêng-chhiⁿ phùn-siā-liû</h2><p>James Webb Thài-khong Bōng-oán-kiàⁿ ê NIRcam Kīn-âng-gōa-sòaⁿ siòng-ki, hip-tio̍h chit-tiuⁿ ùi chi̍t-tùi tú hêng-sêng ê siàu-liân hêng-chhiⁿ phùn--chhut-lâi ê ko-sok hun-chú khì-thé phùn-liû hoat--chhut ê âng-gōa-sòaⁿ iáⁿ-siōng.
In sī khì hō͘ pian-chò HH (Herbig Haro) 46 kah 47 ê siàu-liân hêng-chhiⁿ, to̍h tī o͘-àm seng-hûn lāi-té, ùi khó-kiàn-kng lâi-khòaⁿ sī bē-thàu-kng--ê.
Chit nn̄g-lia̍p hêng-chhiⁿ sī tī NIRcam Kīn-âng-gōa-sòaⁿ siòng-ki hip--ê iáⁿ-siōng ê âng-sek jiàu-siā kng-chiam ê tiong-ng.
In ê ko-lêng hêng-chhiⁿ phùn-siā-liû thòaⁿ kàu chha-put-to beh 1 kng-nî tn̂g, chiah chhun-ji̍p-khì o͘-àm seng-chè bu̍t-chit lāi-té.
Chit-ê siàu-liân hêng-chhiⁿ hē-thóng bē kóng kài hn̄g, chiah 1140 kng-nî hn̄g niā-niā, to̍h chhāi tī Chûn-phâng-chō ê hong-hiòng hiah.
Lán ē-tàng iōng Webb Thài-khong Bōng-oán-kiàⁿ ê âng-gōa-sòaⁿ lêng-le̍k lâi thàm-soh chit-lia̍p chiok bê-lâng ê thian-thé.</p><h2 id=kip-siàu-liân-hîng-tshinn-kah-hîng-tshinn-phùn-siā-liû>[KIP] Siàu-liân hîng-tshinn kah Hîng-tshinn phùn-siā-liû</h2><p>James Webb Thài-khong Bōng-uán-kiànn ê NIRcam Kīn-âng-guā-suànn siòng-ki, hip-tio̍h tsit-tiunn uì tsi̍t-tuì tú hîng-sîng ê siàu-liân hîng-tshinn phùn--tshut-lâi ê ko-sok hun-tsú khì-thé phùn-liû huat--tshut ê âng-guā-suànn iánn-siōng.
In sī khì hōo pian-tsò HH (Herbig Haro) 46 kah 47 ê siàu-liân hîng-tshinn, to̍h tī oo-àm sing-hûn lāi-té, uì khó-kiàn-kng lâi-khuànn sī bē-thàu-kng--ê.
Tsit nn̄g-lia̍p hîng-tshinn sī tī NIRcam Kīn-âng-guā-suànn siòng-ki hip--ê iánn-siōng ê âng-sik jiàu-siā kng-tsiam ê tiong-ng.
In ê ko-lîng hîng-tshinn phùn-siā-liû thuànn kàu tsha-put-to beh 1 kng-nî tn̂g, tsiah tshun-ji̍p-khì oo-àm sing-tsè bu̍t-tsit lāi-té.
Tsit-ê siàu-liân hîng-tshinn hē-thóng bē kóng kài hn̄g, tsiah 1140 kng-nî hn̄g niā-niā, to̍h tshāi tī Tsûn-phâng-tsō ê hong-hiòng hiah.
Lán ē-tàng iōng Webb Thài-khong Bōng-uán-kiànn ê âng-guā-suànn lîng-li̍k lâi thàm-soh tsit-lia̍p tsiok bê-lâng ê thian-thé.</p><h2 id=english-young-stars-stellar-jets>[English] Young Stars, Stellar Jets</h2><p>High-speed outflows of molecular gas from a pair of actively forming young stars shine in infrared light, revealing themselves in <a href=https://webbtelescope.org/contents/media/images/2023/131/01H53089T1FMZZN48VD4Z73FRC>this NIRcam image</a> from the James Webb Space Telescope.
Cataloged as HH (Herbig-Haro) 46/47 the young stars are <a href=https://www.eso.org/public/ireland/images/eso1336c/>lodged within a dark nebula</a> that is largely opaque when viewed in visible light.
The pair lie at the center of the prominent reddish <a href=https://webbtelescope.org/contents/media/images/01G529MX46J7AFK61GAMSHKSSN>diffraction spikes</a> in the NIRcam image.
Their <a href="https://webbtelescope.org/contents/media/images/2018/53/4266-Image?Tag=Stellar%20Jets">energetic stellar jets</a> extend for nearly a light-year, <a href=https://www.spitzer.caltech.edu/image/ssc2003-06f-embedded-outflow-in-hh-46-47>burrowing into</a> the dark interstellar material.
A tantalizing object to explore with Webb's infrared capabilities, this <a href=http://arxiv.org/abs/astro-ph/0304258>young star system</a> is relatively nearby, located only some 1,140 light-years distant in the nautical <a href=http://www.hawastsoc.org/deepsky/vel/index.html>constellation Vela</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>噴射流</td><td>phùn-siā-liû</td><td>phùn-siā-liû</td><td>噴射流</td><td>jet</td></tr><tr><td>噴流</td><td>phùn-liû</td><td>phùn-liû</td><td>噴流</td><td>outflow</td></tr><tr><td>James Webb 太空望遠鏡</td><td>James Webb Thài-khong Bōng-oán-kiàⁿ</td><td>James Webb Thài-khong Bōng-uán-kiànn</td><td>詹姆斯·韋伯太空望遠鏡</td><td>James Webb Space Telescope</td></tr><tr><td>近紅外線相機</td><td>Kīn-âng-gōa-sòaⁿ siòng-ki</td><td>Kīn-âng-guā-suànn siòng-ki</td><td>近紅外線相機</td><td>NIRcam</td></tr><tr><td>烏暗星雲</td><td>o͘-àm seng-hûn</td><td>oo-àm sing-hûn</td><td>暗星雲</td><td>dark nebula</td></tr><tr><td>HH 46</td><td>HH sì-cha̍p-la̍k</td><td>HH sì-tsa̍p-la̍k</td><td>HH 46</td><td>Herbig-Haro (HH) 46</td></tr><tr><td>HH 47</td><td>HH sì-cha̍p-chhit</td><td>HH sì-tsa̍p-tshit</td><td>HH 47</td><td>Herbig-Haro (HH) 47</td></tr><tr><td>袂透光</td><td>bē-thàu-kng</td><td>bē-thàu-kng</td><td>不透明</td><td>opaque</td></tr><tr><td>繞射光針</td><td>jiàu-siā kng-chiam</td><td>jiàu-siā kng-tsiam</td><td>繞射星芒</td><td>diffraction spikes</td></tr><tr><td>船帆座</td><td>Chûn-phâng-chō</td><td>Tsûn-phâng-tsō</td><td>船帆座</td><td>Vela</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230727/>昨昏 ê 圖：波江座內底 ê 星系對</a>
</span><span class=post_next><a href=https://apod.tw/daily/20230729/>明仔載 ê 圖：阿波羅 11 號：有去予日光照著</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>