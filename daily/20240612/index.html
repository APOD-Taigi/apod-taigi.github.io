<!doctype html><html lang=en><head><title>Karkonosze 山脈天頂 ê 極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Karkonosze 山脈天頂 ê 極光"><meta property="og:description" content="這是歷史上頭一擺。上無嘛是這位攝影師 頭一擺 tī in 故鄉 ê 山頂翕著--ê 極光。"><meta property="og:url" content="https://apod.tw/daily/20240612/"><meta property="og:image" content="https://apod.nasa.gov/apod/image/2406/AuroraKarkonosze_Koszela_1080.jpg"><link rel=canonical href=https://apod.tw/daily/20240612/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>12. June 2024</p><h1 class=post_title>Karkonosze 山脈天頂 ê 極光</h1><div class=post_body><div class=post_inner><img src=https://apod.nasa.gov/apod/image/2406/AuroraKarkonosze_Koszela_1080.jpg alt=/home/runner/work/apod-taigi.github.io/apod-taigi.github.io/content/daily/2024/06/20240612.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240612.html>Aurora over Karkonosze Mountains</a></li><li>影像來源 kah 版權：<a href=https://www.instagram.com/danielkoszelaphotography/>Daniel Koszela</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clxw41qi200uc01w1dppfc3z1 height=180 width=500 frameborder=0 scrolling=no></iframe></div><h2 id=漢羅-karkonosze-山脈天頂-ê-極光>[漢羅] Karkonosze 山脈天頂 ê 極光</h2><p>這是歷史上頭一擺。
上無嘛是這位攝影師 頭一擺 tī in 故鄉 ê 山頂翕著--ê 極光。
這个極光是 <a href=https://apod.nasa.gov/apod/ap240612.htmlap240512.html>偌爾壯觀</a>！
遮是 <a href=https://en.wikipedia.org/wiki/Poland>波蘭</a> <a href=https://en.wikipedia.org/wiki/Giant_Mountains_National_Park>Karkonosze 山脈</a>，一般講來，遮 tùi 北極來講傷倚南爿矣，應該看袂著極光。
毋過 tī 5 月 10 號 kah 11 號這兩个 <a href=https://www.shutterstock.com/image-photo/close-scottish-fold-cat-head-260nw-1277698591.jpg>媠甲毋是款 ê 暗暝</a>，出現 茄仔色 ê 光 kah 青色 ê 光，kā 夜空照甲足光--ê。
這个媠甲予人會觸舌 ê 夜空，<a href="https://www.facebook.com/media/set/?set=a.431368006258449&amp;type=3">嘛出現 tī 足濟</a> <a href=https://apod.nasa.gov/apod/ap240612.htmlap220206.html>地球</a> <a href=https://www.researchgate.net/profile/Biagio-Di-Mauro-2/publication/355674389/figure/fig1/AS:1084113742245888@1635484266211/Global-map-divided-in-tropical-areas-middle-latitudes-and-polar-regions.png>中緯度</a> ê 所在。
<a href=https://www.instagram.com/p/C60r4UgLlGq/>這張相片</a> 是 kā 6 張 chhāi 直 ê 感光影像 疊做伙 ê 合成影像，是 tī 極光出現上強 ê 時陣翕--ê。
正爿有幾若棟敢若是未來 ê 建築，其實是 <a href=https://en.wikipedia.org/wiki/Giant_Mountains_National_Park>Karkonosze 山脈</a> 上懸山 山頂 ê <a href=https://en.wikipedia.org/wiki/Tadeusz_Ho%C5%82dys_High-Mountain_Meteorological_Observatory_on_%C5%9Anie%C5%BCka>氣象站</a>。
<a href=https://site.uit.no/spaceweather/wp-content/uploads/sites/194/2019/08/Colours-700x742.png>茄仔色</a> ê 光 是 <a href=https://theconversation.com/are-the-northern-lights-caused-by-particles-from-the-sun-not-exactly-174019>太陽激發</a> ê 高能 <a href=https://www.aps.org/archives/publications/apsnews/200010/history.cfm>電子</a> 去挵著 <a href=https://www.nasa.gov/general/what-is-earths-atmosphere/>地球大氣</a> 內底 ê <a href=https://en.wikipedia.org/wiki/Nitrogen>窒素</a> 分子引起--ê。
咱 ê <a href=https://spaceplace.nasa.gov/all-about-the-sun/>日頭</a> 會 tī 未來 2 年內，來到伊 <a href=https://www.nasa.gov/news-release/solar-cycle-25-is-here-nasa-noaa-scientists-explain-what-that-means/>表面活動</a> 上強 ê 時期。
照科學家 ê 估計，時到，<a href=https://apod.nasa.gov/apod/ap240612.htmlap230122.html>極光</a> 會比這馬閣較濟，毋過大部份攏會出現 tī <a href=https://en.wikipedia.org/wiki/Polar_regions_of_Earth>地球南北極</a> 附近 ê 地區。</p><h2 id=poj-karkonosze-soaⁿ-meh-thiⁿ-téng-ê-kek-kng>[POJ] Karkonosze soaⁿ-me̍h thiⁿ-téng ê ke̍k-kng</h2><p>Che-sī le̍k-sú-siōng thâu-chi̍t-pái.
Siōng-bô mā-sī chit-ūi liap-iáⁿ-su thâu-chi̍t-pái tī in kò͘-hiong ê soaⁿ-téng hip--tio̍h--ê ke̍k-kng.
Chit-ê ke̍k-kng sī gōa-nī chòng-koan!
Chia sī Pho-lân Karkonosze soaⁿ-me̍h, it-poaⁿ kóng--lâi, chia tùi pak-ke̍k lâi-kóng siuⁿ óa lâm-pêng--ah, eng-kai khòaⁿ bē-tio̍h ke̍k-kng.
M̄-koh tī 5 goe̍h 10 hō kah 11 hō chit nn̄g-ê súi kah m̄-sī-khoán ê àm-mê, chhut-hiān kiô-á-sek ê kng kah chheⁿ-sek ê kng, kā iā-khong chiò kah chiok kng--ê.
Chit-ê súi kah hō͘ lâng ē tak-chi̍h ê iā-khong, mā chhut-hiān tī chiok chē Tē-kiû tiong-hūi-tō͘ ê só͘-chāi.
Chit-tiuⁿ siòng-phìⁿ sī kā 6 tiuⁿ chhāi-ti̍t ê kám-kng iáⁿ-siōng tha̍h chò-hóe ê ha̍p-sêng iáⁿ-siōng, sī tī ke̍k-kng chhut-hiān siōng kiông ê sî-chūn hip--ê.
Chiàⁿ-pêng ū kúi-nā tòng káⁿ-ná sī bī-lâi ê kiàn-tio̍k, kî-si̍t sī Karkonosze soaⁿ-me̍h siōng-koân-soaⁿ soaⁿ-téng ê khì-siōng-chām.
Kiô-á-sek ê kng sī Thài-iông kek-hoat ê ko-lêng tiān-chú khì lòng-tio̍h Tē-kiû tāi-khì lāi-té ê chit-sò͘ hun-chú ín-khí--ê.
Lán ê ji̍t-thâu ē tī bī-lâi 2 nî lāi, lâi-kàu i piáu-bīn oa̍h-tāng siōng kiông ê sî-kî.
Chiàu kho-ha̍k-ka ê kó͘-kè, sî-kàu, ke̍k-kng ē pí chit-má koh khah chè, m̄-koh tōa-pō͘-hūn lóng ē chhut-hiān tī Tē-kiû lâm-pak-ke̍k hù-kīn ê tē-khu.</p><h2 id=kip-karkonosze-suann-meh-thinn-tíng-ê-kik-kng>[KIP] Karkonosze suann-me̍h thinn-tíng ê ki̍k-kng</h2><p>Tse-sī li̍k-sú-siōng thâu-tsi̍t-pái.
Siōng-bô mā-sī tsit-uī liap-iánn-su thâu-tsi̍t-pái tī in kòo-hiong ê suann-tíng hip--tio̍h--ê ki̍k-kng.
Tsit-ê ki̍k-kng sī guā-nī tsòng-kuan!
Tsia sī Pho-lân Karkonosze suann-me̍h, it-puann kóng--lâi, tsia tuì pak-ki̍k lâi-kóng siunn uá lâm-pîng--ah, ing-kai khuànn bē-tio̍h ki̍k-kng.
M̄-koh tī 5 gue̍h 10 hō kah 11 hō tsit nn̄g-ê suí kah m̄-sī-khuán ê àm-mê, tshut-hiān kiô-á-sik ê kng kah tshenn-sik ê kng, kā iā-khong tsiò kah tsiok kng--ê.
Tsit-ê suí kah hōo lâng ē tak-tsi̍h ê iā-khong, mā tshut-hiān tī tsiok tsē Tē-kiû tiong-huī-tōo ê sóo-tsāi.
Tsit-tiunn siòng-phìnn sī kā 6 tiunn tshāi-ti̍t ê kám-kng iánn-siōng tha̍h tsò-hué ê ha̍p-sîng iánn-siōng, sī tī ki̍k-kng tshut-hiān siōng kiông ê sî-tsūn hip--ê.
Tsiànn-pîng ū kuí-nā tòng kánn-ná sī bī-lâi ê kiàn-tio̍k, kî-si̍t sī Karkonosze suann-me̍h siōng-kuân-suann suann-tíng ê khì-siōng-tsām.
Kiô-á-sik ê kng sī Thài-iông kik-huat ê ko-lîng tiān-tsú khì lòng-tio̍h Tē-kiû tāi-khì lāi-té ê tsit-sòo hun-tsú ín-khí--ê.
Lán ê ji̍t-thâu ē tī bī-lâi 2 nî lāi, lâi-kàu i piáu-bīn ua̍h-tāng siōng kiông ê sî-kî.
Tsiàu kho-ha̍k-ka ê kóo-kè, sî-kàu, ki̍k-kng ē pí tsit-má koh khah tsè, m̄-koh tuā-pōo-hūn lóng ē tshut-hiān tī Tē-kiû lâm-pak-ki̍k hù-kīn ê tē-khu.</p><h2 id=english-aurora-over-karkonosze-mountains>[English] Aurora over Karkonosze Mountains</h2><p>It was the first time ever.
At least, the first time this photographer had ever seen aurora from his home mountains.
And what a <a href=https://apod.nasa.gov/apod/ap240612.htmlap240512.html>spectacular aurora</a> it was.
The <a href=https://en.wikipedia.org/wiki/Giant_Mountains_National_Park>Karkonosze Mountains</a> in <a href=https://en.wikipedia.org/wiki/Poland>Poland</a> are usually too far south to see any auroras.
But on the <a href=https://www.shutterstock.com/image-photo/close-scottish-fold-cat-head-260nw-1277698591.jpg>amazing night</a> of May 10 - 11, purple and green colors lit up much of the night sky, a surprising spectacle that <a href="https://www.facebook.com/media/set/?set=a.431368006258449&amp;type=3">also appeared over many</a> mid-<a href=https://www.researchgate.net/profile/Biagio-Di-Mauro-2/publication/355674389/figure/fig1/AS:1084113742245888@1635484266211/Global-map-divided-in-tropical-areas-middle-latitudes-and-polar-regions.png>latitude</a> locations around the <a href=https://apod.nasa.gov/apod/ap240612.htmlap220206.html>Earth</a>.
The <a href=https://www.instagram.com/p/C60r4UgLlGq/>featured image</a> is a composite of six vertical exposures taken during the auroral peak.
The futuristic buildings on the right are part of a <a href=https://en.wikipedia.org/wiki/Tadeusz_Ho%C5%82dys_High-Mountain_Meteorological_Observatory_on_%C5%9Anie%C5%BCka>meteorological observatory</a> located on the highest peak of the <a href=https://en.wikipedia.org/wiki/Giant_Mountains_National_Park>Karkonosze Mountains</a>.
The <a href=https://site.uit.no/spaceweather/wp-content/uploads/sites/194/2019/08/Colours-700x742.png>purple color</a> is primarily due to <a href=https://theconversation.com/are-the-northern-lights-caused-by-particles-from-the-sun-not-exactly-174019>Sun-triggered</a>, high-energy <a href=https://www.aps.org/archives/publications/apsnews/200010/history.cfm>electrons</a> impacting <a href=https://en.wikipedia.org/wiki/Nitrogen>nitrogen</a> molecules in <a href=https://www.nasa.gov/general/what-is-earths-atmosphere/>Earth's atmosphere</a>.
Our <a href=https://spaceplace.nasa.gov/all-about-the-sun/>Sun</a> is reaching its maximum <a href=https://www.nasa.gov/news-release/solar-cycle-25-is-here-nasa-noaa-scientists-explain-what-that-means/>surface activity</a> over the next two years, and although many more <a href=https://apod.nasa.gov/apod/ap240612.htmlap230122.html>auroras</a> are predicted, most will occur over regions closer to the <a href=https://en.wikipedia.org/wiki/Polar_regions_of_Earth>Earth's poles</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>南北極</td><td>lâm-pak-ke̍k</td><td>lâm-pak-ki̍k</td><td>南北極</td><td>Earth's poles</td></tr><tr><td>中緯度</td><td>tiong-hūi-tō͘</td><td>tiong-huī-tōo</td><td>中緯度</td><td>mid-latitude</td></tr><tr><td>感光</td><td>kám-kng</td><td>kám-kng</td><td>曝光</td><td>exposures</td></tr><tr><td>大氣</td><td>tāi-khì</td><td>tāi-khì</td><td>大氣</td><td>atmosphere</td></tr><tr><td>窒素</td><td>chit-sò͘</td><td>tsit-sòo</td><td>氮</td><td>nitrogen</td></tr><tr><td>氣象站</td><td>khì-siōng-chām</td><td>khì-siōng-tsām</td><td>氣象站</td><td>meteorological observatory</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240611/>昨昏 ê 圖：蛇夫座 Rho 附近 ê 七彩天星 kah 五彩雲</a>
</span><span class=post_next><a href=https://apod.tw/daily/20240613/>明仔載 ê 圖：Messier 66 ê 特寫</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>