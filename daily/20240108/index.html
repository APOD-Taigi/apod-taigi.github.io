<!doctype html><html lang=en><head><title>金星 ê 相位 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="金星 ê 相位"><meta property="og:description" content="金星就親像月娘，會出現完整 ê 圓盤，薄薄 ê 月眉形，kah 這兩款之間 ê 形態。"><meta property="og:url" content="https://apod.tw/daily/20240108/"><meta property="og:image" content="https://apod.nasa.gov/apod/image/2401/VenusPhases_Gonzales_960.jpg"><link rel=canonical href=https://apod.tw/daily/20240108/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. January 2024</p><h1 class=post_title>金星 ê 相位</h1><div class=post_body><div class=post_inner><img src=https://apod.nasa.gov/apod/image/2401/VenusPhases_Gonzales_960.jpg alt=/home/runner/work/apod-taigi.github.io/apod-taigi.github.io/content/daily/2024/01/20240108.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240108.html>The Phases of Venus</a></li><li>影像來源 kah <a href=https://creativecommons.org/licenses/by/3.0/>許可</a>：<a href=https://www.flickr.com/people/stephane-gonzalez/>Stéphane Gonzales</a></li><li>免費 ê APOD 課程：<a href=https://aaa.org/event/2023-astronomy-picture-of-the-day/>January 9, 2024 to the Amateur Astronomers of Association of New York</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clsc5e2120anb01wraugv5xbt height=180 width=500 frameborder=0 scrolling=no></iframe></div><h2 id=漢羅-金星-ê-相位>[漢羅] 金星 ê 相位</h2><p>金星有相位 ê 變化。
<a href=https://science.nasa.gov/venus/>金星</a> 就親像月娘，會出現完整 ê 圓盤，薄薄 ê <a href=https://apod.nasa.gov/apod/ap230826.html>月眉形</a>，kah 這兩款之間 ê 形態。
金星定定是 <a href=https://apod.nasa.gov/apod/ap230102.html>日落了後</a>，抑是 <a href=https://apod.nasa.gov/apod/ap160130.html>日出進前</a>，天頂上光 ê 天體。
毋過，伊傷細粒矣，一般是愛用雙筒千里鏡 抑是 細台天文望遠鏡，才有法度看清楚伊這馬 ê 相位是佗一款。
這場 <a href=https://www.iau.org/public/images/detail/ann23043a/>縮時攝影系列相片</a>，是 2015 年 開 6 個月 ê 時間，tī <a href=https://en.wikipedia.org/wiki/France>法國</a> <a href=https://youtu.be/nAlTvNII1O8>Charente-Maritime</a> 省 ê Surgères 翕--ê。
毋但有翕著金星相位 ê 變化，嘛有翕著伊視寸尺 ê 改變。
<a href="https://apod.nasa.gov/cgi-bin/apod/apod_search?tquery=Venus">金星</a> 若是出現 tī 離地球較遠 ê 太陽後壁彼爿，伊看起來就會較細粒，而且是月圓相。
<a href=https://earthsky.org/astronomy-essentials/five-petals-of-venus/>金星 kah 地球</a> 若是攏出現 tī 太陽仝這爿，<a href=https://img.freepik.com/premium-photo/adorable-striped-cat-looking-up-cat-portrait-close-up_199743-10939.jpg>伊看起來</a> 就會較大粒，毋過會是月眉相。
<a href=https://earthsky.org/upl/2023/01/Venus-elongation-north-sunrise-2023-Guy-Ottewell.jpg>這個月 ê 金星</a> 會 tī 天光進前出現，會是 <a href=https://spaceplace.nasa.gov/moon-phases/>頂</a><a href=https://apod.nasa.gov/apod/ap231112.html>膨月</a> ê <a href=https://spaceplace.nasa.gov/moon-phases/>相位</a>。</p><h2 id=poj-kim-chheⁿ-ê-siòng-ūi>[POJ] Kim-chheⁿ ê Siòng-ūi</h2><p>Kim-chheⁿ ū siòng-ūi ê piàn-hòa.
Kim-chheⁿ to̍h chhin-chhiūⁿ goe̍h-niû, ē chhut-hiān oân-chéng ê îⁿ-pôaⁿ, po̍h-po̍h ê goe̍h-bâi-hêng, kah chit nn̄g khoán chi-kan ê hêng-thài.
Kim-chheⁿ tiāⁿ-tiāⁿ sī ji̍t-lo̍h liáu-āu, ia̍h-sī ji̍t-chhut chìn-chêng, thiⁿ-téng siōng kng ê thian-thé.
M̄-koh, i siuⁿ sè-lia̍p ah, it-poaⁿ sī ài iōng siang-tâng chhian-lí-kiàⁿ ia̍h-sī sè-tâi thian-bûn bōng-oán-kiàⁿ, chiah ū-hoat-tō͘ khòaⁿ-chheng-chhó i chit-má ê siòng-ūi sī toh chi̍t-khoán.
Chit-tiûⁿ sok-sî-liap-iáⁿ hē-lia̍t siòng-phìⁿ, sī 2015 nî khui 6 kò goe̍h ê sî-kan,tī Hoat-kok Charente Maritime séng ê Surgères hip--ê.
M̄-nā ū hip-tio̍h Kim-chheⁿ siòng-ūi ê piàn-hòa, mā ū hip-tio̍h i sī-chhùn-chhioh ê kái-piàn.
Kim-chheⁿ nā-sī chhut-hiān tī lī Tē-kiû khah hn̄g ê Thài-iông āu-piah hit-pêng, i khòaⁿ-khí-lâi to̍h ē khah sè-lia̍p, jî-chhiáⁿ sī goe̍h-îⁿ siòng.
Kim-chheⁿ kah Tē-kiû nā-sī lóng chhut-hiān tī Thài-iông kāng chit-pêng,i khòaⁿ--khí-lâi to̍h ē khah tōa-lia̍p, m̄-koh ē sī goe̍h-bâi siòng.
Chit kò goe̍h ê Kim-chheⁿ ē tī thiⁿ-kng chìn-chêng chhut-hiān, ē sī téng-phòng-goe̍h ê siòng-ūi.</p><h2 id=kip-kim-tshenn-ê-siòng-uī>[KIP] Kim-tshenn ê Siòng-uī</h2><p>Kim-tshenn ū siòng-uī ê piàn-huà.
Kim-tshenn to̍h tshin-tshiūnn gue̍h-niû, ē tshut-hiān uân-tsíng ê înn-puânn, po̍h-po̍h ê gue̍h-bâi-hîng, kah tsit nn̄g khuán tsi-kan ê hîng-thài.
Kim-tshenn tiānn-tiānn sī ji̍t-lo̍h liáu-āu, ia̍h-sī ji̍t-tshut tsìn-tsîng, thinn-tíng siōng kng ê thian-thé.
M̄-koh, i siunn sè-lia̍p ah, it-puann sī ài iōng siang-tâng tshian-lí-kiànn ia̍h-sī sè-tâi thian-bûn bōng-uán-kiànn, tsiah ū-huat-tōo khuànn-tshing-tshó i tsit-má ê siòng-ūi sī toh tsi̍t-khuán.
Tsit-tiûnn sok-sî-liap-iánn hē-lia̍t siòng-phìnn, sī 2015 nî khui 6 kò gue̍h ê sî-kan,tī Huat-kok Charente Maritime síng ê Surgères hip--ê.
M̄-nā ū hip-tio̍h Kim-tshenn siòng-uī ê piàn-huà, mā ū hip-tio̍h i sī-tshùn-tshioh ê kái-piàn.
Kim-tshenn nā-sī tshut-hiān tī lī Tē-kiû khah hn̄g ê Thài-iông āu-piah hit-pîng, i khuànn-khí-lâi to̍h ē khah sè-lia̍p, jî-tshiánn sī gue̍h-înn siòng.
Kim-tshenn kah Tē-kiû nā-sī lóng tshut-hiān tī Thài-iông kāng tsit-pîng,i khuànn--khí-lâi to̍h ē khah tuā-lia̍p, m̄-koh ē sī gue̍h-bâi siòng.
Tsit kò gue̍h ê Kim-tshenn ē tī thinn-kng tsìn-tsîng tshut-hiān, ē sī tíng-phòng-gue̍h ê siòng-uī.</p><h2 id=english-the-phases-of-venus>[English] The Phases of Venus</h2><p>Venus goes through <a href=https://en.wikipedia.org/wiki/Phases_of_Venus>phases</a>.
Just like our Moon, <a href=https://science.nasa.gov/venus/>Venus</a> can appear as a full circular disk, a thin <a href=https://apod.nasa.gov/apod/ap230826.html>crescent</a>, or anything in between.
Venus, frequently the brightest object in the <a href=https://apod.nasa.gov/apod/ap230102.html>post-sunset</a> or <a href=https://apod.nasa.gov/apod/ap160130.html>pre-sunrise</a> sky, appears so small, however, that it usually requires binoculars or a small telescope to clearly see its current phase.
The <a href=https://www.iau.org/public/images/detail/ann23043a/>featured time-lapse sequence</a> was taken over the course of six months in 2015 from Surgères, <a href=https://youtu.be/nAlTvNII1O8>Charente-Maritime</a>, <a href=https://en.wikipedia.org/wiki/France>France</a>, and shows not only how Venus changes phase, but changes angular size as well.
When <a href="https://apod.nasa.gov/cgi-bin/apod/apod_search?tquery=Venus">Venus</a> is on the far side of the Sun from the Earth, it appears angularly smallest and nearest to full phase, while when <a href=https://earthsky.org/astronomy-essentials/five-petals-of-venus/>Venus and Earth</a> are on the same side of the Sun, <a href=https://img.freepik.com/premium-photo/adorable-striped-cat-looking-up-cat-portrait-close-up_199743-10939.jpg>Venus appears</a> larger, but as a crescent.
<a href=https://earthsky.org/upl/2023/01/Venus-elongation-north-sunrise-2023-Guy-Ottewell.jpg>This month Venus</a> rises before dawn in <a href=https://spaceplace.nasa.gov/moon-phases/>waxing</a> <a href=https://apod.nasa.gov/apod/ap231112.html>gibbous</a> <a href=https://spaceplace.nasa.gov/moon-phases/>phases</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>金星</td><td>Kim-chheⁿ</td><td>Kim-tshenn</td><td>金星</td><td>Venus</td></tr><tr><td>相位</td><td>siòng-ūi</td><td>siòng-uī</td><td>相位</td><td>Phases</td></tr><tr><td>月圓</td><td>goe̍h-îⁿ</td><td>gue̍h-înn</td><td>滿月</td><td>full moon</td></tr><tr><td>月眉</td><td>goe̍h-bâi</td><td>gue̍h-bâi</td><td>新月</td><td>crescent</td></tr><tr><td>頂膨月</td><td>téng-phòng-goe̍h</td><td>tíng-phòng-gue̍h</td><td>盈凸月</td><td>waxing gibbous</td></tr><tr><td>視寸尺</td><td>sī-chhùn-chhioh</td><td>sī-tshùn-tshioh</td><td>視尺寸</td><td>angular size</td></tr><tr><td>雙筒千里鏡</td><td>siang-tâng chhian-lí-kiàⁿ</td><td>siang-tâng tshian-lí-kiànn</td><td>雙筒望遠鏡</td><td>binoculars</td></tr><tr><td>天文望遠鏡</td><td>thian-bûn bōng-oán-kiàⁿ</td><td>thian-bûn bōng-uán-kiànn</td><td>天文望遠鏡</td><td>telescope</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time-lapse</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240107/>昨昏 ê 圖：光學波段 kah X-光波段 ê 貓眼星雲</a>
</span><span class=post_next><a href=https://apod.tw/daily/20240109/>明仔載 ê 圖：雷神 Thor ê 頭盔</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>