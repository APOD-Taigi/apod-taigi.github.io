<!doctype html><html lang=en><head><title>暗暝 ê 天色 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="暗暝 ê 天色"><meta property="og:description" content="暗暝 ê 時陣，天色是按怎變暗去--ê？"><meta property="og:url" content="https://apod.tw/daily/20240228/"><meta property="og:image" content="https://apod.nasa.gov/apod/image/2402/TwilightShades_Giannobile_1080.jpg"><link rel=canonical href=https://apod.tw/daily/20240228/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>28. February 2024</p><h1 class=post_title>暗暝 ê 天色</h1><div class=post_body><div class=post_inner><img src=https://apod.nasa.gov/apod/image/2402/TwilightShades_Giannobile_1080.jpg alt=/home/runner/work/apod-taigi.github.io/apod-taigi.github.io/content/daily/2024/02/20240228.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240228.html>Shades of Night</a></li><li>影像來源 kah 版權：<a href=https://www.instagram.com/astro_dariogiannobile/>Dario Giannobile</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cluk11nue04pn011wckglf9jz height=180 width=500 frameborder=0 scrolling=no></iframe></div><h2 id=漢羅-暗暝-ê-天色>[漢羅] 暗暝 ê 天色</h2><p>暗暝 ê 時陣，天空是按怎變暗去--ê？
Tī 無仝階段，會有無仝款 ê 特殊色水 ùi 地平線湠出來。
<a href="https://www.facebook.com/photo/?fbid=10231968620107561">這張影像</a> ùi 倒爿 到 正爿，是日頭落山了後，tùi 愈來愈暗 ê <a href=https://apod.nasa.gov/apod/ap240228.htmlap230506.html>黃昏天色</a> 連紲 翕 20 張，才 kā in ê 長條影像接起來 ê 組合影像。
相片是頂個月 tī <a href=https://en.wikipedia.org/wiki/Italy>意大利</a> <a href=https://youtu.be/NnKs9NDzvVs>Sicily 島</a> ê <a href=https://youtu.be/zopIdrtkbVE>Syracuse 市</a> 翕--ê，翕相 ê 方向是 <a href=https://apod.nasa.gov/apod/ap240228.htmlap190624.html>日頭 ê 相對面</a>。
相片上倒爿是日落進前 ê 天空。
正爿彼寡 顯目 ê 光帶，包括 <a href=https://apod.nasa.gov/apod/ap240228.htmlap230626.html>金星帶</a>、<a href=https://twanight.org/gallery/the-elusive-bands-of-anti-twilight/>藍帶</a>、<a href=https://epod.usra.edu/blog/2023/01/anti-tiwilight-colors-and-belt-of-venus.html>地平帶</a>、kah 紅帶。
地球烏影 peh 起來 了後，光帶 ê 色，就會因為日光直接反射、多次反射、kah <a href=https://en.wikipedia.org/wiki/Refraction>屈折</a>，產生無仝色。
日光直接反射，是反射 <a href=https://climate.nasa.gov/news/2919/earths-atmosphere-a-multi-layered-cake/>地球大氣</a> 內底 ê 空氣 kah <a href=https://en.wikipedia.org/wiki/Aerosol>煙霧質</a>。
多次反射，有當時仔會 tī 產生 <a href=https://apod.nasa.gov/apod/ap240228.htmlap170120.html>紅化現象 ê 日落</a> 彼陣出現。
實際上，這寡光帶可能會湠--開，變甲足歹認--ê，而且 <a href=https://apod.nasa.gov/apod/ap240228.htmlap061221.html>in ê 色嘛會受著 日落附近 ê 色 ê 影響</a>，煞改變。
落尾，日頭 <a href=https://www.weather.gov/lmk/twilight-types>完全沉落去</a> 地平線下底，天色嘛變暗去。
<a href=https://qph.cf2.quoracdn.net/main-qimg-ad89b5e5f33336dc569bfe095c1342df-lq>毋過莫絕望</a>，這規个過程會 tī 透早 <a href=https://apod.nasa.gov/apod/ap240228.htmlap231019.html>日頭 peh 起來</a> ê 時陣，顛倒反 閣出現一擺。</p><h2 id=poj-àm-mê-ê-thiⁿ-sek>[POJ] Àm-mê ê Thiⁿ-sek</h2><p>Àm-mê ê sî-chūn, thian-khong sī-án-nóa piàn àm--khì--ê?
Tī bô-kâng kai-tōaⁿ, ē ū bô kāng-khoán ê te̍k-sû sek-chúi ùi tē-pêng-sòaⁿ thòaⁿ--chhut-lâi.
Chit-tiuⁿ iáⁿ-siōng ùi tò-pêng kàu chiàⁿ-pêng, sī ji̍t-thâu lo̍h-soaⁿ liáu-āu, tùi lú-lâi-lú àm ê hông-hun thiⁿ-sek liân-sòa hip 20 tiuⁿ, chiah kā in ê tn̂g tiâu iáⁿ-siōng chiap khí-lâi ê cho͘-ha̍p iáⁿ-siōng.
Siòng-phìⁿ sī téng kò goe̍h tī I-tá-lī Sicily tó ê Syracuse chhī hip--ê, hip-siòng ê hong-hiòng sī ji̍t-thâu ê sio-tùi-bīn.
Siòng-phìⁿ siōng tò-pêng sī ji̍t-lo̍h chìn-chêng ê thian-khong.
Chiàⁿ-pêng hit-kóa hiáⁿ-ba̍k ê kng-tòa, pau-koat Kim-chheⁿ-tòa, Nâ-tòa, Tē-pêng-tòa,kah Âng-tòa.
Tē-kiû o͘-iáⁿ peh--khí-lâi liáu-āu, kng-tòa ê sek, to̍h ē in-ūi ji̍t-kng ti̍t-chiap hoán-siā, to-chhù hoán-siā, kah khut-chiat, sán-seng bô-kâng sek.
Ji̍t-kng ti̍t-chiap hoán-siā, sī hoán-siā Tē-kiû tāi-khì lāi-té ê khong-khì kah ian-bū-chit.
To-chhù hoán-siā, ū-tang-sî-á ē tī sán-seng âng-hòa hiān-siōng ê ji̍t-lo̍h hit-chūn chhut-hiān.
Si̍t-chè-siōng, chit kóa kng-tòa khó-lêng ē thòaⁿ--khui, piàn-kah chiok pháiⁿ jīn--ê, jî-chhiáⁿ in ê sek mā ē siū-tio̍h ji̍t-lo̍h hù-kīn ê sek ê éng-hióng, soah kái-piàn.
Lo̍h-bóe, ji̍t-thâu oân-choân tîm--lo̍h-khì tē-pêng-sòaⁿ ē-té, thiⁿ-sek mā piàn àm--khì.
M̄-koh mài choa̍t-bōng, che kui-ê kòe-têng ē tī thàu-chá ji̍t-thâu peh--khí-lâi ê sî-chūn, tian-tò-péng koh chhut-hiān chi̍t-pái.</p><h2 id=kip-àm-mê-ê-thinn-sik>[KIP] Àm-mê ê Thinn-sik</h2><p>Àm-mê ê sî-tsūn, thian-khong sī-án-nuá piàn àm--khì--ê?
Tī bô-kâng kai-tuānn, ē ū bô kāng-khuán ê ti̍k-sû sik-tsuí uì tē-pîng-suànn thuànn--tshut-lâi.
Tsit-tiunn iánn-siōng uì tò-pîng kàu tsiànn-pîng, sī ji̍t-thâu lo̍h-suann liáu-āu, tuì lú-lâi-lú àm ê hông-hun thinn-sik liân-suà hip 20 tiunn, tsiah kā in ê tn̂g tiâu iánn-siōng tsiap khí-lâi ê tsoo-ha̍p iánn-siōng.
Siòng-phìnn sī tíng kò gue̍h tī I-tá-lī Sicily tó ê Syracuse tshī hip--ê, hip-siòng ê hong-hiòng sī ji̍t-thâu ê sio-tuì-bīn.
Siòng-phìnn siōng tò-pîng sī ji̍t-lo̍h tsìn-tsîng ê thian-khong.
Tsiànn-pîng hit-kuá hiánn-ba̍k ê kng-tuà, pau-kuat Kim-tshenn-tuà, Nâ-tuà, Tē-pîng-tuà,kah Âng-tuà.
Tē-kiû oo-iánn peh--khí-lâi liáu-āu, kng-tuà ê sik, to̍h ē in-uī ji̍t-kng ti̍t-tsiap huán-siā, to-tshù huán-siā, kah khut-tsiat, sán-sing bô-kâng sik.
Ji̍t-kng ti̍t-tsiap huán-siā, sī huán-siā Tē-kiû tāi-khì lāi-té ê khong-khì kah ian-bū-tsit.
To-tshù huán-siā, ū-tang-sî-á ē tī sán-sing âng-huà hiān-siōng ê ji̍t-lo̍h hit-tsūn tshut-hiān.
Si̍t-tsè-siōng, tsit kuá kng-tuà khó-lîng ē thuànn--khui, piàn-kah tsiok pháinn jīn--ê, jî-tshiánn in ê sik mā ē siū-tio̍h ji̍t-lo̍h hù-kīn ê sik ê íng-hióng, suah kái-piàn.
Lo̍h-bué, ji̍t-thâu uân-tsuân tîm--lo̍h-khì tē-pîng-suànn ē-té, thinn-sik mā piàn àm--khì.
M̄-koh mài tsua̍t-bōng, tse kui-ê kuè-tîng ē tī thàu-tsá ji̍t-thâu peh--khí-lâi ê sî-tsūn, tian-tò-píng koh tshut-hiān tsi̍t-pái.</p><h2 id=english-shades-of-night>[English] Shades of Night</h2><p>How does the sky turn dark at night?
In stages, and with different characteristic colors rising from the horizon.
The <a href="https://www.facebook.com/photo/?fbid=10231968620107561">featured image</a> shows, left to right, increasingly late <a href=https://apod.nasa.gov/apod/ap240228.htmlap230506.html>twilight</a> times after sunset in 20 different vertical bands.
The picture was taken last month in <a href=https://youtu.be/zopIdrtkbVE>Syracuse</a>, <a href=https://youtu.be/NnKs9NDzvVs>Sicily</a>, <a href=https://en.wikipedia.org/wiki/Italy>Italy</a>, in the direction <a href=https://apod.nasa.gov/apod/ap240228.htmlap190624.html>opposite the Sun</a>.
On the far left is the pre-sunset upper sky.
Toward the right, prominent bands include the <a href=https://apod.nasa.gov/apod/ap240228.htmlap230626.html>Belt of Venus</a>, the <a href=https://twanight.org/gallery/the-elusive-bands-of-anti-twilight/>Blue Band</a>, the <a href=https://epod.usra.edu/blog/2023/01/anti-tiwilight-colors-and-belt-of-venus.html>Horizon Band</a>, and the Red Band.
As the dark shadow of the Earth rises, the colors in these bands are <a href=https://www.eso.org/sci/publications/messenger/archive/no.178-dec19/messenger-no178-51-56.pdf>caused</a> <a href="https://opg.optica.org/ao/fulltext.cfm?uri=ao-56-19-G156&amp;id=367436">by</a> direct sunlight reflecting from air and <a href=https://en.wikipedia.org/wiki/Aerosol>aerosol</a>s in the <a href=https://climate.nasa.gov/news/2919/earths-atmosphere-a-multi-layered-cake/>Earth's atmosphere</a>, multiple reflections sometimes involving a <a href=https://apod.nasa.gov/apod/ap240228.htmlap170120.html>reddened sunset</a>, and <a href=https://en.wikipedia.org/wiki/Refraction>refraction</a>.
In practice, these bands can be diffuse and hard to discern, and their colors can depend on <a href=https://apod.nasa.gov/apod/ap240228.htmlap061221.html>colors near the setting Sun</a>.
Finally, the Sun <a href=https://www.weather.gov/lmk/twilight-types>completely sets</a> and the sky becomes dark.
<a href=https://qph.cf2.quoracdn.net/main-qimg-ad89b5e5f33336dc569bfe095c1342df-lq>Don't despair</a> -- the whole thing will happen in reverse when the <a href=https://apod.nasa.gov/apod/ap240228.htmlap231019.html>Sun rises</a> again in the morning.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>金星帶</td><td>Kim-chheⁿ-tòa</td><td>Kim-tshenn-tuà</td><td>金星帶</td><td>Belt of Venus</td></tr><tr><td>藍帶</td><td>Nâ-tòa</td><td>Nâ-tuà</td><td>藍帶</td><td>Blue Band</td></tr><tr><td>地平帶</td><td>Tē-pêng-tòa</td><td>Tē-pîng-tuà</td><td>地平帶</td><td>Horizon Band</td></tr><tr><td>紅帶</td><td>Âng-tòa</td><td>Âng-tuà</td><td>紅帶</td><td>Red Band</td></tr><tr><td>煙霧質</td><td>ian-bu̍t-chit</td><td>ian-bu̍t-tsit</td><td>氣溶膠</td><td>aerosol</td></tr><tr><td>紅化</td><td>âng-hòa</td><td>âng-huà</td><td>紅化</td><td>reddened</td></tr><tr><td>反射</td><td>hoán-siā</td><td>huán-siā</td><td>反射</td><td>reflection</td></tr><tr><td>屈折</td><td>khut-chiat</td><td>khut-tsiat</td><td>折射</td><td>refraction</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240227/>昨昏 ê 圖：超新星殘骸 Simeis 147</a>
</span><span class=post_next><a href=https://apod.tw/daily/20240229/>明仔載 ê 圖：凱撒大帝 kah 閏年</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>