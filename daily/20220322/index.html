<!doctype html><html lang=en><head><title>瑞典樹林仔天頂 ê 海翁極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="瑞典樹林仔天頂 ê 海翁極光"><meta property="og:description" content="天頂彼是啥物？是極光啦！這張相片主要是 tī 瑞典 ê 一个樹林仔 翕 Östersund 市 ê 景色 kah 天頂 ê 極光冕。"><meta property="og:url" content="https://apod.tw/daily/20220322/"><meta property="og:image" content="https://apod.nasa.gov/apod/image/2203/WhaleAurora_Strand_960.jpg"><link rel=canonical href=https://apod.tw/daily/20220322/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. March 2022</p><h1 class=post_title>瑞典樹林仔天頂 ê 海翁極光</h1><div class=post_body><div class=post_inner><img src=https://apod.nasa.gov/apod/image/2203/WhaleAurora_Strand_960.jpg alt=/home/runner/work/apod-taigi.github.io/apod-taigi.github.io/content/daily/2022/03/20220322.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220322.html>A Whale of an Aurora over Swedish Forest</a></li><li>影像來源 kah 版權：<a href=https://astrofotografen.se/>Göran Strand</a></li><li>開放科學：<a href=https://ascl.net/code/all>Browse 2,700+ codes in the Astrophysics Source Code Library</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl2an8zb5000c01w47rze4h9w height=180 width=500 frameborder=0 scrolling=no></iframe></div><h2 id=漢羅-瑞典樹林仔天頂-ê-海翁極光>[漢羅] 瑞典樹林仔天頂 ê 海翁極光</h2><p>天頂彼是啥物？
是極光啦！
太陽 tī 這個月初 ê 時陣，發生大型 ê <a href=https://solarscience.msfc.nasa.gov/CMEs.shtml>日冕物質噴出事件</a> (CME)，kā <a href=https://twitter.com/erikapal/status/1502105107743133698>一陣</a> 高速運動 ê 電子、質子、kah 離子擲 <a href=https://svs.gsfc.nasa.gov/3902>tùi</a> 地球來。
一部份 ê 粒子挵著地球 ê <a href=http://en.wikipedia.org/wiki/Magnetosphere>磁層</a>，予伊產生一个閬縫，才 tī 北半球一寡懸緯度 ê 所在產生 <a href=https://spaceweathergallery.com/aurora_gallery.html>壯麗 ê 極光</a>。
<a href=https://www.instagram.com/p/CbH_N6KtwL_/>這張相片</a> 主要是 tī <a href=https://en.wikipedia.org/wiki/Sweden>瑞典</a> ê 一个樹林仔 翕 <a href=https://youtu.be/AgFc6_48dV4>Östersund</a> 市 ê 景色 kah 天頂 ê <a href=https://aurora.live/2020/04/aurora-coronas/>極光冕</a>。
這款 <a href=https://youtu.be/PVLr0Gndyeg>爍咧爍咧</a> ê 青<a href=https://apod.nasa.gov/apod/ap110328.html>光</a> 其實是大氣 <a href=http://periodic.lanl.gov/8.shtml>酸素分子</a> 重組 發--出 ê 光。
對一寡人來講，這看--起來敢若是大隻 <a href=https://en.wikipedia.org/wiki/Whale>海翁</a>。
毋閣嘛真歡迎你 <a href="https://asterisk.apod.com/discuss_apod.php?date=220322">kā 逐家講</a>，你感覺這看--起來親像是啥物。
<a href=https://solarsystem.nasa.gov/solar-system/sun/in-depth/>太陽</a> tī 進前幾若年實在是 <a href=https://apod.nasa.gov/apod/ap191202.html>恬-chih-chih</a>，有小可仔怪怪。
這个恬靜 ê 現象已經煞矣。
太陽 ê 磁週期是 <a href=https://spaceplace.nasa.gov/solar-cycles/en/>11 年</a> 一个循環。
咱 ê 太陽這馬已經沓沓仔來到磁週期 ê <a href=https://en.wikipedia.org/wiki/Solar_maximum>太陽極大期</a> 矣。
像<a href=https://apod.nasa.gov/apod/ap190218.html>這款</a> <a href=https://allthingslearning.files.wordpress.com/2011/10/dogs_surprised.jpg>遮爾媠 ê 極光</a>，紲落來會一直看會著。</p><h2 id=poj-sūi-tián-chhiū-nâ-á-thiⁿ-téng-ê-hái-ang-kek-kng>[POJ] Sūi-tián chhiū-nâ-á thiⁿ-téng ê Hái-ang ke̍k-kng</h2><p>Thiⁿ-téng he sī siáⁿ-mih?
Sī ke̍k-kng la̍h!
Thài-iông tī chit kò goe̍h-chhoe ê sî-chūn, hoat-seng tōa-hêng ê Ji̍t-bián bu̍t-chit phùn-chhut sū-kiāⁿ (CME), kā chi̍t-tīn ko-sok ūn-tōng ê tiān-chú, chit-chú, kah lî-chú tàn tùi Tē-kiû lâi.
Chi̍t-pō͘-hūn ê lia̍p-chú lòng tio̍h Tē-kiû ê chû-chân, hō͘ i sán-seng chi̍t-ê làng-phāng, chiah tī pak-pòaⁿ-kiû chi̍t-kóa koân hūi-tō͘ ê só͘-chāi sán-seng chòng-lē ê ke̍k-kng.
Chit-tiuⁿ siòng-phìⁿ chú-iàu sī tī Sūi-tián ê chi̍t-ê chhiū-nâ-á hip Östersund chhī ê kéng-sek kah thiⁿ-téng ê ke̍k-kng-bián.
Chit-khoán sih-leh sih-leh ê chhiⁿ-kng kî-si̍t sī tōa-khì sng-sò͘ hun-chú têng-cho͘ hoat--chhut ê kng.
Tùi chi̍t-kóa lâng lâi kóng, che khòaⁿ--khí-lâi ká-ná sī tōa-chiah hái-ang.
M̄-koh mā chin hoan-gêng lí kā ta̍k-ke kóng, lí kám-kak che khòaⁿ--khí-lâi chhiⁿ-chhiūⁿ sī siáⁿ-mih.
Thài-iông tī chìn-chêng kúi-ā nî si̍t-chāi sī tiām-chih-chih, ū sió-khóa-á koài-koài.
Chit-ê tiām-chēng ê hiān-siōng í-keng soah ah.
Thài-iông ê chû-chiu-kî sī 11 nî chi̍t-ê sûn-khoân.
Lán ê Thài-iông chit-má í-keng tau̍h-tau̍h-á lâi kàu chû-chiu-kî ê Thài-iông-ke̍k-tōa-kî ah.
Chhiūⁿ chit-khoán chiah-nī súi ê ke̍k-kng, sòa-lo̍h-lâi ē it-ti̍t khòaⁿ-ē-tio̍h.</p><h2 id=kip-suī-tián-tshiū-nâ-á-thinn-tíng-ê-hái-ang-kik-kng>[KIP] Suī-tián tshiū-nâ-á thinn-tíng ê Hái-ang ki̍k-kng</h2><p>Thinn-tíng he sī siánn-mih?
Sī ki̍k-kng la̍h!
Thài-iông tī tsit kò gue̍h-tshue ê sî-tsūn, huat-sing tuā-hîng ê Ji̍t-bián bu̍t-tsit phùn-tshut sū-kiānn (CME), kā tsi̍t-tīn ko-sok ūn-tōng ê tiān-tsú, tsit-tsú, kah lî-tsú tàn tuì Tē-kiû lâi.
Tsi̍t-pōo-hūn ê lia̍p-tsú lòng tio̍h Tē-kiû ê tsû-tsân, hōo i sán-sing tsi̍t-ê làng-phāng, tsiah tī pak-puànn-kiû tsi̍t-kuá kuân huī-tōo ê sóo-tsāi sán-sing tsòng-lē ê ki̍k-kng.
Tsit-tiunn siòng-phìnn tsú-iàu sī tī Suī-tián ê tsi̍t-ê tshiū-nâ-á hip Östersund tshī ê kíng-sik kah thinn-tíng ê ki̍k-kng-bián.
Tsit-khuán sih-leh sih-leh ê tshinn-kng kî-si̍t sī tuā-khì sng-sòo hun-tsú tîng-tsoo huat--tshut ê kng.
Tuì tsi̍t-kuá lâng lâi kóng, tse khuànn--khí-lâi ká-ná sī tuā-tsiah hái-ang.
M̄-koh mā tsin huan-gîng lí kā ta̍k-ke kóng, lí kám-kak tse khuànn--khí-lâi tshinn-tshiūnn sī siánn-mih.
Thài-iông tī tsìn-tsîng kuí-ā nî si̍t-tsāi sī tiām-tsih-tsih, ū sió-khuá-á kuài-kuài.
Tsit-ê tiām-tsīng ê hiān-siōng í-king suah ah.
Thài-iông ê tsû-tsiu-kî sī 11 nî tsi̍t-ê sûn-khuân.
Lán ê Thài-iông tsit-má í-king ta̍uh-ta̍uh-á lâi kàu tsû-tsiu-kî ê Thài-iông-ki̍k-tuā-kî ah.
Tshiūnn tsit-khuán tsiah-nī suí ê ki̍k-kng, suà-lo̍h-lâi ē it-ti̍t khuànn-ē-tio̍h.</p><h2 id=english-a-whale-of-an-aurora-over-swedish-forest>[English] A Whale of an Aurora over Swedish Forest</h2><p>What's that in the sky?
An aurora.
A large <a href=https://solarscience.msfc.nasa.gov/CMEs.shtml>coronal mass ejection</a> occurred on our Sun earlier this month, <a href=https://twitter.com/erikapal/status/1502105107743133698>throwing a cloud</a> of fast-moving electrons, protons, and ions <a href=https://svs.gsfc.nasa.gov/3902>toward</a> the Earth.
Part of this cloud impacted our Earth's <a href=http://en.wikipedia.org/wiki/Magnetosphere>magnetosphere</a> and, bolstered by a sudden gap, resulted in <a href=https://spaceweathergallery.com/aurora_gallery.html>spectacular auroras</a> being seen at some high northern latitudes.
<a href=https://www.instagram.com/p/CbH_N6KtwL_/>Featured here</a> is a particularly photogenic <a href=https://aurora.live/2020/04/aurora-coronas/>auroral corona</a> captured above a forest in <a href=https://en.wikipedia.org/wiki/Sweden>Sweden</a> from a scenic perch overlooking the city of <a href=https://youtu.be/AgFc6_48dV4>Östersund</a>.
To some, <a href=https://youtu.be/PVLr0Gndyeg>this shimmering</a> green <a href=https://apod.nasa.gov/apod/ap110328.html>glow</a> of recombining atmospheric <a href=http://periodic.lanl.gov/8.shtml>oxygen</a> might appear like a large <a href=https://en.wikipedia.org/wiki/Whale>whale</a>, but feel free to <a href="https://asterisk.apod.com/discuss_apod.php?date=220322">share</a> what it looks like to you.
The unusually <a href=https://apod.nasa.gov/apod/ap191202.html>quiet</a> <a href=https://solarsystem.nasa.gov/solar-system/sun/in-depth/>Sun</a> of the past few years has now passed.
As our Sun now approaches a <a href=https://en.wikipedia.org/wiki/Solar_maximum>solar maximum</a> in its <a href=https://spaceplace.nasa.gov/solar-cycles/en/>11-year solar</a> magnetic cycle, <a href=https://allthingslearning.files.wordpress.com/2011/10/dogs_surprised.jpg>dramatic auroras</a> like <a href=https://apod.nasa.gov/apod/ap190218.html>this</a> are sure to continue.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>磁層</td><td>chû-chân</td><td>tsû-tsân</td><td>磁層</td><td>magnetosphere</td></tr><tr><td>電子</td><td>tiān-chú</td><td>tiān-tsú</td><td>電子</td><td>electron</td></tr><tr><td>質子</td><td>chit-chú</td><td>tsit-tsú</td><td>質子</td><td>proton</td></tr><tr><td>離子</td><td>lî-chú</td><td>lî-tsú</td><td>離子</td><td>ion</td></tr><tr><td>緯度</td><td>hūi-tō͘</td><td>huī-tōo</td><td>緯度</td><td>latitude</td></tr><tr><td>日冕物質噴出事件</td><td>Ji̍t-bián bu̍t-chit phùn-chhut sū-kiāⁿ</td><td>Ji̍t-bián bu̍t-tsit phùn-tshut sū-kiānn</td><td>日冕物質抛射</td><td>coronal mass ejection (CME)</td></tr><tr><td>極光冕</td><td>ke̍k-kng-bián</td><td>ki̍k-kng-bián</td><td>極光冕</td><td>auroral corona</td></tr><tr><td>重組</td><td>têng-cho͘</td><td>tîng-tsoo</td><td>重組</td><td>recombination</td></tr><tr><td>太陽極大期</td><td>Thài-iông-ke̍k-tōa-kî</td><td>Thài-iông-ki̍k-tuā-kî</td><td>太陽極大期</td><td>solar maximum</td></tr><tr><td>磁週期</td><td>chû-chiu-kî</td><td>tsû-tsiu-kî</td><td>磁週期</td><td>magnetic cycle</td></tr><tr><td>酸素</td><td>sng-sò͘</td><td>sng-sòo</td><td>氧</td><td>oxygen</td></tr><tr><td>循環</td><td>sûn-khoân</td><td>sûn-khuân</td><td>循環</td><td>cycle</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220321/>昨昏 ê 圖：2021 年 規年 ê 天色</a>
</span><span class=post_next><a href=https://apod.tw/daily/20220323/>明仔載 ê 圖：Hubble 太空望遠鏡翕 ê 氣波星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>