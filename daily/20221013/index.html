<!doctype html><html lang=en><head><title>Webb 翕 ê wr 140 ê 塗粉殼 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Webb 翕--ê WR 140 ê 塗粉殼"><meta property="og:description" content="這寡奇怪 ê 光環是啥物？這寡光環是較厚 ê 塗粉，應該是一个球形殼。In 是按怎製造出來--ê，到今猶是一个研究主題。"><meta property="og:url" content="https://apod.tw/daily/20221013/"><meta property="og:image" content="https://apod.nasa.gov/apod/fap/image/2209/WR140_WebbSchmidt_960.jpg"><link rel=canonical href=https://apod.tw/daily/20221013/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. October 2022</p><h1 class=post_title>Webb 翕--ê WR 140 ê 塗粉殼</h1><div class=post_body><div class=post_inner><img src=https://apod.nasa.gov/apod/fap/image/2209/WR140_WebbSchmidt_960.jpg alt=/home/runner/work/apod-taigi.github.io/apod-taigi.github.io/content/daily/2022/10/20221013.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221013.html>Dust Shells around WR 140 from Webb</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.asc-csa.gc.ca/eng/>CSA</a>, <a href=https://webb.nasa.gov/>JWST</a>, <a href=https://webb.nasa.gov/content/observatory/instruments/miri.html>MIRI</a>, <a href=https://www.stsci.edu/jwst/science-execution/approved-programs/dd-ers/program-1349>ERS Program 1349</a>; 資料處理: <a href=https://www.flickr.com/photos/geckzilla/>Judy Schmidt</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cla2q1cti016g01vs1hhu2i4k height=180 width=500 frameborder=0 scrolling=no></iframe></div><h2 id=漢羅-webb-翕--ê-wr-140-ê-塗粉殼>[漢羅] Webb 翕--ê WR 140 ê 塗粉殼</h2><p>這寡奇怪 ê 光環是啥物？
這寡光環是較厚 ê 塗粉，應該是一个球形殼。
In 是按怎製造出來--ê，到今猶是一个 <a href="https://www.stsci.edu/jwst/science-execution/program-information.html?id=1349">研究主題</a>。
毋閣咱知影 in 是 tī 佗位製造出來--ê：是一个 tī 6000 <a href=https://spaceplace.nasa.gov/light-year/en/>光年</a> 遠 ê <a href=https://chandra.harvard.edu/photo/constellations/cygnus.html>天鵝座</a> 內底 ê 雙星系統。
彼是一个 Wolf-Rayet 星 <a href=https://en.wikipedia.org/wiki/WR_140>WR 140</a> 主導 ê <a href=https://en.wikipedia.org/wiki/Binary_star>雙星系統</a>。
<a href=https://en.wikipedia.org/wiki/Wolf%E2%80%93Rayet_star>Wolf-Rayet 星</a> 是大質量恆星，而且伊上有名 ê 是伊有一个 <a href=https://apod.nasa.gov/apod/ap200308.html>生狂 ê 恆星風</a>。
In 嘛會製造 kah 噴出 重<a href=https://apod.nasa.gov/apod/ap200809.html>元素</a>，親像是 星際 <a href=https://apod.nasa.gov/apod/ap030706.html>塗粉</a> ê 構成成份，<a href=https://periodic.lanl.gov/6.shtml>碳素</a>。
<a href=https://apod.nasa.gov/apod/ap970219.html>雙星</a> 系統另外彼粒恆星嘛是足光 ê 大質量恆星，毋閣 <a href=https://www.purina.co.uk/sites/default/files/2020-12/How%20Long%20Do%20Cats%20SleepTEASER.jpg>無遐爾活潑</a>。
這兩粒 <a href=https://www.sciencealert.com/extraordinary-phenomenon-in-space-captured-by-spellbinding-new-image>大質量</a> 恆星 tī <a href=https://en.wikipedia.org/wiki/Elliptic_orbit#/media/File:Animation_of_Orbital_eccentricity.gif>長株圓軌道</a> 咧互踅，in 每 8 年就會倚近一擺 <a href=https://en.wikipedia.org/wiki/Jousting>互相唱聲</a>。
In 兩粒上倚 ê 時陣，雙星系統 ê <a href=https://science.nasa.gov/ems/11_xrays>X-光</a> <a href=https://ui.adsabs.harvard.edu/abs/2022HEAD...1911098C/abstract>發射線</a> 就會增加，kā 塗粉捒出去宇宙中，就按呢產生新 ê 塗粉殼。
<a href=https://twitter.com/SpaceGeck/status/1564137949993656320>這張</a> <a href=https://science.nasa.gov/ems/07_infraredwaves>紅外線</a> 影像是新 ê <a href=https://www.nasa.gov/mission_pages/webb/about/index.html>Webb 太空望遠鏡</a> 翕--ê，有看著足濟 <a href=https://youtu.be/4lQy8v-BWNw>足讚 ê 細節</a>，kah <a href=https://commons.wikimedia.org/wiki/File:WR140.png>遮爾濟塗粉殼</a>，這是以前攏毋捌看過--ê。</p><h2 id=poj-webb-hip--ê-wr-140-ê-thô-hún-khak>[POJ] Webb hip--ê WR 140 ê Thô͘-hún-khak</h2><p>Chit-kóa kî-koài ê kng-khoân sī siáⁿ-mih?
Chit-kóa kng-khoân sī khah kāu ê thô͘-hún, èng-kai sī chi̍t-ê kiû-hêng khak.
In sī án-ná chè-chō --chhut-lâi--ê, kàu-taⁿ iáu-sī chi̍t-ê gián-kiù chú-tê.
M̄-koh lán chai-iáⁿ in sī tī tó-ūi chè-chō--chhut-lâi--ê: Sī chi̍t-ê tī 6000 kng-nî hn̄g ê Thian-gô-chō lāi-té ê siang-chhiⁿ hē-thóng.
He sī chi̍t-ê Wolf-Rayet chhiⁿ WR 140 chú-tō ê siang-chhiⁿ hē-thóng.
Wolf-Rayet chhiⁿ sī tōa-chit-liōng hêng-chhiⁿ, jî-chhiáⁿ i siōng ū-miâ ê sī i ū chi̍t-ê chheⁿ-kông ê hêng-chhiⁿ-hong.
In mā-ē chè-chō kah phùn-chhut tāng-goân-sò͘, chhin-chhiūⁿ sī seng-chè-thô͘-hún ê kò͘-sêng sêng-hūn, thòaⁿ-sò͘.
Siang-chhiⁿ hē-thóng lēng-gōa hit-lia̍p hêng-chhiⁿ mā sī chiok kng ê tōa-chit-liōng hêng-chhiⁿ, m̄-koh bô hiah-nī oa̍h-phoat.
Chit nn̄g-lia̍p tōa-chit-liōng hêng-chhiⁿ tī tn̂g-tu-îⁿ kúi-tō leh hō͘ se̍h, in múi 8 nî to̍h ē óa-kīn chi̍t-pái hō͘-siong chhiàng-siaⁿ.
In nn̄g-la̍p siōng óa ê sî-chūn, siang-chhiⁿ hē-thóng ê X-kng hoat-siā-sòaⁿ to̍h ē cheng-ka, kā thô͘-hún sak--chhut-khì ú-tiū tiong, to̍h án-ni sán-seng sin ê thô͘-hún-khak.
Chit-tiuⁿ âng-gōa-sòaⁿ iáⁿ-siōng sī sin ê Webb Thài-khong Bōng-oán-kiàⁿ hip--ê, ū khòaⁿ-tio̍h chiok chōe chiok chán ê sè-chiat, kah chiah-nī chōe thô͘-hún-khak, che sī í-chêng lóng m̄-bat khòaⁿ-kòe--ê.</p><h2 id=kip-webb-hip--ê-wr-140-ê-thôo-hún-khak>[KIP] Webb hip--ê WR 140 ê Thôo-hún-khak</h2><p>Tsit-kuá kî-kuài ê kng-khuân sī siánn-mih?
Tsit-kuá kng-khuân sī khah kāu ê thôo-hún, ìng-kai sī tsi̍t-ê kiû-hîng khak.
In sī án-ná tsè-tsō --tshut-lâi--ê, kàu-tann iáu-sī tsi̍t-ê gián-kiù tsú-tê.
M̄-koh lán tsai-iánn in sī tī tó-uī tsè-tsō--tshut-lâi--ê: Sī tsi̍t-ê tī 6000 kng-nî hn̄g ê Thian-gô-tsō lāi-té ê siang-tshinn hē-thóng.
He sī tsi̍t-ê Wolf-Rayet tshinn WR 140 tsú-tō ê siang-tshinn hē-thóng.
Wolf-Rayet tshinn sī tuā-tsit-liōng hîng-tshinn, jî-tshiánn i siōng ū-miâ ê sī i ū tsi̍t-ê tshenn-kông ê hîng-tshinn-hong.
In mā-ē tsè-tsō kah phùn-tshut tāng-guân-sòo, tshin-tshiūnn sī sing-tsè-thôo-hún ê kòo-sîng sîng-hūn, thuànn-sòo.
Siang-tshinn hē-thóng līng-guā hit-lia̍p hîng-tshinn mā sī tsiok kng ê tuā-tsit-liōng hîng-tshinn, m̄-koh bô hiah-nī ua̍h-phuat.
Tsit nn̄g-lia̍p tuā-tsit-liōng hîng-tshinn tī tn̂g-tu-înn kuí-tō leh hōo se̍h, in muí 8 nî to̍h ē uá-kīn tsi̍t-pái hōo-siong tshiàng-siann.
In nn̄g-la̍p siōng uá ê sî-tsūn, siang-tshinn hē-thóng ê X-kng huat-siā-suànn to̍h ē tsing-ka, kā thôo-hún sak--tshut-khì ú-tiū tiong, to̍h án-ni sán-sing sin ê thôo-hún-khak.
Tsit-tiunn âng-guā-suànn iánn-siōng sī sin ê Webb Thài-khong Bōng-uán-kiànn hip--ê, ū khuànn-tio̍h tsiok tsuē tsiok tsán ê sè-tsiat, kah tsiah-nī tsuē thôo-hún-khak, tse sī í-tsîng lóng m̄-bat khuànn-kuè--ê.</p><h2 id=english-dust-shells-around-wr-140-from-webb>[English] Dust Shells around WR 140 from Webb</h2><p>What are those strange rings?
Rich in dust, the rings are likely 3D shells -- but <em>how</em> they were created remains a <a href="https://www.stsci.edu/jwst/science-execution/program-information.html?id=1349">topic of research</a>.
<em>Where</em> they were created is well known: in a <a href=https://en.wikipedia.org/wiki/Binary_star>binary star</a> system that lies about 6,000 <a href=https://spaceplace.nasa.gov/light-year/en/>light years</a> away toward the <a href=https://chandra.harvard.edu/photo/constellations/cygnus.html>constellation of the Swan</a> (Cygnus) -- a system dominated by the Wolf-Rayet star <a href=https://en.wikipedia.org/wiki/WR_140>WR 140</a>.
<a href=https://en.wikipedia.org/wiki/Wolf%E2%80%93Rayet_star>Wolf-Rayet stars</a> are massive, bright, and known for their <a href=https://apod.nasa.gov/apod/ap200308.html>tumultuous winds</a>.
They are also known for creating and disperseng heavy <a href=https://apod.nasa.gov/apod/ap200809.html>elements</a> such as <a href=https://periodic.lanl.gov/6.shtml>carbon</a> which is a building blocks of interstellar <a href=https://apod.nasa.gov/apod/ap030706.html>dust</a>.
The other star in the <a href=https://apod.nasa.gov/apod/ap970219.html>binary</a> is also bright and massive -- but <a href=https://www.purina.co.uk/sites/default/files/2020-12/How%20Long%20Do%20Cats%20SleepTEASER.jpg>not as active</a>.
The two <a href=https://www.sciencealert.com/extraordinary-phenomenon-in-space-captured-by-spellbinding-new-image>great stars</a> <a href=https://en.wikipedia.org/wiki/Jousting>joust</a> in an <a href=https://en.wikipedia.org/wiki/Elliptic_orbit#/media/File:Animation_of_Orbital_eccentricity.gif>oblong orbit</a> as they approach each other about every eight years.
When at closest approach, the <a href=https://science.nasa.gov/ems/11_xrays>X-ray</a> <a href=https://ui.adsabs.harvard.edu/abs/2022HEAD...1911098C/abstract>emission from the system</a> increases, as, apparently, does the dust expelled into space -- creating another shell.
The <a href=https://twitter.com/SpaceGeck/status/1564137949993656320>featured</a> <a href=https://science.nasa.gov/ems/07_infraredwaves>infrared</a> image by the new <a href=https://www.nasa.gov/mission_pages/webb/about/index.html>Webb Space Telescope</a> resolves <a href=https://youtu.be/4lQy8v-BWNw>greater details</a> and <a href=https://commons.wikimedia.org/wiki/File:WR140.png>more dust shells</a> than ever before.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>天鵝座</td><td>Thian-gô-chō</td><td>Thian-gô-tsō</td><td>天鵝座</td><td>constellation of the Swan (Cygnus)</td></tr><tr><td>雙星系統</td><td>siang-chhiⁿ hē-thóng</td><td>siang-tshinn hē-thóng</td><td>雙星系統</td><td>binary system</td></tr><tr><td>Wolf-Rayet 星</td><td>Wolf-Rayet chhiⁿ</td><td>Wolf-Rayet tshinn</td><td>沃夫–瑞葉星</td><td>Wolf-Rayet star</td></tr><tr><td>WR 140</td><td>WR it-sù-khòng</td><td>WR it-sù-khòng</td><td>WR 140</td><td>WR 140</td></tr><tr><td>恆星風</td><td>hêng-chhiⁿ-hong</td><td>hîng-tshinn-hong</td><td>恆星風</td><td>stellar wind</td></tr><tr><td>大質量恆星</td><td>tōa-chit-liōng hêng-chhiⁿ</td><td>tuā-tsit-liōng hîng-tshinn</td><td>大質量恆星</td><td>massive star</td></tr><tr><td>重元素</td><td>tāng-goân-sò͘</td><td>tāng-guân-sòo</td><td>重元素</td><td>heavy element</td></tr><tr><td>星際塗粉</td><td>seng-chè-thô͘-hún</td><td>sing-tsè-thôo-hún</td><td>星際灰塵</td><td>interstellar dust</td></tr><tr><td>碳素</td><td>thòaⁿ-sò͘</td><td>thuànn-sòo</td><td>碳</td><td>carbon</td></tr><tr><td>長株圓軌道</td><td>tn̂g-tu-îⁿ kúi-tō</td><td>tn̂g-tu-înn kuí-tō</td><td>橢圓軌道</td><td>oblong orbit</td></tr><tr><td>Webb 太空望遠鏡</td><td>Webb Thài-khong Bōng-oán-kiàⁿ</td><td>Webb Thài-khong Bōng-uán-kiànn</td><td>韋伯太空望遠鏡</td><td>Webb Space Telescope</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221012/>昨昏 ê 圖：Ou4：大花枝星雲</a>
</span><span class=post_next><a href=https://apod.tw/daily/20221014/>明仔載 ê 圖：獵鷹號 kah 拍獵月</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>