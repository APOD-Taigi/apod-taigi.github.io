<!doctype html><html lang=en><head><title>Tī「衝」附近 ê 立體火星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="Tī「衝」附近 ê 立體火星"><meta property="og:description" content="這兩粒看起來遮爾清楚 ê 火星是 11 月底 tī 新加坡 ê 厝頂望遠鏡翕--ê。"><meta property="og:url" content="https://apod.tw/daily/20221203/"><meta property="og:image" content="https://apod.nasa.gov/apod/image/2212/Mars-Stereo.png"><link rel=canonical href=https://apod.tw/daily/20221203/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>03. December 2022</p><h1 class=post_title>Tī「衝」附近 ê 立體火星</h1><div class=post_body><div class=post_inner><img src=https://apod.nasa.gov/apod/image/2212/Mars-Stereo.png alt=/home/runner/work/apod-taigi.github.io/apod-taigi.github.io/content/daily/2022/12/20221203.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221203.html>Stereo Mars near Opposition</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.glitteringlights.com/>Marco Lorenzi</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clchxbjjl0dpe010gbm07f7ag height=180 width=500 frameborder=0 scrolling=no></iframe></div><h2 id=漢羅-tī衝附近-ê-立體火星>[漢羅] Tī「衝」附近 ê 立體火星</h2><p>這兩粒看起來遮爾清楚 ê 火星是 11 月底 tī 新加坡 ê 厝頂望遠鏡翕--ê。
這个時陣，<a href=https://earthsky.org/astronomy-essentials/why-is-mars-sometimes-bright-and-sometimes-faint/>火星 kah 新加坡 ê 距離是 8200 公里</a>。
伊會 tī 12 月 8 號 行到「衝」ê 相位，就是 tī 地球天頂 kah 太陽相對 ê 位置。
火星倚西爿 ê <a href=https://mars.nasa.gov/gallery/atlas/olympus-mons.html>Olympus 山</a> 是 Tharsis Montes 區上大 ê 火山（嘛是太陽系上大 ê 火山）。
就是 tī 這兩張影像內底 正爿較倚面頂彼个，小可仔較淺色 ê 甜箍麭形彼搭。
中央較暗彼搭是 <a href=https://www.nasa.gov/jpl/new-gully-channel-terra-sirenum-pia17958/>Sirenum 高地</a>，毋過倚東爿彼个烏烏長長 ê 半島是 Gomer 灣。
半島尾仔遐是 Gale 隕石坑，是 2012 年好奇號探測車 <a href=https://apod.nasa.gov/apod/ap120808.html>降落 ê 地點</a>。
Gomer 灣頂懸彼寡白點，是 <a href=https://mars.nasa.gov/resources/6056/elysium/>Elysium</a> 區內底 ê 其他火山。
火星上頂懸遐是 <a href=https://apod.nasa.gov/apod/ap171219.html>北極 ê 極冠</a>，攏去予冰 kah 雲崁牢咧。
這兩張仝一个 <a href=https://solarsystem.nasa.gov/planets/mars/overview/>火星半球</a> ê 影像是立體影像 ê 仝一組相片，其中一張是過兩工才翕--ê。
Kā 你 ê 目睭看 tùi 這張相片 ê 中央，兩粒目睭 ê 視線交叉，一直到 kā 兩張分開 ê 影像合做一張，按呢你就有法度看著這粒紅色行星 ê 3D 影像矣。</p><h2 id=poj-tī-chhiong-hù-kīn-ê-lip-thé-hóe-chhiⁿ>[POJ] Tī "Chhiong" hù-kīn ê Li̍p-thé Hóe-chhiⁿ</h2><p>Chit nn̄g lia̍p khòaⁿ--khí-lâi chiah-nī chheng-chhó ê Hóe-chhiⁿ sī 11 goe̍h té tī Sin-ka-pho ê chhù-téng bōng-oán-kiàⁿ hip--ê.
Chit ê sî-chūn, Hóe-chhiⁿ kah Sin-ka-pho ê kū-lī sī 8200 kong-lí.
I ē tī 12 goe̍h 8 hō kiâⁿ kàu "Chhiong" ê siòng-ūi, to̍h sī tī Tē-kiû thiⁿ-téng kah Thài-iông siong-tùi ê ūi-tì.
Hóe-chhiⁿ óa sai-pêng ê Olympus soaⁿ sī Tharsis Montes khu siōng tōa ê hóe-soaⁿ (mā sī Thài-iông-hē siōng tōa ê hóe-soaⁿ).
To̍h sī tī chit nn̄g tiuⁿ iáⁿ-siōng lāi-té chiàⁿ-pêng khah óa bīn-téng hit-ê, sió-khóa-á khah chhián-sek ê tiⁿ-kho͘-pháng hêng hit-tah.
Tiong-ng khah àm hit-tah sī Sirenum ko-tē, m̄-koh óa tang-pêng hit-ê o͘-o͘ tn̂g-tn̂g ê pòaⁿ-tó sī Gomer oan.
Pòaⁿ-tó bóe-á hiah sī Gale ún-se̍k-kheⁿ, sī 2012 nî Hóⁿ-kî-hō thàm-chhek-chhia kàng-lo̍h ê tē-tiám.
Gomer oan téng-koân hit-kóa pe̍h-tiám, sī Elysium khu lāi-té ê kî-tha hóe-soaⁿ.
Hóe-chhiⁿ siōng téng-koân hiah sī Pak-ke̍k ê ke̍k-koan, lóng khì hō͘ peng kah hûn khàm-tiâu leh.
Chit nn̄g tiuⁿ kāng chit-ê Hóe-chhiⁿ pòaⁿ-kiû ê iáⁿ-siōng sī li̍p-thé iáⁿ-siōng ê kāng chi̍t chō͘ siòng-phìⁿ, kî-tiong chi̍t tiuⁿ sī kòe nn̄g kang chiah hi̍p--ê.
Kā lí ê ba̍k-chiu khòaⁿ tùi chit tiuⁿ siòng-phìⁿ ê tiong-ng nn̄g lia̍p ba̍k-chiu ê sī-sòaⁿ kau-chhe, it-ti̍t kàu nn̄g tiuⁿ pun-khui ê iáⁿ-siōng ha̍p chòe chi̍t tiuⁿ, án-ni lí to̍h ū-hoat-tō͘ khòaⁿ-tio̍h chit lia̍p âng-sek kiâⁿ-chhiⁿ ê 3D iáⁿ-siōng--ah.</p><h2 id=kip-tī-tshiong-hù-kīn-ê-lip-thé-hué-tshinn>[KIP] Tī "Tshiong" hù-kīn ê Li̍p-thé Hué-tshinn</h2><p>Tsit nn̄g lia̍p khuànn--khí-lâi tsiah-nī tshing-tshó ê Hué-tshinn sī 11 gue̍h té tī Sin-ka-pho ê tshù-tíng bōng-uán-kiànn hip--ê.
Tsit ê sî-tsūn, Hué-tshinn kah Sin-ka-pho ê kū-lī sī 8200 kong-lí.
I ē tī 12 gue̍h 8 hō kiânn kàu "Tshiong" ê siòng-uī, to̍h sī tī Tē-kiû thinn-tíng kah Thài-iông siong-tuì ê uī-tì.
Hué-tshinn uá sai-pîng ê Olympus suann sī Tharsis Montes khu siōng tuā ê hué-suann (mā sī Thài-iông-hē siōng tuā ê hué-suann).
To̍h sī tī tsit nn̄g tiunn iánn-siōng lāi-té tsiànn-pîng khah uá bīn-tíng hit-ê, sió-khuá-á khah tshián-sik ê tinn-khoo-pháng hîng hit-tah.
Tiong-ng khah àm hit-tah sī Sirenum ko-tē, m̄-koh uá tang-pîng hit-ê oo-oo tn̂g-tn̂g ê puànn-tó sī Gomer uan.
Puànn-tó bué-á hiah sī Gale ún-si̍k-khenn, sī 2012 nî Hónn-kî-hō thàm-tshik-tshia kàng-lo̍h ê tē-tiám.
Gomer uan tíng-kuân hit-kuá pe̍h-tiám, sī Elysium khu lāi-té ê kî-tha hué-suann.
Hué-tshinn siōng tíng-kuân hiah sī Pak-ki̍k ê ki̍k-kuan, lóng khì hōo ping kah hûn khàm-tiâu leh.
Tsit nn̄g tiunn kāng tsit-ê Hué-tshinn puànn-kiû ê iánn-siōng sī li̍p-thé iánn-siōng ê kāng tsi̍t tsōo siòng-phìnn, kî-tiong tsi̍t tiunn sī kuè nn̄g kang tsiah hi̍p--ê.
Kā lí ê ba̍k-tsiu khuànn tuì tsit tiunn siòng-phìnn ê tiong-ng nn̄g lia̍p ba̍k-tsiu ê sī-suànn kau-tshe, it-ti̍t kàu nn̄g tiunn pun-khui ê iánn-siōng ha̍p tsuè tsi̍t tiunn, án-ni lí to̍h ū-huat-tōo khuànn-tio̍h tsit lia̍p âng-sik kiânn-tshinn ê 3D iánn-siōng--ah.</p><h2 id=english-stereo-mars-near-opposition>[English] Stereo Mars near Opposition</h2><p>Mars looks sharp in these two rooftop telescope views captured in late November from Singapore, planet Earth.
At the time, <a href=https://earthsky.org/astronomy-essentials/why-is-mars-sometimes-bright-and-sometimes-faint/>Mars was about 82 million kilometers</a> from Singapore and approaching its opposition, opposite the Sun in planet Earth's sky on December 8.
<a href=https://mars.nasa.gov/gallery/atlas/olympus-mons.html>Olympus Mons</a>, largest of the volcanoes in the Tharsis Montes region (and largest known volcano in the Solar System), is near Mars' western limb.
In both the images it's the whitish donut-shape at the upper right.
The dark area visible near center is the <a href=https://www.nasa.gov/jpl/new-gully-channel-terra-sirenum-pia17958/>Terra Sirenum</a> region while the long dark peninsula closest to the planet's eastern limb is Sinus Gomer.
Near its tip is Gale crater, the Curiosity rover's <a href=https://apod.nasa.gov/apod/ap120808.html>landing site in 2012</a>.
Above Sinus Gomer, white spots are other volcanoes in the <a href=https://mars.nasa.gov/resources/6056/elysium/>Elysium</a> region.
At top of the planet is the <a href=https://apod.nasa.gov/apod/ap171219.html>north polar cap</a> covered with ice and clouds.
Taken about two days apart, these images of the same <a href=https://solarsystem.nasa.gov/planets/mars/overview/>martian hemisphere</a> form a stereo pair.
Look at the center of the frame and cross your eyes until the separate images come together to see the Red Planet in 3D.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>衝</td><td>chhiong</td><td>tshiong</td><td>衝</td><td>Opposition</td></tr><tr><td>火星</td><td>Hóe-chhiⁿ</td><td>Hué-tshinn</td><td>火星</td><td>Mars</td></tr><tr><td>好奇號探測車</td><td>Hóⁿ-kî-hō</td><td>Hónn-kî-hō</td><td>好奇號探測車</td><td>Curiosity rover</td></tr><tr><td>極冠</td><td>ke̍k-koan</td><td>ki̍k-kuan</td><td>極冠</td><td>polar cap</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221202/>昨昏 ê 圖：合併星系組 IIZw096</a>
</span><span class=post_next><a href=https://apod.tw/daily/20221204/>明仔載 ê 圖：影片：十 ê 次方</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>