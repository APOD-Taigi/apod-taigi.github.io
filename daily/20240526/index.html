<!doctype html><html lang=en><head><title>爆發 ê 日珥 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="爆發 ê 日珥"><meta property="og:description" content="咱 ê 日頭是發生啥物代誌？無啥物代誌啦！伊只是擲一條太陽絲出來爾爾。"><meta property="og:url" content="https://apod.tw/daily/20240526/"><meta property="og:image" content="https://apod.nasa.gov/apod/image/2405/filament_sdo_960.jpg"><link rel=canonical href=https://apod.tw/daily/20240526/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. May 2024</p><h1 class=post_title>爆發 ê 日珥</h1><div class=post_body><div class=post_inner><img src=https://apod.nasa.gov/apod/image/2405/filament_sdo_960.jpg alt=/home/runner/work/apod-taigi.github.io/apod-taigi.github.io/content/daily/2024/05/20240526.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240526.html>A Solar Filament Erupts</a></li><li>影像來源：<a href=https://www.nasa.gov/>NASA</a>'s <a href=https://www.nasa.gov/goddard>GSFC</a>, <a href=https://sdo.gsfc.nasa.gov/>SDO AIA Team</a></li><li>你 ê 生日禮物：<a href=https://apod.nasa.gov/apod/calendar/allyears.html>What picture did APOD feature on your birthday?</a> (post 1995)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clxdi72pv02yf01x9aicdbyql height=180 width=500 frameborder=0 scrolling=no></iframe></div><h2 id=漢羅-爆發-ê-日珥>[漢羅] 爆發 ê 日珥</h2><p>咱 ê 日頭是發生啥物代誌？
無啥物代誌啦！伊只是 <a href=https://apod.nasa.gov/apod/ap101215.html>擲一條太陽絲出來</a> 爾爾。
2012 年中，雄雄有一條 <a href=http://solar.physics.montana.edu/ypop/Program/hfilament.html>日珥</a> 噴到太空中，產生能量足懸 ê <a href=https://en.wikipedia.org/wiki/Coronal_mass_ejection>日冕物質噴射</a> (CME)。
太陽磁場一直咧變化，予這條 <a href=https://www.syfy.com/syfy-wire/a-huge-solar-filament-erupts-into-space>日珥</a> <a href=https://apod.nasa.gov/apod/ap150210.html>擋</a> 幾若工。
嘛因為太陽 <a href=http://solar-center.stanford.edu/magnetism/magneticfields.html>磁場</a> 一直咧變化，所以日珥噴出來 ê 時間 <a href=https://i.pinimg.com/1200x/e8/ac/ab/e8acab27a9225b707a2467bf3bc27015.jpg>誠歹臆</a>。
咱會當 tī 踅地球行 ê 太陽動力學衛星天文台 翕 ê <a href=http://www.flickr.com/photos/gsfc/sets/72157631408160534/>特寫</a> 相片內底，看著太陽表面 ê <a href=http://www.flickr.com/photos/gsfc/7931868316/in/set-72157631408160534>爆炸</a>。
這个爆炸會 kā 電子 kah 離子 <a href=http://www.flickr.com/photos/gsfc/7938936660/in/set-72157631408160534>送入去</a> 太陽系內底。
其中有一寡 3 工前才拄到地球，kah 地球 <a href=https://en.wikipedia.org/wiki/Magnetosphere>磁層</a> 相挵，產生咱看會著 ê <a href=https://apod.nasa.gov/apod/ap120321.html>極光</a>。
咱會當 ùi <a href=https://science.nasa.gov/ems/10_ultravioletwaves>紫外光</a> <a href=http://www.flickr.com/photos/gsfc/7931831962/in/set-72157631408160534/>影像</a> 看著 日珥 爆發。
這寡噴出來 ê 日珥 頂懸，是 出現 tī <a href=https://en.wikipedia.org/wiki/Active_region>太陽活跳區</a> 週邊 ê 電漿箍仔。
太陽活動是 <a href=https://en.wikipedia.org/wiki/Solar_cycle>11 年一个週期</a>。
伊這馬是愈來愈倚伊 <a href=https://science.nasa.gov/science-research/heliophysics/how-nasa-tracked-the-most-intense-solar-storm-in-decades/>活動力上強</a> ê 時期，所以會產生足濟 <a href=https://en.wikipedia.org/wiki/Coronal_hole>日冕洞</a>，予帶電粒子通噴去太空中。
就 kah 咱進前講過 ê 仝款，這寡帶電粒子會 <a href="https://www.facebook.com/media/set/?set=a.431368006258449&amp;type=3">產生極光</a>。</p><h2 id=poj-pok-hoat-ê-jit-ní>[POJ] Po̍k-hoat ê Ji̍t-ní</h2><p>Lán ê ji̍t-thâu sī hoat-seng siáⁿ-mih tāi-chì?
Bô-siáⁿ-mih tāi-chì-lah!
I chí-sī tàn chi̍t tiâu thài-iông-si chhut-lâi niā-niā.
2012 nî-tiong, hiông-hiông ū chi̍t tiâu ji̍t-ní phùn kàu thài khong-tiong, sán-seng lêng-liōng chiok koân ê Ji̍t-bián Bu̍t-chit Phùn-siā (CME).
Thài-iâng chû-tiûⁿ it-ti̍t leh piàn-hòa, hō͘ chit-tiāu ji̍t-ní tòng kúi-nā kang.
Mā in-ūi thài-iông chû-tiûⁿ it-ti̍t leh piàn-hòa, só͘-í ji̍t-ní phùn--chhut-lâi ê sî-kan chiâⁿ pháiⁿ ioh.
Lán ē-tàng tī se̍h Tē-kiû kiâⁿ ê Thài-iông Tāng-le̍k-ha̍k Ūi-chheⁿ Thian-bûn-tâi hip ê te̍k-siá siòng-phìⁿ lāi-té, khòaⁿ-tio̍h thài-iông piáu-bīn ê po̍k-chà.
Chit-ê po̍k-chà ē kā tiān-chú kah lī-chú sàng ji̍p-khì Thài-iông-hē lāi-té.
Kî-tiong ū chi̍t-kóa 3 kang chêng chiah tú kàu Tē-kiû, kah Tē-kiû chû-chân sio-lòng, sán-seng lán khòaⁿ-ē-tio̍h ê ke̍k-kng.
Lán ē-tàng ùi chí-gōa-kng iáⁿ-siōng khòaⁿ-tio̍h ji̍t-ní po̍k-hoat.
Chit kóa phùn chhut-lâi ê ji̍t-ní téng-koân,sī chhut-hiān tī thài-iông oa̍h-thiàu khu chiu-piⁿ ê tiān-chiuⁿ kho͘-á.
Thài-iâng oa̍h-tāng sī 11 nî chi̍t-ê chiu-kî.
I chit-má sī lú-lâi-lú óa i oa̍h-tōng-le̍k siōng kiông ê sî-kî, só͘-í ē sán-seng chiok chē ji̍t-bián-tōng, hō͘ tài-tiān lia̍p-chú thang phùn khì thài-khong tiong.
To̍h kah lán chìn-chêng kóng-kòe ê kâng-khoán, chit-kóa tài-tiān lia̍p-chú ē sán-seng ke̍k-kng.</p><h2 id=kip-pok-huat-ê-jit-ní>[KIP] Po̍k-huat ê Ji̍t-ní</h2><p>Lán ê ji̍t-thâu sī huat-sing siánn-mih tāi-tsì?
Bô-siánn-mih tāi-tsì-lah!
I tsí-sī tàn tsi̍t tiâu thài-iông-si tshut-lâi niā-niā.
2012 nî-tiong, hiông-hiông ū tsi̍t tiâu ji̍t-ní phùn kàu thài khong-tiong, sán-sing lîng-liōng tsiok kuân ê Ji̍t-bián Bu̍t-tsit Phùn-siā (CME).
Thài-iâng tsû-tiûnn it-ti̍t leh piàn-huà, hōo tsit-tiāu ji̍t-ní tòng kuí-nā kang.
Mā in-uī thài-iông tsû-tiûnn it-ti̍t leh piàn-huà, sóo-í ji̍t-ní phùn--tshut-lâi ê sî-kan tsiânn pháinn ioh.
Lán ē-tàng tī se̍h Tē-kiû kiânn ê Thài-iông Tāng-li̍k-ha̍k Uī-tshenn Thian-bûn-tâi hip ê ti̍k-siá siòng-phìnn lāi-té, khuànn-tio̍h thài-iông piáu-bīn ê po̍k-tsà.
Tsit-ê po̍k-tsà ē kā tiān-tsú kah lī-tsú sàng ji̍p-khì Thài-iông-hē lāi-té.
Kî-tiong ū tsi̍t-kuá 3 kang tsîng tsiah tú kàu Tē-kiû, kah Tē-kiû tsû-tsân sio-lòng, sán-sing lán khuànn-ē-tio̍h ê ki̍k-kng.
Lán ē-tàng uì tsí-guā-kng iánn-siōng khuànn-tio̍h ji̍t-ní po̍k-huat.
Tsit kuá phùn tshut-lâi ê ji̍t-ní tíng-kuân,sī tshut-hiān tī thài-iông ua̍h-thiàu khu tsiu-pinn ê tiān-tsiunn khoo-á.
Thài-iâng ua̍h-tāng sī 11 nî tsi̍t-ê tsiu-kî.
I tsit-má sī lú-lâi-lú uá i ua̍h-tōng-li̍k siōng kiông ê sî-kî, sóo-í ē sán-sing tsiok tsē ji̍t-bián-tōng, hōo tài-tiān lia̍p-tsú thang phùn khì thài-khong tiong.
To̍h kah lán tsìn-tsîng kóng-kuè ê kâng-khuán, tsit-kuá tài-tiān lia̍p-tsú ē sán-sing ki̍k-kng.</p><h2 id=english-a-solar-filament-erupts>[English] A Solar Filament Erupts</h2><p>What's happened to our Sun?
Nothing very unusual -- it just <a href=https://apod.nasa.gov/apod/ap101215.html>threw a filament</a>.
Toward the middle of 2012, a <a href=https://apod.nasa.gov/apod/ap150210.html>long</a> standing <a href=http://solar.physics.montana.edu/ypop/Program/hfilament.html>solar filament</a> suddenly erupted into space, producing an energetic <a href=https://en.wikipedia.org/wiki/Coronal_mass_ejection>coronal mass ejection</a> (CME).
<a href=https://www.syfy.com/syfy-wire/a-huge-solar-filament-erupts-into-space>The filament</a> had been held up for days by the Sun's ever changing <a href=http://solar-center.stanford.edu/magnetism/magneticfields.html>magnetic field</a> and the timing of the eruption was <a href=https://i.pinimg.com/1200x/e8/ac/ab/e8acab27a9225b707a2467bf3bc27015.jpg>unexpected</a>.
<a href=http://www.flickr.com/photos/gsfc/sets/72157631408160534/>Watched closely</a> by the Earth-orbiting Solar Dynamics Observatory, the resulting <a href=http://www.flickr.com/photos/gsfc/7931868316/in/set-72157631408160534>explosion</a> <a href=http://www.flickr.com/photos/gsfc/7938936660/in/set-72157631408160534>shot</a> electrons and ions into the Solar System, some of which arrived at Earth three days later and impacted Earth's <a href=https://en.wikipedia.org/wiki/Magnetosphere>magnetosphere</a>, causing visible <a href=https://apod.nasa.gov/apod/ap120321.html>auroras</a>.
Loops of plasma surrounding the <a href=https://en.wikipedia.org/wiki/Active_region>active region</a> can be seen above the erupting filament in <a href=http://www.flickr.com/photos/gsfc/7931831962/in/set-72157631408160534/>the featured</a> <a href=https://science.nasa.gov/ems/10_ultravioletwaves>ultraviolet</a> image.
Our Sun is nearing the <a href=https://science.nasa.gov/science-research/heliophysics/how-nasa-tracked-the-most-intense-solar-storm-in-decades/>most active</a> time in its <a href=https://en.wikipedia.org/wiki/Solar_cycle>11-year cycle</a>, creating many <a href=https://en.wikipedia.org/wiki/Coronal_hole>coronal holes</a> that allow for the ejection of <a href=https://en.wikipedia.org/wiki/Charged_particle>charged particles</a> into space.
As before, these charged particles can <a href="https://www.facebook.com/media/set/?set=a.431368006258449&amp;type=3">create auroras</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>日珥</td><td>ji̍t-ní</td><td>ji̍t-ní</td><td>日珥</td><td>solar filament</td></tr><tr><td>太陽絲</td><td>thài-iông-si</td><td>thài-iông-si</td><td>太陽絲狀體</td><td>solar filament</td></tr><tr><td>日冕物質噴射</td><td>Ji̍t-bián Bu̍t-tsit Phùn-siā</td><td>Ji̍t-bián Bu̍t-tsit Phùn-siā</td><td>日冕物質拋射</td><td>coronal mass ejection (CME)</td></tr><tr><td>磁場</td><td>chû-tiûⁿ</td><td>tsû-tiûnn</td><td>磁場</td><td>magnetic field</td></tr><tr><td>磁層</td><td>chû-chân</td><td>tsû-tsân</td><td>磁層</td><td>magnetosphere</td></tr><tr><td>太陽動力學衛星天文台</td><td>Thài-iông Tāng-le̍k-ha̍k Ūi-chheⁿ Thian-bûn-tâi</td><td>Thài-iông Tāng-li̍k-ha̍k Uī-tshenn Thian-bûn-tâi</td><td>太陽動力學衛星天文台</td><td>Solar Dynamics Observatory</td></tr><tr><td>太陽活跳區</td><td>thài-iông oa̍h-thiàu-khu</td><td>thài-iông ua̍h-thiàu-khu</td><td>太陽活躍區</td><td>active region</td></tr><tr><td>電漿箍仔</td><td>tiān-chiuⁿ kho͘-á</td><td>tiān-tsiunn khoo-á</td><td>電漿環</td><td>Loops of plasma</td></tr><tr><td>日冕洞</td><td>ji̍t-bián-tōng</td><td>ji̍t-bián-tōng</td><td>日冕洞</td><td>coronal hole</td></tr><tr><td>帶電粒子</td><td>tài-tiān lia̍p-chú</td><td>tài-tiān lia̍p-tsú</td><td>帶電粒子</td><td>charged particle</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>auroras</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240525/>昨昏 ê 圖：太空中看著 ê Manicouagan 隕石坑</a>
</span><span class=post_next><a href=https://apod.tw/daily/20240527/>明仔載 ê 圖：變色杜定分子雲 I</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>