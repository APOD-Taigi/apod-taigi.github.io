<!doctype html><html lang=en><head><title>太空站飛過 ê 太陽 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="太空站飛過 ê 太陽"><meta property="og:description" content="一般講來，國際太空站 (ISS) 干焦會當 tī 暗時才看會著。伊看起來就敢若是天頂 ê 一个光點爾爾，咱差不多一個月會看著伊一改。"><meta property="og:url" content="https://apod.tw/daily/20250521/"><meta property="og:image" content="https://apod.nasa.gov/apod/image/2505/IssTransit_Sanz_960.jpg"><link rel=canonical href=https://apod.tw/daily/20250521/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. May 2025</p><h1 class=post_title>太空站飛過 ê 太陽</h1><div class=post_body><div class=post_inner><img src=https://apod.nasa.gov/apod/image/2505/IssTransit_Sanz_960.jpg alt=/home/runner/work/apod-taigi.github.io/apod-taigi.github.io/content/daily/2025/05/20250521.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250521.html>A Space Station Crosses a Busy Sun</a></li><li>影像來源 kah 版權：<a href=https://www.instagram.com/astro_breda/>Pau Montplet Sanz</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-太空站飛過-ê-太陽>[漢羅] 太空站飛過 ê 太陽</h2><p>一般講來，國際太空站 (ISS) 干焦會當 tī 暗時才看會著。
<a href=https://www.nasa.gov/mission_pages/station/main/index.html>ISS</a> 踅地球咧行 ê 時陣，咱看伊就是沓沓仔 tī 夜空 leh 飛。
伊看起來就敢若是天頂 ê 一个 <a href=https://apod.nasa.gov/apod/ap110314.html>光點</a> 爾爾，咱差不多一個月會看著伊一改。
<a href=https://spotthestation.nasa.gov/faq.cfm>ISS</a> 干焦會當 tī 日落了後 抑是 日出進前看會著。
因為伊看起來會金爍爍，攏是因為伊反射太陽光。
ISS 若是飛到地球 ê 烏影區，咱 to̍h 看袂著伊矣。
咱唯一有法度 <a href=https://apod.nasa.gov/apod/ap160513.html>tī 日時看著 ISS</a> ê 機會，是伊 <a href=https://apod.nasa.gov/apod/ap190715.html>ùi 太陽面頭前飛過</a> 彼陣。
毋閣伊飛足緊 ê，kha-mé-lah 愛用足短 ê 感光時間，才有法度翕著 ISS 擋 tī <a href=https://solarsystem.nasa.gov/solar-system/sun/overview/>太陽</a> 面頭前 ê <a href=https://apod.nasa.gov/apod/ap150912.html>剪影</a>。
這張相片就是按呢翕 ê，是這個月初 tī <a href=https://en.wikipedia.org/wiki/China>中國</a> <a href=https://youtu.be/efHyAyT4Fko>北京</a> 翕 ê 系列相片，翕 ê 時機袂䆀。
這組系列相片翕了了後，才閣 kah 另外一組相片 <a href=https://www.boredpanda.com/blog/wp-content/uploads/2016/02/adopted-cats-sleeping-together-hammock-barnaby-stoche-4.jpg>合做一張</a>。
另外彼組是 tī 差不多仝一个時間翕 ê，毋閣這組有特別翕這粒無閒刺鑿 ê 太陽 活動，kah 伊表面 ê <a href=https://apod.nasa.gov/apod/ap140312.html>紋理</a>。</p><h2 id=poj-thài-khong-chām-poe-kòe-thài-iông>[POJ] Thài-khong-chām poe kòe Thài-iông</h2><p>It-poaⁿ kóng lâi, Kok-chè-thài-khong-chām (ISS) kan-na ē-tàng tī àm-sî chiah khòaⁿ-ē-tio̍h.
ISS se̍h Tē-kiû leh kiâⁿ ê sî-chūn, lán khòaⁿ i tō-sī tau̍h-tau̍h-á tī iā-khong leh poe.
I khòaⁿ--khí-lâi to̍h ká-ná sī thiⁿ-téng ê chi̍t-ê kng-tiám niā-niā, lán chha-put-to chi̍t-kò-goe̍h ē khòaⁿ-tio̍h i chi̍t-kái.
ISS kan-na ē-tàng tī ji̍t-lo̍h liáu-āu iah-sī ji̍t-chhut chìn-chêng khòaⁿ-ē-tio̍h.
In-ūi i khòaⁿ-khí-lâi ē kim-sih-sih, lóng-sī in-ūi i hoán-siā thài-iông-kng.
ISS nā-sī poe kàu Tē-kiû ê o͘-iáⁿ-khu, lán to̍h khòaⁿ-bōe-tio̍h i ah.
Lán ûi-it ū-hoat-tō͘ tī ji̍t-sî khòaⁿ-tio̍h ISS ê ki-hōe, sī i ùi Thài-iông bīn-thâu-chêng poe kòe hit-chūn.
M̄-koh i poe chiok kín ê, kha-mé-lah ài iōng chiok té ê kám-kng sî-kan, chiah ū hoat-tō͘ hip-tio̍h ISS tòng tī Thài-iông bīn-thâu-chêng ê chián-iáⁿ.
Chit-tiuⁿ siòng-phìⁿ tō-sī án-ne, sī chit-kò-goe̍h-chhe tī Tiong-kok Pak-kiaⁿ hip ê hē-lia̍t siòng-phìⁿ, hip ê sî-ki bē-bái.
Chit-cho͘ hē-lia̍t siòng-phìⁿ hip-liáu liáu-āu, chiah koh kah lēng-gōa chi̍t-cho͘ ha̍p chò chi̍t-tiuⁿ.
Lēng-gōa hit-cho͘ sī tī chha-put-to kâng-chi̍t-ê sî-kan hip ê, m̄-koh chit-cho͘ ū te̍k-pia̍t hip chit-lia̍p bô-ēng-chhì-chha̍k ê Thài-iông oa̍h-tāng, kah i piáu-bīn ê bûn-lí.</p><h2 id=kip-thài-khong-tsām-pue-kuè-thài-iông>[KIP] Thài-khong-tsām pue kuè Thài-iông</h2><p>It-puann kóng lâi, Kok-tsè-thài-khong-tsām (ISS) kan-na ē-tàng tī àm-sî tsiah khuànn-ē-tio̍h.
ISS se̍h Tē-kiû leh kiânn ê sî-tsūn, lán khuànn i tō-sī ta̍uh-ta̍uh-á tī iā-khong leh pue.
I khuànn--khí-lâi to̍h ká-ná sī thinn-tíng ê tsi̍t-ê kng-tiám niā-niā, lán tsha-put-to tsi̍t-kò-gue̍h ē khuànn-tio̍h i tsi̍t-kái.
ISS kan-na ē-tàng tī ji̍t-lo̍h liáu-āu iah-sī ji̍t-tshut tsìn-tsîng khuànn-ē-tio̍h.
In-uī i khuànn-khí-lâi ē kim-sih-sih, lóng-sī in-uī i huán-siā thài-iông-kng.
ISS nā-sī pue kàu Tē-kiû ê oo-iánn-khu, lán to̍h khuànn-buē-tio̍h i ah.
Lán uî-it ū-huat-tōo tī ji̍t-sî khuànn-tio̍h ISS ê ki-huē, sī i uì Thài-iông bīn-thâu-tsîng pue kuè hit-tsūn.
M̄-koh i pue tsiok kín ê, kha-mé-lah ài iōng tsiok té ê kám-kng sî-kan, tsiah ū huat-tōo hip-tio̍h ISS tòng tī Thài-iông bīn-thâu-tsîng ê tsián-iánn.
Tsit-tiunn siòng-phìnn tō-sī án-ne, sī tsit-kò-gue̍h-tshe tī Tiong-kok Pak-kiann hip ê hē-lia̍t siòng-phìnn, hip ê sî-ki bē-bái.
Tsit-tsoo hē-lia̍t siòng-phìnn hip-liáu liáu-āu, tsiah koh kah līng-guā tsi̍t-tsoo ha̍p tsò tsi̍t-tiunn.
Līng-guā hit-tsoo sī tī tsha-put-to kâng-tsi̍t-ê sî-kan hip ê, m̄-koh tsit-tsoo ū ti̍k-pia̍t hip tsit-lia̍p bô-īng-tshì-tsha̍k ê Thài-iông ua̍h-tāng, kah i piáu-bīn ê bûn-lí.</p><h2 id=english-a-space-station-crosses-a-busy-sun>[English] A Space Station Crosses a Busy Sun</h2><p>Typically, the International Space Station is visible only at night.
Slowly drifting across the night sky as it orbits the Earth, the <a href=https://www.nasa.gov/mission_pages/station/main/index.html>International Space Station</a> (ISS) can be seen as a <a href=https://apod.nasa.gov/apod/ap110314.html>bright spot</a> about once a month from many locations.
<a href=https://spotthestation.nasa.gov/faq.cfm>The ISS</a> is then visible only just after sunset or just before sunrise because it shines by reflected sunlight -- once the ISS enters the Earth's shadow, it will drop out of sight.
The only occasion when the <a href=https://apod.nasa.gov/apod/ap160513.html>ISS is visible during the day</a> is when it <a href=https://apod.nasa.gov/apod/ap190715.html>passes right in front of the Sun</a>.
Then, it passes so quickly that only cameras taking short exposures can visually freeze the <a href=https://apod.nasa.gov/apod/ap150912.html>ISS's silhouette</a> onto the background <a href=https://solarsystem.nasa.gov/solar-system/sun/overview/>Sun</a>.
The featured picture did exactly that -- it is actually a series of images taken earlier this month from <a href=https://youtu.be/efHyAyT4Fko>Beijing</a>, <a href=https://en.wikipedia.org/wiki/China>China</a> with perfect timing.
This image series was <a href=https://www.boredpanda.com/blog/wp-content/uploads/2016/02/adopted-cats-sleeping-together-hammock-barnaby-stoche-4.jpg>later combined</a> with separate images taken at nearly the same time but highlighting the <a href=https://apod.nasa.gov/apod/ap140312.html>texture</a> and activity on the busy Sun.
The solar activity included numerous gaseous <a href=https://www.nasa.gov/content/goddard/what-is-a-solar-prominence>prominences</a> seen around the edge.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>國際太空站</td><td>Kok-chè-thài-khong-chām</td><td>Kok-tsè-thài-khong-tsām</td><td>國際太空站</td><td>the International Space Station (ISS)</td></tr><tr><td>日珥</td><td>ji̍t-jíⁿ</td><td>ji̍t-jínn</td><td>日珥</td><td>solar prominences</td></tr><tr><td>太陽絲</td><td>thài-iông-si</td><td>thài-iông-si</td><td>絲狀物</td><td>filament</td></tr><tr><td>太陽烏子</td><td>thài-iông-o͘-chú</td><td>thài-iông-oo-tsú</td><td>太陽黑子</td><td>sunspot</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250516/>昨昏 ê 圖：Messier 101</a>
</span><span class=post_next><a href=https://apod.tw/daily/20250522/>明仔載 ê 圖：虯毛 ê 捲螺仔星系 M63</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>