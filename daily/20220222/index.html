<!doctype html><html lang=en><head><title>插圖：少年 ê 類星體 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="插圖：少年 ê 類星體"><meta property="og:description" content="第一批類星體是生做啥款？咱這馬知影上近 ê 類星體，是 星系中心 有 超大質量烏洞 ê 活跳星系。"><meta property="og:url" content="https://apod.tw/daily/20220222/"><meta property="og:image" content="https://apod.nasa.gov/apod/fap/image/2202/Quasar_EsoKormesser_1080.jpg"><link rel=canonical href=https://apod.tw/daily/20220222/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>22. February 2022</p><h1 class=post_title>插圖：少年 ê 類星體</h1><div class=post_body><div class=post_inner><img src=https://apod.nasa.gov/apod/fap/image/2202/Quasar_EsoKormesser_1080.jpg alt=/home/runner/work/apod-taigi.github.io/apod-taigi.github.io/content/daily/2022/02/20220222.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220222.html>Illustration: An Early Quasar</a></li><li>影像來源 kah <a href=https://www.eso.org/public/outreach/copyright/>許可</a>：<a href=https://www.eso.org/>ESO</a>, <a href=https://en.wikipedia.org/wiki/Martin_Kornmesser>M. Kornmesser</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1588fp901gk0hvx7xv8apvz height=180 width=500 frameborder=0 scrolling=no></iframe></div><h2 id=漢羅-插圖少年-ê-類星體>[漢羅] 插圖：少年 ê 類星體</h2><p>第一批類星體是生做啥款？
咱這馬知影上近 ê <a href=https://en.wikipedia.org/wiki/Quasar>類星體</a>，是 星系中心 有 <a href=https://apod.tw/daily/20210331/>超大質量烏洞</a> ê <a href=https://imagine.gsfc.nasa.gov/science/objects/active_galaxies1.html>活跳星系</a>。
氣體 kah <a href=https://apod.nasa.gov/apod/ap030706.html>塗粉</a> 去予 類星體 食去，發出強光，有當時仔是比伊 ê 母星系閣較光。
毋閣，tī 宇宙早期 頭 10 億年生出來 ê <a href=https://astronomy.swin.edu.au/cosmos/q/quasar>類星體</a>，是有閣較神祕。
<a href=https://www.eso.org/public/images/eso1122a/>這張插圖</a>，是因為有最近 ê 觀測資料，藝術家才有才調度畫出早期宇宙 ê 類星體。
伊可能是生做這款：
中央應該有一个大質量烏洞，邊仔有氣體 kah <a href=https://svs.gsfc.nasa.gov/13326>吸積盤</a> <a href=https://sbly-web-prod-shareably.netdna-ssl.com/wp-content/uploads/2019/04/24100853/Screen-Shot-2019-04-24-at-1.07.37-PM.png>leh 踅</a>，而且會噴出 <a href=https://apod.nasa.gov/apod/ap180716.html>能量足強 ê 噴流</a>。
類星體 是咱看會著 ê 上遙遠 ê 天體。
伊發出 ê 訊息，予 <a href=https://apod.nasa.gov/apod/ap190818.html>人類</a> 有當了解 咱早期 <a href=https://apod.tw/daily/20211017/>宇宙</a> 是生做啥款。
咱這馬已經知影這粒上老 ê 類星體 ê 紅移，是比 8 閣較細淡薄仔。
自 <a href=https://spaceplace.nasa.gov/big-bang/en/>大霹靂</a> 開始算，伊才 7 億歲，這是這馬宇宙年歲 ê 幾若葩爾爾。</p><h2 id=poj-chhah-tô-siàu-liân-ê-lūi-seng-thé>[POJ] Chhah-tô͘: Siàu-liân ê Lūi-seng-thé</h2><p>Tē it phoe lūi-seng-thé sī seⁿ chò siáⁿ-khoán?
Lán chit-má chai-iáⁿ siōng kīn ê lūi-seng-thé, sī seng-hē tiong-sim ū chhiau-tōa chit-liōng o͘-tōng ê oa̍h-thiàu seng-hē.
Khì-thé kah thô͘-hún khì hō͘ lūi-seng-thé chia̍h--khì, hoat-chhut kiông kng, ū-tang-sî-á sī pí i ê bú-seng-hē koh-khah kng.
M̄-koh, tī ú-tiū chá-kî thâu cha̍p-ek nî seⁿ--chhut-lâi ê lūi-seng-thé, sī ū khah sîn-pì.
Chit-tiuⁿ chhah-tô͘, sī in-ūi ū chòe-kīn ê koan-chhek chu-liāu, gē-su̍t-ka chiah ū châi-tiāu ōe-chhut chá-kî ú-tiū ê lūi-seng-thé.
I khó-lêng sī seⁿ chò chit-khoán:
Tiong-ng èng-kai ū chi̍t-ê tōa chit-liōng o͘-tōng, piⁿ-á ū khì-thé kah khip-chek-pôaⁿ leh se̍h, jī-cha̍p ē phùn-chhut lêng-liōng chiok kiông ê phùn-liû.
Lūi-seng-thé sī lán khòaⁿ-ē-tio̍h ê siōng iâu-oán ê thian-thé.
I hoat--chhut ê sìn-sit, hō͘ jîn-lūi ū-tàng liáu-kái lán chá-kî ú-tiū sī seⁿ chò siáⁿ-khoán.
Lán chit-má í-keng chai-iáⁿ chi̍t-lia̍p siōng lāu ê lūi-seng-thé ê âng-î, sī pí 8 koh-khah sè tām-po̍h-á.
Chū Tōa-phek-le̍k khai-sí sǹg, i chiah 7 ek hòe, che sī chit-má ú-tiū nî-hòe ê kúi-ā pha niā-niā.</p><h2 id=kip-tshah-tôo-siàu-liân-ê-luī-sing-thé>[KIP] Tshah-tôo: Siàu-liân ê Luī-sing-thé</h2><p>Tē it phue luī-sing-thé sī senn tsò siánn-khuán?
Lán tsit-má tsai-iánn siōng kīn ê luī-sing-thé, sī sing-hē tiong-sim ū tshiau-tuā tsit-liōng oo-tōng ê ua̍h-thiàu sing-hē.
Khì-thé kah thôo-hún khì hōo luī-sing-thé tsia̍h--khì, huat-tshut kiông kng, ū-tang-sî-á sī pí i ê bú-sing-hē koh-khah kng.
M̄-koh, tī ú-tiū tsá-kî thâu tsa̍p-ik nî senn--tshut-lâi ê luī-sing-thé, sī ū khah sîn-pì.
Tsit-tiunn tshah-tôo, sī in-uī ū tsuè-kīn ê kuan-tshik tsu-liāu, gē-su̍t-ka tsiah ū tsâi-tiāu uē-tshut tsá-kî ú-tiū ê luī-sing-thé.
I khó-lîng sī senn tsò tsit-khuán:
Tiong-ng ìng-kai ū tsi̍t-ê tuā tsit-liōng oo-tōng, pinn-á ū khì-thé kah khip-tsik-puânn leh se̍h, jī-tsa̍p ē phùn-tshut lîng-liōng tsiok kiông ê phùn-liû.
Luī-sing-thé sī lán khuànn-ē-tio̍h ê siōng iâu-uán ê thian-thé.
I huat--tshut ê sìn-sit, hōo jîn-luī ū-tàng liáu-kái lán tsá-kî ú-tiū sī senn tsò siánn-khuán.
Lán tsit-má í-king tsai-iánn tsi̍t-lia̍p siōng lāu ê luī-sing-thé ê âng-î, sī pí 8 koh-khah sè tām-po̍h-á.
Tsū Tuā-phik-li̍k khai-sí sǹg, i tsiah 7 ik huè, tse sī tsit-má ú-tiū nî-huè ê kuí-ā pha niā-niā.</p><h2 id=english-illustration-an-early-quasar>[English] Illustration: An Early Quasar</h2><p>What did the first quasars look like?
The nearest <a href=https://en.wikipedia.org/wiki/Quasar>quasar</a>s are now known to involve <a href=https://apod.nasa.gov/apod/ap210331.html>supermassive black hole</a>s in the centers of <a href=https://imagine.gsfc.nasa.gov/science/objects/active_galaxies1.html>active galaxies</a>.
Gas and <a href=https://apod.nasa.gov/apod/ap030706.html>dust</a> that falls toward a quasar glows brightly, sometimes outglowing the entire home galaxy.
The <a href=https://astronomy.swin.edu.au/cosmos/q/quasar>quasars</a> that formed in the first billion years of the universe are more mysterious, though.
<a href=https://www.eso.org/public/images/eso1122a/>Featured</a>, recent data has enabled an artist's impression of an early-universe quasar as it might have been: centered on a massive black hole, <a href=https://sbly-web-prod-shareably.netdna-ssl.com/wp-content/uploads/2019/04/24100853/Screen-Shot-2019-04-24-at-1.07.37-PM.png>surrounded by sheets</a> of gas and an <a href=https://svs.gsfc.nasa.gov/13326>accretion disk</a>, and expelling a <a href=https://apod.nasa.gov/apod/ap180716.html>powerful jet</a>.
Quasars are among the most distant objects we see and give <a href=https://apod.nasa.gov/apod/ap190818.html>humanity</a> unique information about the early and <a href=https://apod.nasa.gov/apod/ap211017.html>intervening universe</a>.
The oldest quasars currently known are seen at just short of <a href=https://apod.nasa.gov/apod/ap130408.html>redshift</a> 8 -- only 700 million years after the <a href=https://spaceplace.nasa.gov/big-bang/en/>Big Bang</a> -- when the universe was only a few percent of its current age.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>類星體</td><td>lūi-seng-thé</td><td>luī-sing-thé</td><td>類星體</td><td>quasar</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量烏洞</td><td>supermassive black hole</td></tr><tr><td>活跳星系</td><td>oa̍h-thiàu seng-hē</td><td>ua̍h-thiàu sing-hē</td><td>活躍星系</td><td>active galaxies</td></tr><tr><td>母星系</td><td>bú-seng-hē</td><td>bú-sing-hē</td><td>母星系</td><td>home galaxies</td></tr><tr><td>吸積盤</td><td>khip-chek-pôaⁿ</td><td>khip-tsik-puânn</td><td>吸積盤</td><td>accretion disk</td></tr><tr><td>噴流</td><td>phùn-liû</td><td>phùn-liû</td><td>噴流</td><td>jet</td></tr><tr><td>紅移</td><td>âng-î</td><td>âng-î</td><td>紅移</td><td>redshift</td></tr><tr><td>大霹靂</td><td>Tōa-phek-le̍k</td><td>Tuā-phik-li̍k</td><td>大霹靂</td><td>Big Bang</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220221/>昨昏 ê 圖：棍螺仔星系 NGC 6217</a>
</span><span class=post_next><a href=https://apod.tw/daily/20220223/>明仔載 ê 圖：Green Bank 天文台頭頂 ê 獵戶座</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>