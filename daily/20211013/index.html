<!doctype html><html lang=en><head><title>Ngc 7822：宇宙 ê 問號 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="NGC 7822：宇宙 ê 問號"><meta property="og:description" content="這看起來敢若是一个大型 ê 宇宙問號。毋閣上大 ê 問題是欲按怎 ùi 較光 ê 氣體 kah 較暗 ê 塗粉 來解說星雲 ê 恆星形成歷史。"><meta property="og:url" content="https://apod.tw/daily/20211013/"><meta property="og:image" content="https://apod.nasa.gov/apod/fap/image/2110/NGC7822_Yizhou_960.jpg"><link rel=canonical href=https://apod.tw/daily/20211013/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. October 2021</p><h1 class=post_title>NGC 7822：宇宙 ê 問號</h1><div class=post_body><div class=post_inner><img src=https://apod.nasa.gov/apod/fap/image/2110/NGC7822_Yizhou_960.jpg alt=/home/runner/work/apod-taigi.github.io/apod-taigi.github.io/content/daily/2021/10/20211013.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap211013.html>NGC 7822: Cosmic Question Mark</a></li><li>影像來源 kah 版權：<a href=https://www.astrobin.com/users/yzhzhang/>Yizhou Zhang</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckv9qaxhpayj70a003wjhqfxf height=180 width=500 frameborder=0 scrolling=no></iframe></div><h2 id=漢羅-ngc-7822宇宙-ê-問號>[漢羅] NGC 7822：宇宙 ê 問號</h2><p>這看起來敢若是一个大型 ê 宇宙問號。
毋閣上大 ê 問題是欲按怎 ùi 較光 ê 氣體 kah 較暗 ê 塗粉 來解說星雲 ê <a href=https://science.nasa.gov/astrophysics/focus-areas/how-do-stars-form-and-evolve>恆星形成</a> 歷史。
Tī 北方仙王座方向 ê 巨型 <a href=https://apod.nasa.gov/apod/ap201122.html>分子雲</a> 邊仔，有發光 ê 恆星形成區 NGC 7822，to̍h chhāi tī 3000 <a href=https://spaceplace.nasa.gov/light-year/en/>光年</a> 遠 ê 所在。
Tī 星雲內底，較光 ê 邊界 kah 較暗 ê 外形，tī 這張彩色細節 ê 天景攏足出眾 ê。
這是 9 張 ê 拼鬥圖，是用細台望遠鏡 tī 德州 開 28 暗 ê 時間翕 ê。
伊嘛有敆 <a href=https://apod.nasa.gov/apod/ap060324.html>狹頻</a> 濾鏡 ê 影像資料，kā 酸素原子、水素原子、kah 硫磺原子 ê 發射線用藍色、青色、kah 紅色來表示。
這款 <a href=https://en.wikipedia.org/wiki/Spectral_line>發射線</a> kah 色彩 ê 組合，這馬已經是逐家攏知 ê <a href=https://hubblesite.org/contents/articles/the-meaning-of-light-and-color>哈伯色盤</a>。
原子發射線是中心高溫恆星 <a href=https://science.nasa.gov/ems/10_ultravioletwaves>強力輻射</a> 驅動 ê。
強風 kah 強輻射會雕塑、侵蝕 厚密 ê 雲柱，煞落來會 tī 這个幾若光年闊、會產生新恆星 ê 星雲 掃出一个 <a href=https://apod.nasa.gov/apod/ap150225.html>典型</a> ê 閬空。
恆星會因為 <a href=http://hyperphysics.phy-astr.gsu.edu/hbase/astro/gravc.html#c1>重力崩塌</a>，繼續 tī 雲柱內底 <a href=https://hubblesite.org/science/stars-and-nebulas>形成</a>。
毋閣等雲柱予侵蝕了了了後，to̍h 無 <a href=https://www.universetoday.com/117494/what-does-it-mean-to-be-star-stuff/>材料</a> 繼續做新 ê 恆星矣。
按照 NGC 7822 ê 距離來推算，這个視場有超過 40 光年 <a href=https://i.pinimg.com/originals/e9/5a/41/e95a41b46d7c2922ab0b3119e5ab6503.jpg>闊</a>。</p><h2 id=poj-ngc-chhit-pat-jī-jī-ú-tiū-ê-būn-hō>[POJ] NGC chhit-pat-jī-jī: Ú-tiū ê būn-hō</h2><p>Che khòaⁿ--khí-lâi ká-ná sī chi̍t-ê tōa-hêng ê ú-tiū būn-hō.
M̄-koh siōng-tōa ê būn-tê sī beh án-ná ùi khah-kng ê khì-thé kah khah-àm ê thô͘-hún lâi kái-soeh seng-hûn ê hêng-chhiⁿ hêng-sêng le̍k-sú.
Tī pak-hong Sian-ông-chō hong-hiòng ê kū-hêng hūn-chú-hûn piⁿ-á, ū hoat-kng ê hêng-chhiⁿ-hêng-sêng-khu NGC chhit-pat-jī-jī, to̍h chhāi tī saⁿ-chheng kng-nî hn̄g ê só͘-chāi.
Tī seng-hûn lāi-té, khah-kng ê pian-kài kah khah-àm ê gōa-hêng, tī chit-tiuⁿ chhái-sek sè-chiat ê thian-kéng lóng chiok chhut-chiòng ê.
Che sī kàu-tiuⁿ ê pheng-tàu-tô͘, sī iōng sè-tâi bōng-oán-kiàⁿ tī Tek-chiu khai jī-cha̍p-poeh àm ê sî-kan hip ê.
I mā ū kap e̍h-pîn lū-kiàⁿ ê iáⁿ-siōng chu-liāu, kā sng-sò͘ goân-chú, chúi-sò͘ goân-chú, kah liû-hông goân-chú ê hoat-siā-sòaⁿ iōng nâ-sek, chheⁿ-sek, kah âng-sek lâi piáu-sī.
Chit-khoán hoat-siā-sòaⁿ kah sek-chhái ê cho͘-ha̍p, chit-má í-keng sī ta̍k-ke lóng chai ê Ha-peh-sek-pôaⁿ.
Goân-chú hoat-siā-sòaⁿ sī tiong-sim ko-un hêng-chhiⁿ kiông-le̍k hok-siā khu-tōng ê.
Kiông hong kah kông hok-siā ē tiau-sok, chhim-sit, kāu-ba̍t ê hûn-thiāu, soa̍h-lo̍h-lâi ē tī chit-ê kúi-ā kng-nî khoah, ē sán-seng sin hêng-chhiⁿ ê seng-hûn sàu-chhut chi̍t-ê tián-hêng ê làng-khong.
Hêng-chhiⁿ ē in-ūi tiōng-le̍k-pang-thap, kè-sio̍k tī hûn-thiāu lāi-té hêng-sêng.
M̄-koh tán hûn-thiāu hō͘ chhim-sit liáu-liáu liáu-āu, to̍h bô châi-liāu kè-sio̍k chò sin ê hêng-chhiⁿ ah.
Àn-chiàu NGC chhit-pat-jī-jī ê kū-lî lâi thui-sǹg, chit-ê sī-tiûⁿ ū chhiau-kòe sì-cha̍p kng-nî khoah.</p><h2 id=kip-ngc-tshit-pat-jī-jī-ú-tiū-ê-būn-hō>[KIP] NGC tshit-pat-jī-jī: Ú-tiū ê būn-hō</h2><p>Tse khuànn-khí-lâi ká-ná sī tsi̍t-ê tuā-hîng ê ú-tiū būn-hō.
M̄-koh siōng-tuā ê būn-tê sī beh án-ná uì khah-kng ê khì-thé kah khah-àm ê thôo-hún lâi kái-sueh sing-hûn ê hîng-tshinn hîng-sîng li̍k-sú.
Tī pak-hong Sian-ông-tsō hong-hiòng ê kū-hîng hūn-tsú-hûn pinn-á, ū huat-kng ê hîng-tshinn-hîng-sîng-khu NGC tshit-pat-jī-jī, to̍h tshāi tī sann-tshing kng-nî hn̄g ê sóo-tsāi.
Tī sing-hûn lāi-té, khah-kng ê pian-kài kah khah-àm ê guā-hîng, tī tsit-tiunn tshái-sik sè-tsiat ê thian-kíng lóng tsiok tshut-tsiòng ê.
Tse sī kàu-tiunn ê phing-tàu-tôo, sī iōng sè-tâi bōng-uán-kiànn tī Tik-tsiu khai jī-tsa̍p-pueh àm ê sî-kan hip ê.
I mā ū kap e̍h-pîn lū-kiànn ê iánn-siōng tsu-liāu, kā sng-sòo guân-tsú, tsuí-sòo guân-tsú, kah liû-hông guân-tsú ê huat-siā-suànn iōng nâ-sik, tshenn-sik, kah âng-sik lâi piáu-sī.
Tsit-khuán huat-siā-suànn kah sik-tshái ê tsoo-ha̍p, tsit-má í-king sī ta̍k-ke lóng tsai ê Ha-peh-sik-puânn.
Guân-tsú huat-siā-suànn sī tiong-sim ko-un hîng-tshinn kiông-li̍k hok-siā khu-tōng ê.
Kiông hong kah kông hok-siā ē tiau-sok, tshim-sit, kāu-ba̍t ê hûn-thiāu, sua̍h-lo̍h-lâi ē tī tsit-ê kuí-ā kng-nî khuah, ē sán-sing sin hîng-tshinn ê sing-hûn sàu-tshut tsi̍t-ê tián-hîng ê làng-khong.
Hîng-tshinn ē in-uī tiōng-li̍k-pang-thap, kè-sio̍k tī hûn-thiāu lāi-té hîng-sîng.
M̄-koh tán hûn-thiāu hōo tshim-sit liáu-liáu liáu-āu, to̍h bô tsâi-liāu kè-sio̍k tsò sin ê hîng-tshinn ah.
Àn-tsiàu NGC tshit-pat-jī-jī ê kū-lî lâi thui-sǹg, tsit-ê sī-tiûnn ū tshiau-kuè sì-tsa̍p kng-nî khuah.</p><h2 id=english-ngc-7822-cosmic-question-mark>[English] NGC 7822: Cosmic Question Mark</h2><p>It may look like a huge cosmic question mark, but the big question really is how does the bright gas and dark dust tell this nebula's history of <a href=https://science.nasa.gov/astrophysics/focus-areas/how-do-stars-form-and-evolve>star formation</a>.
At the edge of a giant <a href=https://apod.nasa.gov/apod/ap201122.html>molecular cloud</a> toward the northern constellation Cepheus, the glowing star forming region NGC 7822 lies about 3,000 <a href=https://spaceplace.nasa.gov/light-year/en/>light-years</a> away.
Within the nebula, bright edges and dark shapes stand out in this colorful and detailed skyscape.
The 9-panel mosaic, taken over 28 nights with a small telescope in Texas, includes data from <a href=https://apod.nasa.gov/apod/ap060324.html>narrowband</a> filters, mapping emission from atomic oxygen, hydrogen, and sulfur into blue, green, and red hues.
The <a href=https://en.wikipedia.org/wiki/Spectral_line>emission line</a> and color combination has become well-known as the <a href=https://hubblesite.org/contents/articles/the-meaning-of-light-and-color>Hubble palette</a>.
The atomic emission is powered by <a href=https://science.nasa.gov/ems/10_ultravioletwaves>energetic radiation</a> from the central hot stars.
Their powerful winds and radiation sculpt and erode the denser pillar shapes and clear out a <a href=https://apod.nasa.gov/apod/ap150225.html>characteristic</a> cavity light-years across the center of the natal cloud.
Stars could still be <a href=https://hubblesite.org/science/stars-and-nebulas>forming</a> inside the pillars by <a href=http://hyperphysics.phy-astr.gsu.edu/hbase/astro/gravc.html#c1>gravitational collapse</a> but as the pillars are eroded away, any forming stars will ultimately be cut off from their reservoir of <a href=https://www.universetoday.com/117494/what-does-it-mean-to-be-star-stuff/>star stuff</a>.
This field of view <a href=https://i.pinimg.com/originals/e9/5a/41/e95a41b46d7c2922ab0b3119e5ab6503.jpg>spans</a> over 40 light-years across at the estimated distance of NGC 7822.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>問號</td><td>būn-hō</td><td>būn-hō</td><td>問號</td><td>question mark</td></tr><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filter</td></tr><tr><td>輻射</td><td>hok-siā</td><td>hok-siā</td><td>輻射</td><td>radiation</td></tr><tr><td>哈伯色盤</td><td>Ha-peh-sek-pôaⁿ</td><td>Ha-peh-sik-pûann</td><td>哈伯色盤</td><td>the Hubble palette</td></tr><tr><td>酸素</td><td>sng-sò͘</td><td>sng-sòo</td><td>氧</td><td>oxygen</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>硫磺</td><td>liû-hông</td><td>liû-hông</td><td>硫</td><td>sulfer</td></tr><tr><td>發射線</td><td>hoat-siā-sòaⁿ</td><td>huat-siā-sùann</td><td>發射線</td><td>emission line</td></tr><tr><td>雕塑</td><td>tiau-sok</td><td>tiau-sok</td><td>雕塑</td><td>sculpt</td></tr><tr><td>侵蝕</td><td>chhim-sit</td><td>tshim-sit</td><td>侵蝕</td><td>erode</td></tr><tr><td>重力崩塌</td><td>tiōng-le̍k pang-thap</td><td>tiōng-li̍k pang-thap</td><td>重力崩塌</td><td>gravitational collapse</td></tr><tr><td>雲柱</td><td>hûn-thiāu</td><td>hûn-thiāu</td><td>雲柱</td><td>pillar</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20211012/>昨昏 ê 圖：Louise 湖天頂 ê 火流星</a>
</span><span class=post_next><a href=https://apod.tw/daily/20211014/>明仔載 ê 圖：NGC 7293：捲螺仔星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>