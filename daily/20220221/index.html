<!doctype html><html lang=en><head><title>棍螺仔星系 ngc 6217 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="棍螺仔星系 NGC 6217"><meta property="og:description" content="足濟捲螺仔星系 ê 中央攏有棍仔形結構。咱 ê 銀河系嘛去予人認為講，伊有一个大細拄仔好 ê 中央棍仔。"><meta property="og:url" content="https://apod.tw/daily/20220221/"><meta property="og:image" content="https://apod.nasa.gov/apod/fap/image/2202/Ngc6217_Hubble_960.jpg"><link rel=canonical href=https://apod.tw/daily/20220221/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>21. February 2022</p><h1 class=post_title>棍螺仔星系 NGC 6217</h1><div class=post_body><div class=post_inner><img src=https://apod.nasa.gov/apod/fap/image/2202/Ngc6217_Hubble_960.jpg alt=/home/runner/work/apod-taigi.github.io/apod-taigi.github.io/content/daily/2022/02/20220221.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220221.html>Barred Spiral Galaxy NGC 6217</a></li><li>影像來源：<a href=https://www.nasa.gov/>NASA</a>, <a href=https://esahubble.org/>ESA</a>, and the <a href=https://www.nasa.gov/mission_pages/hubble/multimedia/ero/index.html>Hubble SM4 ERO Team</a></li><li>APOD ê 各國語言：<a href=https://apod.me/>Arabic</a>, <a href=https://mediabricks.bg/apod-bulgaria>Bulgarian</a>, <a href=http://www.apod.cat/>Catalan</a>, <a href=http://www.bjp.org.cn/mryt/>Chinese</a> (Beijing), <a href=http://sprite.phys.ncku.edu.tw/astrolab/mirrors/apod/apod.html>Chinese</a> (Taiwan), <a href=http://www.apod.rs/Croatia.html>Croatian</a>, <a href=http://www.astro.cz/apod/>Czech</a>, <a href=http://www.apod.nl/>Dutch</a>, <a href=http://www.cidehom.com/apod.php>French</a>,
<a href=https://dpelletier.profweb.ca/index.html>French</a> (Canada), <a href=http://www.starobserver.org/>German</a>, <a href=http://www.astronomia2009.org.il/info/apod/apod.htm>Hebrew</a>, <a href=http://apod.infoastronomy.org/>Indonesian</a>, <a href=http://home.u05.itscom.net/apodjpn/apodj/apodj0.htm>Japanese</a>, <a href=http://wouldyoulike.org/apod/>Korean</a>, <a href=http://www.apod.rs/Montenegro.html>Montenegrin</a>, <a href=http://apod.pl/apod/>Polish</a>, <a href=http://www.astronet.ru/db/apod.html>Russian</a>, <a href=http://www.apod.rs/>Serbian</a>, <a href=http://apod.fmf.uni-lj.si/>Slovenian</a>, <a href=http://observatorio.info/>Spanish</a>, <a href=https://apod.tw/>台語</a>, <a href=https://www.uzaydanhaberler.com/category/gorsel/apod/>Turkish</a>, <a href=https://rasyonalist.org/kategori/apod/>Turkish</a>, and <a href=http://astronomy.pp.ua/>Ukrainian</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl1cd49ee029p0h18689s520j height=180 width=500 frameborder=0 scrolling=no></iframe></div><h2 id=漢羅-棍螺仔星系-ngc-6217>[漢羅] 棍螺仔星系 NGC 6217</h2><p>足濟捲螺仔星系 ê 中央攏有棍仔形結構。
咱 ê <a href=https://solarsystem.nasa.gov/resources/285/the-milky-way-galaxy/>銀河系</a> 嘛去予人認為講，伊有一个 <a href=https://apod.nasa.gov/apod/ap050825.html>大細拄仔好 ê 中央棍仔</a>。
<a href=https://esahubble.org/images/heic0910s/>這張相片</a> 內底 ê 棍螺仔星系 NGC 6217，有一个足明顯 ê 棍仔形結構。
相片是 2009 年翕 ê，是用踅地球 ê <a href=https://en.wikipedia.org/wiki/Hubble_Space_Telescope>哈伯太空望遠鏡</a> 面頂 ê <a href=https://www.nasa.gov/content/hubble-space-telescope-advanced-camera-for-surveys>先進巡天 Kha-mé-lah</a> 翕 ê。
看會著烏暗雲絲 ê <a href=https://apod.nasa.gov/apod/ap200222.html>塗粉帶</a>，有足濟足光藍色恆星 ê 少年 <a href=https://apod.nasa.gov/apod/fap/open_clusters.html>星團</a>，發紅光 ê 水素氣體 <a href=https://apod.nasa.gov/apod/fap/emission_nebulae.html>發射星雲</a>，迵過星系中心 <a href=https://media.istockphoto.com/photos/jumping-cat-picture-id1170788665>長棍仔</a> ê 恆星，kah 足光 ê <a href=https://en.wikipedia.org/wiki/Active_galactic_nucleus>活跳星系核</a>。
這个星系核內底，可能藏一粒 超大質量 <a href=http://antwrp.gsfc.nasa.gov/htmltest/rjn_bht.html>烏洞</a>。
光線 ùi <a href=https://ui.adsabs.harvard.edu/abs/2001A%26A...376..393P/abstract>NGC 6217</a> 行到咱遮愛行 6000 萬年，估計這个星系差不多是 3 萬 <a href=https://chandra.harvard.edu/photo/cosmic_distance.html>光年</a> 闊。
咱會當 tī 細隻熊 ê <a href=https://youtu.be/kzICrBBZHes>星座</a>（<a href=https://en.wikipedia.org/wiki/Ursa_Minor>小熊座</a>）ê 方向揣著伊。</p><h2 id=poj-kùn-lê-á-seng-hē-ngc-6217>[POJ] Kùn-lê-á seng-hē NGC 6217</h2><p>Chiok-chōe kńg-lê-á seng-hē ê tiong-ng lóng-ū kùn-á-hêng kiat-kò͘.
Lán ê Gîn-hô-hē mā khì hō͘ lâng jīn-ûi kóng, i ū chi̍t-ê tōa-sè tú-á-hó ê tiong-ng kùn-á.
Chit-tiuⁿ siòng-phìⁿ lāi-té ê kùn-lê-á seng-hē NGC 6217, ū chi̍t-ê chiok bêng-hián ê kùn-á-hêng kiat-kò͘.
Siòng-phìⁿ sī 2009 nî hip ê, sī iōng se̍h Tē-kiû ê Ha-peh Thài-khong Bōng-oán-kiàⁿ bīn-téng ê Sian-chìn Sûn-thian Kha-mé-lah hip ê.
Khòaⁿ-ē-tio̍h o͘-àm hûn-si ê thô͘-hún-tòa, ū chiok-chōe chiok-kng nâ-sek hêng-chhiⁿ ê siàu-liân seng-thoân, hoat âng-kng ê chúi-sò͘ khì-thé hoat-siā-seng-hûn, thàng kòe seng-hē tiong-sim tn̂g kùn-á ê hêng-chhiⁿ, kah chiok-kng ê oa̍h-thiàu seng-hē-he̍k.
Chit-ê seng-hē-he̍k lāi-té, khó-lêng chhàng chi̍t-lia̍p chhiau-tōa chit-liōng o͘-tōng.
Kng-sòaⁿ ùi NGC 6217 kiâⁿ kàu lán chiah ài kiâⁿ 6000 bān nî, kó͘-kè chit-ê seng-hē chha-put-to sī 3 bān kng-nî khoah.
Lán ē-tàng tī sè-chiah hîm ê seng-chō (Sió-hîm-chō) ê hong-hiòng chhōe-tio̍h i.</p><h2 id=kip-kùn-lê-á-sing-hē-ngc-6217>[KIP] Kùn-lê-á sing-hē NGC 6217</h2><p>Tsiok-tsuē kńg-lê-á sing-hē ê tiong-ng lóng-ū kùn-á-hîng kiat-kòo.
Lán ê Gîn-hô-hē mā khì hōo lâng jīn-uî kóng, i ū tsi̍t-ê tuā-sè tú-á-hó ê tiong-ng kùn-á.
Tsit-tiunn siòng-phìnn lāi-té ê kùn-lê-á sing-hē NGC 6217, ū tsi̍t-ê tsiok bîng-hián ê kùn-á-hîng kiat-kòo.
Siòng-phìnn sī 2009 nî hip ê, sī iōng se̍h Tē-kiû ê Ha-peh Thài-khong Bōng-uán-kiànn bīn-tíng ê Sian-tsìn Sûn-thian Kha-mé-lah hip ê.
Khuànn-ē-tio̍h oo-àm hûn-si ê thôo-hún-tuà, ū tsiok-tsuē tsiok-kng nâ-sik hîng-tshinn ê siàu-liân sing-thuân, huat âng-kng ê tsuí-sòo khì-thé huat-siā-sing-hûn, thàng kuè sing-hē tiong-sim tn̂g kùn-á ê hîng-tshinn, kah tsiok-kng ê ua̍h-thiàu sing-hē-hi̍k.
Tsit-ê sing-hē-hi̍k lāi-té, khó-lîng tshàng tsi̍t-lia̍p tshiau-tuā tsit-liōng oo-tōng.
Kng-suànn uì NGC 6217 kiânn kàu lán tsiah ài kiânn 6000 bān nî, kóo-kè tsit-ê sing-hē tsha-put-to sī 3 bān kng-nî khuah.
Lán ē-tàng tī sè-tsiah hîm ê sing-tsō (Sió-hîm-tsō) ê hong-hiòng tshuē-tio̍h i.</p><h2 id=english-barred-spiral-galaxy-ngc-6217>[English] Barred Spiral Galaxy NGC 6217</h2><p>Many spiral galaxies have bars across their centers.
Even our own <a href=https://solarsystem.nasa.gov/resources/285/the-milky-way-galaxy/>Milky Way Galaxy</a> is thought to have a <a href=https://apod.nasa.gov/apod/ap050825.html>modest central bar</a>.
Prominently barred spiral galaxy NGC 6217, <a href=https://esahubble.org/images/heic0910s/>featured here</a>, was captured in spectacular detail in this image taken by the <a href=https://www.nasa.gov/content/hubble-space-telescope-advanced-camera-for-surveys>Advanced Camera for Surveys</a> on the orbiting <a href=https://en.wikipedia.org/wiki/Hubble_Space_Telescope>Hubble Space Telescope</a> in 2009.
Visible are dark filamentary <a href=https://apod.nasa.gov/apod/ap200222.html>dust lanes</a>, young <a href=https://apod.nasa.gov/apod/fap/open_clusters.html>clusters</a> of bright blue stars, red <a href=https://apod.nasa.gov/apod/fap/emission_nebulae.html>emission nebulas</a> of glowing hydrogen gas, a <a href=https://media.istockphoto.com/photos/jumping-cat-picture-id1170788665>long bar</a> of stars across the center, and a bright <a href=https://en.wikipedia.org/wiki/Active_galactic_nucleus>active nucleus</a> that likely houses a supermassive <a href=http://antwrp.gsfc.nasa.gov/htmltest/rjn_bht.html>black hole</a>.
Light takes about 60 million years to reach us from <a href=https://ui.adsabs.harvard.edu/abs/2001A%26A...376..393P/abstract>NGC 6217</a>, which spans about 30,000 <a href=https://chandra.harvard.edu/photo/cosmic_distance.html>light years</a> across and can be found toward the <a href=https://youtu.be/kzICrBBZHes>constellation</a> of the Little Bear (<a href=https://en.wikipedia.org/wiki/Ursa_Minor>Ursa Minor</a>).</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>棍螺仔星系</td><td>kùn-lê-á seng-hē</td><td>kùn-lê-á sing-hē</td><td>棒旋星系</td><td>Barred Spiral Galaxy</td></tr><tr><td>NGC 6217</td><td>NGC lio̍k-jī-it-chhit</td><td>NGC lio̍k-jī-it-tshit</td><td>NGC 6217</td><td>NGC 6217</td></tr><tr><td>哈伯太空望遠鏡</td><td>Ha-peh Thài-khong Bōng-oán-kiàⁿ</td><td>Ha-peh Thài-khong Bōng-uán-kiànn</td><td>哈伯太空望遠鏡</td><td>Hubble Space Telescope</td></tr><tr><td>先進巡天 Kha-mé-lah</td><td>Sian-chìn Sûn-thian Kha-mé-lah</td><td>Sian-tsìn Sûn-thian Kha-mé-lah</td><td>先進巡天照相機</td><td>Advanced Camera for Surveys</td></tr><tr><td>塗粉帶</td><td>thô͘-hún-tòa</td><td>thôo-hún-tuà</td><td>灰塵帶</td><td>dust lane</td></tr><tr><td>星團</td><td>seng-thoân</td><td>sing-thuân</td><td>星團</td><td>cluster of stars</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>發射星雲</td><td>hoat-siā seng-hûn</td><td>huat-siā sing-hûn</td><td>發射星雲</td><td>emission nebulas</td></tr><tr><td>活跳星系核</td><td>oa̍h-thiàu seng-hē-he̍k</td><td>ua̍h-thiàu sing-hē-hi̍k</td><td>活躍星系核</td><td>active galactic nucleus</td></tr><tr><td>超大質量烏洞</td><td>chhiau-tōa chit-liōng o͘-tōng</td><td>tshiau-tuā tsit-liōng oo-tōng</td><td>超大質量黑洞</td><td>supermassive black hole</td></tr><tr><td>小熊座</td><td>Sió-hîm-chō</td><td>Sió-hîm-tsō</td><td>小熊座</td><td>Ursa Minor</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220220/>昨昏 ê 圖：白厝頂 歇陣噴泉 頭頂 ê 極光</a>
</span><span class=post_next><a href=https://apod.tw/daily/20220222/>明仔載 ê 圖：插圖：少年 ê 類星體</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>