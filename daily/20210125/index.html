<!doctype html><html lang=en><head><title>智利火山頭頂 ê 南十字 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="智利火山頭頂 ê 南十字"><meta property="og:description" content="你敢有看過南十字？伊是地球南半球 siāng 有名 ê 四粒星。"><meta property="og:url" content="https://apod.tw/daily/20210125/"><meta property="og:image" content="https://apod.nasa.gov/apod/image/2101/SouthernCross_Slovinsky_960_annotated.jpg"><link rel=canonical href=https://apod.tw/daily/20210125/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. January 2021</p><h1 class=post_title>智利火山頭頂 ê 南十字</h1><div class=post_body><div class=post_inner><img src=https://apod.nasa.gov/apod/image/2101/SouthernCross_Slovinsky_960_annotated.jpg alt=/home/runner/work/apod-taigi.github.io/apod-taigi.github.io/content/daily/2021/01/20210125.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210125.html>Southern Cross over Chilean Volcano</a></li><li>影像來源佮版權：<a href=http://slovinsky.art/en/homeen/>Tomáš Slovinský</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cklgjzorjf72h089229hyvwzu height=180 width=500 frameborder=0 scrolling=no></iframe></div><h2 id=漢羅-智利火山頭頂-ê-南十字>[漢羅] 智利火山頭頂 ê 南十字</h2><p>你敢有看過南十字？伊是地球南半球 siāng 有名 ê 四粒星。這張相片 sī 這個月初 tī <a href=https://en.wikipedia.org/wiki/Chile>智利</a> 翕 ê。<a href=https://www.constellation-guide.com/the-southern-cross/>南十字</a> 拄仔好 tī 爆發 ê <a href=https://youtu.be/gmZ1q9_Cdtg>Villarrica 火山</a> ê 倒爿翕著。伊 sī tī <a href=https://solarsystem.nasa.gov/solar-system/our-solar-system/overview/>咱太陽系內底</a>，活動力上強 ê <a href=https://en.wikipedia.org/wiki/Villarrica_(volcano)>火山</a> 之一。Kā 南十字內底上紅 ê 十字架一 tùi 上光 ê <a href=https://en.wikipedia.org/wiki/Acrux>十字架二</a> 連去，差不多 to̍h 會指向天頂上南 ê 所在，<a href=https://apod.tw/daily/20210101/>南天極（SCP）</a>。Tī 這个所在，所有 ê 恆星看起來 to̍h kah <a href=https://apod.nasa.gov/apod/ap200701.html>地球自轉同齊</a> leh 踅。Tī <a href=https://i.ytimg.com/vi/17PkUsTVa7g/maxresdefault.jpg>現代</a>，南天極附近無較光 ê 恆星，kah 北天極（NCP）無仝，伊附近有足光 ê <a href=https://apod.nasa.gov/apod/ap150602.html>北極星</a>。若是 <a href=https://en.wikipedia.org/wiki/Celestial_pole#/media/File:Pole01-eng.jpg>kā 十字架一 kah 十字架二 ê 連線延長</a>（差不多是 in ê 角距離 ê 4 到 7 倍），to̍h 會揣著 <a href=https://youtu.be/ssQyxCijfr8>小麥哲倫星雲</a>。伊是 tī 咱 ê 銀河系內底，一个足光 ê 衛星星系。南十字 <a href=https://en.wikipedia.org/wiki/Asterism_(astronomy)>星群</a> sī 南十字星座 ê 代表，in sī <a href=https://earthsky.org/favorite-star-patterns/the-southern-cross-signpost-of-southern-skies>一陣真明顯 ê 星</a>，內底有四粒 iōng 目睭 to̍h 看會著 ê <a href=https://youtu.be/QcChCeX2VrY>造父變星</a>。Tī 這張相片 ê 火山頭頂，看起來敢若 leh 衝烏煙 ê sī <a href=https://en.wikipedia.org/wiki/Coalsack_Nebula>烏炭橐仔星雲</a>。倒爿頂懸彼區大 koh 紅 ê，sī 當咧形成新恆星 ê <a href=https://apod.nasa.gov/apod/ap200505.html>龍骨座</a> 星雲。</p><h2 id=poj-tì-lī-hóe-soaⁿ-thâu-téng-ê-lâm-sip-jī>[POJ] Tì-lī hóe-soaⁿ thâu-téng ê Lâm-si̍p-jī</h2><p>Lí kám-ū khòaⁿ-kòe Lâm-si̍p-jī? I sī tē-kiû Lâm-puànn-kiû siāng ū-miâ ê sì lia̍p chhiⁿ. Chit-tiuⁿ siòng-phìⁿ sī chit-kò-goe̍h-chhe tī Tì-lī hip--ê. Lâm-si̍p-jī tú-á-hó tī po̍k-hoat ê Villarrica hóe-soaⁿ ê tò-pêng hip--ê. I sī tī lán Thài-iông-hē lāi-té, oa̍h-tōng-le̍k siāng kiông ê hóe-soaⁿ chi-it. Kā Lâm-si̍p-jī lāi-té siāng âng ê Si̍p-jī-kè it tùi siāng-kng ê Si̍p-jī-kè-jī liân--khì, chha-put-to to̍h ē chí-hiòng thiⁿ-téng siāng lâm ê só͘-chāi, Lâm-thian-ke̍k (SCP). Tī chit-ê só͘-chāi, só͘-ū ê hêng-chhiⁿ khòaⁿ--khí-lâi to̍h kah tē-kiû chū-choán tâng-chê leh se̍h. Tī hiān-tāi, Lâm-thian-ke̍k hù-kūn bô khah-kng ê hêng-chhiⁿ, kah Pak-thian-ke̍k (NCP) bô-kâng, i hù-kūn ū chiok-kng ê Pak-ke̍k-chhiⁿ. Nā-sī kā Si̍p-jī-kè it kah Si̍p-jī-kè jī ê liân-sòaⁿ iân-tn̂g (chha-put-to sī in ê kak-kū-lî ê sì kàu chhit pōe), to̍h ē chhōe-tio̍h Siò Be̍h-thiat-lûn seng-hûn. I sī tī lán-ê Gîn-hô-hē lāi-té, chi̍t-ê chiok-kng ê ūi-chhiⁿ seng-hē. Lâm-si̍p-jī seng-kûn sī Lâm-si̍p-jī seng-chō ê tāi-piáu, in sī chi̍t-tiuⁿ chin bêng-hián ê chhiⁿ, lāi-té ū sì-lia̍p iōng ba̍k-chiu to̍h khòaⁿ-ē-tio̍h ê Chō-hū-piàn-seng. Tī chit-tiuⁿ siòng-phìⁿ ê hóe-soaⁿ thâu-téng, khòaⁿ--khí-lâi ká-ná leh chhèng o͘-ian ê sī O͘-thòaⁿ-lok-á seng-hûn. Tò-pêng téng-koân hit-khu tòa koh âng ê, sī tn̂g-leh hêng-sêng sin-hêng-chhiⁿ ê Chûn-té-chō seng-hûn.</p><h2 id=kiptì-lī-hué-suann-thâu-tíng-ê-lâm-sip-jī>[KIP] Tì-lī hué-suann thâu-tíng ê Lâm-si̍p-jī</h2><p>Lí kám-ū khuànn-kuè Lâm-si̍p-jī? I sī tē-kiû Lâm-puànn-kiû siāng ū-miâ ê sì lia̍p tshinn. Tsit-tiunn siòng-phìnn sī tsit-kò-gue̍h-tshe tī Tì-lī hip--ê. Lâm-si̍p-jī tú-á-hó tī po̍k-huat ê Villarrica hué-suann ê tò-pîng hip--ê. I sī tī lán Thài-iông-hē lāi-té, ua̍h-tōng-li̍k siāng kiông ê hué-suann tsi-it. Kā Lâm-si̍p-jī lāi-té siāng âng ê Si̍p-jī-kè it tuì siāng-kng ê Si̍p-jī-kè-jī liân--khì, tsha-put-to to̍h ē tsí-hiòng thinn-tíng siāng lâm ê sóo-tsāi, Lâm-thian-ki̍k (SCP). Tī tsit-ê sóo-tsāi, sóo-ū ê hîng-tshinn khuànn--khí-lâi to̍h kah tē-kîu tsū-tsuán tâng-tsê leh se̍h. Tī hiān-tāi, Lâm-thian-ki̍k hù-kūn bô khah-kng ê hîng-tshinn, kah Pak-thian-ki̍k (NCP) bô-kâng, i hù-kūn ū tsiok-kng ê Pak-ki̍k-tshinn. Nā-sī kā Si̍p-jī-kè it kah Si̍p-jī-kè jī ê liân-suànn iân-tn̂g (tsha-put-to sī in ê kak-kū-lî ê sì kàu tshit puē), to̍h ē tshuē-tio̍h Siò Be̍h-thiat-lûn sing-hûn. I sī tī lán-ê Gîn-hô-hē lāi-té, tsi̍t-ê tsiok-kng ê uī-tshinn sing-hē. Lâm-si̍p-jī sing-kûn sī Lâm-si̍p-jī sing-tsō ê tāi-piáu, in sī tsi̍t-tiunn tsin bîng-hián ê tshinn, lāi-té ū sì-lia̍p iōng ba̍k-tsiu to̍h khuànn-ē-tio̍h ê Tsō-hū-piàn-sing. Tī tsit-tiunn siòng-phìnn ê hué-suann thâu-tíng, khuànn-khí-lâi ká-ná leh tshìng oo-ian ê sī Oo-thuànn-lok-á sing-hûn. Tò-pîng tíng-kuân hit-khu tuà koh âng ê, sī tn̂g-leh hîng-sîng sin-hîng-tshinn ê Tsûn-té-tsō sing-hûn.</p><h2 id=englishsouthern-cross-over-chilean-volcano>[English] Southern Cross over Chilean Volcano </h2><p>Have you ever seen the Southern Cross?This famous four-star icon is best seen from Earth's Southern Hemisphere.The featured image was taken last month in <a href=https://en.wikipedia.org/wiki/Chile>Chile</a> and captures the <a href=https://www.constellation-guide.com/the-southern-cross/>Southern Cross</a> just to the left of erupting <a href=https://youtu.be/gmZ1q9_Cdtg>Villarrica</a> , one of the most active <a href=https://en.wikipedia.org/wiki/Villarrica_(volcano)>volcanos</a> in <a href=https://solarsystem.nasa.gov/solar-system/our-solar-system/overview/>our Solar System</a> . Connecting the reddest Southern Cross star Gacrux through the brightest star <a href=https://en.wikipedia.org/wiki/Acrux>Acrux</a> points near the most southern location in the sky: the <a href=https://apod.nasa.gov/apod/ap210101.html>South Celestial Pole</a> (SCP), around which all southern stars appear to spin <a href=https://apod.nasa.gov/apod/ap200701.html>as the Earth turns</a> .In <a href=https://i.ytimg.com/vi/17PkUsTVa7g/maxresdefault.jpg>modern times</a> , no bright star resides near the SCP, unlike in the north where bright <a href=https://apod.nasa.gov/apod/ap150602.html>Polaris</a> now appears near the NCP. <a href=https://en.wikipedia.org/wiki/Celestial_pole#/media/File:Pole01-eng.jpg>Extending the Gacrux - Acrux line</a> still further (from about four to about seven times their angular separation) leads near the <a href=https://youtu.be/ssQyxCijfr8>Small Magellanic Cloud</a> , a bright satellite galaxy of our Milky Way Galaxy . The Southern Cross <a href=https://en.wikipedia.org/wiki/Asterism_(astronomy)>asterism</a> dominates the Crux constellation , a <a href=https://earthsky.org/favorite-star-patterns/the-southern-cross-signpost-of-southern-skies>deeper array of stars</a> that includes four <a href=https://youtu.be/QcChCeX2VrY>Cepheid variable stars</a> visible to the unaided eye.Just above the volcano in the image, and looking like a dark plume, is the <a href=https://en.wikipedia.org/wiki/Coalsack_Nebula>Coalsack Nebula</a> , while the large red star-forming <a href=https://apod.nasa.gov/apod/ap200505.html>Carina</a> Nebula is visible on the upper left.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>南十字</td><td>Lâm-si̍p-jī</td><td>Lâm-si̍p-jī</td><td>南十字</td><td>the Southern Cross</td></tr><tr><td>南半球</td><td>Lâm-pòaⁿ-kiû</td><td>Lâm-puànn-kiû</td><td>南半球</td><td>Southern Hemisphere</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>the Solar System</td></tr><tr><td>十字架一</td><td>Si̍p-jī-kè it</td><td>Si̍p-jī-kè it</td><td>十字架一</td><td>Gacrux</td></tr><tr><td>十字架二</td><td>Si̍p-jī-kè jī</td><td>Si̍p-jī-kè jī</td><td>十字架二</td><td>Acrux</td></tr><tr><td>南天極</td><td>Lâm-thian-ke̍k</td><td>Lâm-thian-ki̍k</td><td>南天極</td><td>the South Celestial Pole (SCP)</td></tr><tr><td>地球自轉</td><td>tē-kiû chū-choán</td><td>tē-kiû tsū-tsuán</td><td>地球自轉</td><td>Earth spin</td></tr><tr><td>北天極</td><td>Pak-thian-ke̍k</td><td>Pak-thian-ki̍k</td><td>北天極</td><td>the North Celestial Pole (NCP)</td></tr><tr><td>北極星</td><td>Pak-ke̍k-chhiⁿ</td><td>Pak-ki̍k-tshinn</td><td>北極星</td><td>Polaris</td></tr><tr><td>角距離</td><td>kak-kū-lî</td><td>kak-kū-lî</td><td>角距離</td><td>angular seperation</td></tr><tr><td>小麥哲倫星雲</td><td>Siò Be̍h-thiat-lûn seng-hûn</td><td>Siò Be̍h-thiat-lûn sing-hûn</td><td>小麥哲倫星雲</td><td>the Small Magellanic Cloud</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>衛星星系</td><td>ūi-chhiⁿ seng-hē</td><td>uī-tshinn sing-hē</td><td>衛星星系</td><td>satellite galaxy</td></tr><tr><td>南十字星群</td><td>Lâm-si̍p-jī seng-kûn</td><td>Lâm-si̍p-jī sing-kûn</td><td>南十字星群</td><td>the Southern Cross asterism</td></tr><tr><td>南十字星座</td><td>Lâm-si̍p-jī-chō</td><td>Lâm-si̍p-jī-tsō</td><td>南十字星座</td><td>the Crux constellation</td></tr><tr><td>造父變星</td><td>Chō-hū-piàn-seng</td><td>Tsō-hū-piàn-sing</td><td>造父變星</td><td>Cepheid variable stars</td></tr><tr><td>烏炭橐仔星雲</td><td>O͘-thòaⁿ-lok-á-seng-hûn</td><td>Oo-thuànn-lok-á-sing-hûn</td><td>煤袋星雲</td><td>Coalsack Nebula</td></tr><tr><td>龍骨座星雲</td><td>Liông-kut-chō-seng-hûn</td><td>Liông-kut-tsō-sing-hûn</td><td>船底座星雲</td><td>Carina Nebula</td></tr><tr><td>船底座星雲</td><td>Chûn-té-chō-seng-hûn</td><td>Tsûn-té-tsō-sing-hûn</td><td>船底座星雲</td><td>Carina Nebula</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210124/>昨昏 ê 圖：厝邊 ê 大質量捲螺仔星系 NGC 2841</a>
</span><span class=post_next><a href=https://apod.tw/daily/20210126/>明仔載 ê 圖：NGC 1316 ê 中央：星系相碰了後</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>