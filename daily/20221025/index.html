<!doctype html><html lang=en><head><title>木星自轉 kah 木衛公轉 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="木星自轉 kah 木衛公轉"><meta property="og:description" content="木星 kah 伊 ê 衛星 ê 運動，就親像是咱 ê 太陽 kah 行星 ê 運動仝款。"><meta property="og:url" content="https://apod.tw/daily/20221025/"><meta property="og:image" content="https://img.youtube.com/vi/juloL5WeLrc/hqdefault.jpg"><meta property="og:video" content="https://www.youtube.com/watch?v=juloL5WeLrc"><link rel=canonical href=https://apod.tw/daily/20221025/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>25. October 2022</p><h1 class=post_title>木星自轉 kah 木衛公轉</h1><div class=post_body><div class=post_inner><div class=video><iframe src=https://youtube.com/embed/juloL5WeLrc></iframe></div><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221025.html>Jupiter Rotates as Moons Orbit</a></li><li>影像來源 kah 版權：<a href=https://www.instagram.com/makrem_larnaout/>Makrem Larnaout</a></li><li>超空間：<a href=http://apod.nasa.gov/apod/random_apod.html>Random APOD Generator</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cla9tleed06ez01vsax281y64 height=180 width=500 frameborder=0 scrolling=no></iframe></div><h2 id=漢羅-木星自轉-kah-木衛公轉>[漢羅] 木星自轉 kah 木衛公轉</h2><p>木星 kah 伊 ê 衛星 ê 運動，就親像是咱 ê 太陽 kah 行星 ê 運動仝款。
<a href=https://solarsystem.nasa.gov/planets/jupiter/in-depth/>木星</a> 哪咧自旋，<a href=https://en.wikipedia.org/wiki/Moons_of_Jupiter>伊 ê 衛星</a> 嘛哪咧踅伊行。
咱會當 ùi 追蹤木星頂懸 環形 ê <a href=https://en.wikipedia.org/wiki/Atmosphere_of_Jupiter#/media/File:Jupiter_cloud_bands.svg>暗帶 kah 光區</a> ê 運動，了解 <a href=https://apod.tw/daily/20211026/>木星咧自轉</a>。
<a href=https://www.nasa.gov/feature/goddard/jupiter-s-great-red-spot-a-swirling-mystery>大紅斑</a> 是目前咱知影上大 ê 木星風暴。這支 48 秒鐘 ê 影片開始放送了後，差不多 15 秒 ê 時陣你就會看著伊踅過來矣。
<a href=https://youtu.be/8thpIjA8_VI>這支影片</a> 是 kā 頂個月幾若暗翕 ê 相片，用數位組合 ê 方式重新鬥做伙，變做這支 24 點鐘 ê 連紲影片。
<a href=https://solarsystem.nasa.gov/moons/jupiter-moons/overview/>木星上光 ê 衛星</a> 總是踅木星 ê 行星平面咧行。
毋過地球自轉予 in 看起來 <a href=https://apod.tw/daily/20220911/>趨一爿</a>。
咱會當佇影片內底 <a href=https://livedoor.blogimg.jp/kijyo_ita/imgs/c/4/c4ce0df8.png>看著</a> <a href=https://solarsystem.nasa.gov/moons/jupiter-moons/europa/in-depth/>木衛二 Europa</a>、<a href=https://apod.tw/daily/20211011/>木衛三 Ganymede</a>、kah <a href=https://apod.nasa.gov/apod/ap140330.html>木衛一 Io</a>。
冷吱吱 ê <a href=https://en.wikipedia.org/wiki/Galilean_moons>加利略衛星</a> ùi 木星面頭前行過 ê 時陣，木衛二 Europa ê <a href=https://apod.tw/daily/20220427/>烏影就出現</a> 佇木星盤面頂。
木星這個月猶 <a href=https://blogs.nasa.gov/Watch_the_Skies/2022/09/16/jupiter-to-reach-opposition-closet-approach-to-earth-in-70-years/>佇「衝」附近</a>，這表示講伊這馬是足光--ê。
伊欲行到離地球上倚 ê 所在矣，咱這馬是差不多規暗攏看會著伊。</p><h2 id=poj-bok-chhiⁿ-chū-choán-kah-bok-ūi-kong-choán>[POJ] Bo̍k-chhiⁿ chū-choán kah Bo̍k-ūi kong-choán</h2><p>Bo̍k-chhiⁿ kah i ê ūi-chhiⁿ ê ūn-tōng, to̍h chhin-chhiūⁿ sī lán ê Thài-iông kah kiâⁿ-chhiⁿ ê ūn-tōng kāng-khoán.
Bo̍k-chhiⁿ ná leh chū-soân, i ê ūi-chhiⁿ mā ná leh se̍h i kiâⁿ.
Lán ē-tàng ùi tui-chong Bo̍k-chhiⁿ téng-koân khoân-hêng ê àm-tòa kah kng-khu ê ūn-tōng, liáu-kái Bo̍k-chhiⁿ leh chū-choán.
Tōa-âng-pan sī bo̍k-chêng lán chai-iáⁿ siōng tōa ê Bo̍k-chhiⁿ hong-pō.
Chit ki 48 bió-cheng ê iáⁿ-phìⁿ khai-sí hòng-sàng liáu-āu, chha-put-to 15 bió ê sî-chūn lí to̍h ē khòaⁿ-tio̍h i se̍h kòe-lâi ah.
Chit ki iáⁿ-phìⁿ sī kā téng kò goe̍h kúi-ā àm hip ê siòng-phìⁿ, iông sò͘-ūi cho͘-ha̍p ê hong-sek tiông-sin tàu chò-hóe, piàn-chò chi̍t ki 24 tiám-cheng ê liân-sòa iáⁿ-phìⁿ.
Bo̍k-chhiⁿ siōng kng ê ūi-chhiⁿ chóng--sī se̍h Bo̍k-chhiⁿ ê kiâⁿ-chhiⁿ pêⁿ-bīn leh kiâⁿ.
M̄-koh Tē-kiû chū-choán hō͘ in khòaⁿ--khí-lâi chhu chi̍t-pêng.
Lán ē-tàng tī iáⁿ-phìⁿ lāi-té khòaⁿ-tio̍h Bo̍k-ùi-jī Europa, Bo̍k-ūi-saⁿ Ganymede, kah Bo̍k-ūi-it Io.
Léng-ki-ki ê Ka-lī-lio̍h ūi-chhiⁿ ùi Bo̍k-chhiⁿ bīn-thâu-chêng kiâⁿ-kòe ê sî-chūn, Bo̍k-ūi-jī Europa ê o͘-iáⁿ to̍h chhut-hiān tī Bo̍k-chhiⁿ-pôaⁿ bīn-téng.
Bo̍k-chhiⁿ chit kò goe̍h iáu tī "Chhiong" hù-kīn, che piáu-sī kóng i chit-má sī chiok kng--ê.
I beh kiâⁿ kàu lī Tē-kiû siōng óa ê só͘-chāi ah, lán chit-má chha-put-to kui-àm lóng khòaⁿ-ē-tio̍h i.</p><h2 id=kip-bok-tshinn-tsū-tsuán-kah-bok-uī-kong-tsuán>[KIP] Bo̍k-tshinn tsū-tsuán kah Bo̍k-uī kong-tsuán</h2><p>Bo̍k-tshinn kah i ê uī-tshinn ê ūn-tōng, to̍h tshin-tshiūnn sī lán ê Thài-iông kah kiânn-tshinn ê ūn-tōng kāng-khuán.
Bo̍k-tshinn ná leh tsū-suân, i ê uī-tshinn mā ná leh se̍h i kiânn.
Lán ē-tàng uì tui-tsong Bo̍k-tshinn tíng-kuân khuân-hîng ê àm-tuà kah kng-khu ê ūn-tōng, liáu-kái Bo̍k-tshinn leh tsū-tsuán.
Tuā-âng-pan sī bo̍k-tsîng lán tsai-iánn siōng tuā ê Bo̍k-tshinn hong-pō.
Tsit ki 48 bió-tsing ê iánn-phìnn khai-sí hòng-sàng liáu-āu, tsha-put-to 15 bió ê sî-tsūn lí to̍h ē khuànn-tio̍h i se̍h kuè-lâi ah.
Tsit ki iánn-phìnn sī kā tíng kò gue̍h kuí-ā àm hip ê siòng-phìnn, iông sòo-uī tsoo-ha̍p ê hong-sik tiông-sin tàu tsò-hué, piàn-tsò tsi̍t ki 24 tiám-tsing ê liân-suà iánn-phìnn.
Bo̍k-tshinn siōng kng ê uī-tshinn tsóng--sī se̍h Bo̍k-tshinn ê kiânn-tshinn pênn-bīn leh kiânn.
M̄-koh Tē-kiû tsū-tsuán hōo in khuànn--khí-lâi tshu tsi̍t-pîng.
Lán ē-tàng tī iánn-phìnn lāi-té khuànn-tio̍h Bo̍k-uì-jī Europa, Bo̍k-uī-sann Ganymede, kah Bo̍k-uī-it Io.
Líng-ki-ki ê Ka-lī-lio̍h uī-tshinn uì Bo̍k-tshinn bīn-thâu-tsîng kiânn-kuè ê sî-tsūn, Bo̍k-uī-jī Europa ê oo-iánn to̍h tshut-hiān tī Bo̍k-tshinn-puânn bīn-tíng.
Bo̍k-tshinn tsit kò gue̍h iáu tī "Tshiong" hù-kīn, tse piáu-sī kóng i tsit-má sī tsiok kng--ê.
I beh kiânn kàu lī Tē-kiû siōng uá ê sóo-tsāi ah, lán tsit-má tsha-put-to kui-àm lóng khuànn-ē-tio̍h i.</p><h2 id=english-jupiter-rotates-as-moons-orbit>[English] Jupiter Rotates as Moons Orbit</h2><p>Jupiter and its moons move like our Sun and its planets.
Similarly, <a href=https://solarsystem.nasa.gov/planets/jupiter/in-depth/>Jupiter</a> spins while <a href=https://en.wikipedia.org/wiki/Moons_of_Jupiter>its moons</a> circle around.
<a href=https://apod.nasa.gov/apod/ap211026.html>Jupiter’s rotation</a> can be observed by tracking circulating <a href=https://en.wikipedia.org/wiki/Atmosphere_of_Jupiter#/media/File:Jupiter_cloud_bands.svg>dark belts and light zones</a>.
The <a href=https://www.nasa.gov/feature/goddard/jupiter-s-great-red-spot-a-swirling-mystery>Great Red Spot</a>, the largest storm known, rotates to become visible after about 15 seconds in the 48-second time lapse video.
<a href=https://youtu.be/8thpIjA8_VI>The video</a> is a compilation of shorts taken over several nights last month and combined into a digital recreation of how 24-continuous hours would appear.
<a href=https://solarsystem.nasa.gov/moons/jupiter-moons/overview/>Jupiter's brightest moons</a> always orbit in the plane of the planet's rotation, even as Earth’s spin makes the whole system appear to <a href=https://apod.nasa.gov/apod/ap220911.html>tilt</a>.
The moons <a href=https://solarsystem.nasa.gov/moons/jupiter-moons/europa/in-depth/>Europa</a>, <a href=https://apod.nasa.gov/apod/ap211011.html>Ganymede</a>, and <a href=https://apod.nasa.gov/apod/ap140330.html>Io</a> are <a href=https://livedoor.blogimg.jp/kijyo_ita/imgs/c/4/c4ce0df8.png>all visible</a>, with Europa's <a href=https://apod.nasa.gov/apod/ap220427.html>shadow appearing</a> as the icy <a href=https://en.wikipedia.org/wiki/Galilean_moons>Galilean moon</a> crosses Jupiter's disk.
Jupiter remains <a href=https://blogs.nasa.gov/Watch_the_Skies/2022/09/16/jupiter-to-reach-opposition-closet-approach-to-earth-in-70-years/>near opposition</a> this month, meaning that it is unusually bright, near to its closest to the Earth, and visible nearly all night long.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>木星</td><td>Bo̍k-chhiⁿ</td><td>Bo̍k-tshinn</td><td>木星</td><td>Jupiter</td></tr><tr><td>自轉</td><td>chū-choán</td><td>tsū-tsuán</td><td>自轉</td><td>rotation</td></tr><tr><td>公轉</td><td>kong-choán</td><td>kong-tsuán</td><td>公轉</td><td>orbit</td></tr><tr><td>自旋</td><td>chū-soân</td><td>tsū-suân</td><td>自旋</td><td>spin</td></tr><tr><td>大紅斑</td><td>Tōa-âng-pan</td><td>Tuā-âng-pan</td><td>大紅斑</td><td>Great Red Spot</td></tr><tr><td>暗帶</td><td>àm-tòa</td><td>àm-tuà</td><td>暗帶</td><td>dark belts</td></tr><tr><td>光區</td><td>kng-khu</td><td>kng-khu</td><td>光區</td><td>light zones</td></tr><tr><td>加利略衛星</td><td>Ka-lī-lio̍h ūi-chhiⁿ</td><td>Ka-lī-lio̍h uī-tshinn</td><td>加利略衛星</td><td>Galilean moon</td></tr><tr><td>木衛二 Europa</td><td>Bo̍k-ūi-jī Europa</td><td>Bo̍k-uī-jī Europa</td><td>木衛二歐羅巴</td><td>Europa</td></tr><tr><td>木衛一 Io</td><td>Bo̍k-ūi it Io</td><td>Bo̍k-uī-it Io</td><td>木衛一埃歐</td><td>Io</td></tr><tr><td>木衛三 Ganymede</td><td>Bo̍k-ūi-saⁿ Ganymede</td><td>Bo̍k-uī-sann Ganymede</td><td>木衛三蓋尼米德</td><td>Ganymede</td></tr><tr><td>衝</td><td>Chhiong</td><td>Tshiong</td><td>衝</td><td>opposition</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221024/>昨昏 ê 圖：仙女座星系邊仔 ê 雲</a>
</span><span class=post_next><a href=https://apod.tw/daily/20221026/>明仔載 ê 圖：闊幅 ê 娘仔殼星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>