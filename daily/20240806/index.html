<!doctype html><html lang=en><head><title>美國德州天頂 ê 暴風雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="美國德州天頂 ê 暴風雲"><meta property="og:description" content="雲底是平--ê，這無啥物特別。雲 ê 中層形體 是 水珠仔飽滇 ê peh 升 空氣柱仔 形成--ê。"><meta property="og:url" content="https://apod.tw/daily/20240806/"><meta property="og:image" content="https://apod.nasa.gov/apod/image/2408/StormCloud_Rowe_960.jpg"><link rel=canonical href=https://apod.tw/daily/20240806/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>06. August 2024</p><h1 class=post_title>美國德州天頂 ê 暴風雲</h1><div class=post_body><div class=post_inner><img src=https://apod.nasa.gov/apod/image/2408/StormCloud_Rowe_960.jpg alt=/home/runner/work/apod-taigi.github.io/apod-taigi.github.io/content/daily/2024/08/20240806.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240806.html>Storm Cloud Over Texas</a></li><li>影像來源 kah 版權：<a href=https://laurarowe.smugmug.com/About-Laura-Rowe>Laura Rowe</a> (有提著使用許可)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm04ggh3e005601vzbc477m8n height=180 width=500 frameborder=0 scrolling=no></iframe></div><h2 id=漢羅-美國德州天頂-ê-暴風雲>[漢羅] 美國德州天頂 ê 暴風雲</h2><p>這个暴風雲是按怎會遮爾七彩？
代先，咱愛知影 <a href=https://climatekids.nasa.gov/cloud-formation/>雲</a> 是幾若百萬粒 細粒 水珠仔 kah 冰珠仔 組成--ê。
<a href=https://www.abc.net.au/news/2020-09-01/flat-bottom-clouds-and-the-science-behind-them/12591230>雲底是平--ê</a>，這無啥物特別。
這是因為雲 ê 懸度愈懸，<a href=https://scied.ucar.edu/sites/default/files/interactives/atmosphere-altitude/vertpro_comet.jpg>空氣溫度</a> 就愈低，到某一个懸度以上，空氣就會因為水份飽和，堅出水珠仔。
雲 ê 中層 <a href=https://apod.nasa.gov/apod/ap040218.html>形體</a> 是 水珠仔飽滇 ê peh 升 空氣柱仔 形成--ê。
毋過，<a href=https://www.seadna.ca/wp-content/uploads/2019/10/Hilariously-Surprised-Dogs.jpg>上無四常</a> ê 是柑仔色 kah 黃色。
<a href=https://www.noaa.gov/jetstream/clouds/color-of-clouds>這兩色</a> 攏是 雲 內底 ê 水珠仔 反射日光 造成--ê。
雲 中層 kah 底層 ê 柑仔色，攏是反射 <a href=https://apod.nasa.gov/apod/ap170120.html>日落 ê 紅光</a>。
顛倒是 雲 頂層 ê 黃色，是 <a href=https://apod.nasa.gov/apod/ap180613.html>反射猶未日落 ê 日光</a>，其中有一寡仔 <a href=https://spaceplace.nasa.gov/blue-sky/en/>藍光去予 散射 去</a>。
這个 <a href=https://www.instagram.com/p/CO_y-rKhqhK/>hŏng 印象足深</a> ê <a href=https://en.wikipedia.org/wiki/Cumulonimbus_cloud>烏跤雲</a>，看起來 就敢若 <a href=https://apod.nasa.gov/apod/ap230514.html>浮</a> tī 美國 <a href=https://en.wikipedia.org/wiki/Texas>德州</a> 平原 [頂懸]，是 <a href=https://laurarowe.smugmug.com/About-Laura-Rowe>2021 年</a> 調查 <a href=https://apod.nasa.gov/apod/ap200517.html>捲螺仔風</a> ê 時陣翕著--ê。</p><h2 id=poj-bí-kok-tek-chiu-thiⁿ-téng-ê-pok-hong-hûn>[POJ] Bí-kok Tek-chiu thiⁿ-téng ê Po̍k-hong-hûn</h2><p>Chit-ê po̍k-hong-hûn sī án-chóaⁿ ē chiah-nī chhit-chhái?
Tāi-seng, lán ài chai-iáⁿ hûn sī kúi-nā pah-bān lia̍p sè-lia̍p chúi-chu-á kah peng-chu-á cho͘-sêng--ê.
Hûn-té sī pîⁿ--ê, che bô-siáⁿ-mi̍h te̍k-pia̍t.
Che-sī in-ūi hûn ê koân-tō͘ jú koân, khong-khì un-tō͘ tō jú kē, kàu bó͘ chi̍t-ê koân-tō͘ í-siōng, khong-khì to̍h ē in-ūi chúi-hūn páu-hô, kian chhut chúi-chu-á.
Hûn ê tiong-chân hêng-thé sī chúi-chu-á pá-tīⁿ ê peh seng khong-khì thiāu-á hêng-sêng--ê.
M̄-koh, siōng-bô sù-siông ê sī kam-á-sek kah n̂g-sek.
Chit nn̄g sek lóng sī hûn lāi-té ê chúi-chu-á hoán-siā ji̍t-kng chō-sêng--ê.
Hûn tiong-chân kah té-chân ê kam-á-sek, lóng sī hoán-siā ji̍t-lo̍h ê âng-kng.
Tian-tò sī hûn téng-chàn ê n̂g-sek, sī hoán-siā iáu-bōe ji̍t-lo̍h ê ji̍t-kng, kî-tiong ū chi̍t-kóa-á nâ-kng khì hō͘ sàn-siā khì.
chit-ê hőng ìn-siōng chiok chhim ê o͘ kha hûn,khòaⁿ-khí-lâi tō káⁿ-ná phû tī Bí-kok Tek-chiu pêng-goân téng-koân, sī 2021 nî tiâu-cha kńg-lê-á-hong ê sî-chūn hip-tio̍h--ê.</p><h2 id=kip-bí-kok-tik-tsiu-thinn-tíng-ê-pok-hong-hûn>[KIP] Bí-kok Tik-tsiu thinn-tíng ê Po̍k-hong-hûn</h2><p>Tsit-ê po̍k-hong-hûn sī án-tsuánn ē tsiah-nī tshit-tshái?
Tāi-sing, lán ài tsai-iánn hûn sī kuí-nā pah-bān lia̍p sè-lia̍p tsuí-tsu-á kah ping-tsu-á tsoo-sîng--ê.
Hûn-té sī pînn--ê, tse bô-siánn-mi̍h ti̍k-pia̍t.
Tse-sī in-uī hûn ê kuân-tōo jú kuân, khong-khì un-tōo tō jú kē, kàu bóo tsi̍t-ê kuân-tōo í-siōng, khong-khì to̍h ē in-uī tsuí-hūn páu-hô, kian tshut tsuí-tsu-á.
Hûn ê tiong-tsân hîng-thé sī tsuí-tsu-á pá-tīnn ê peh sing khong-khì thiāu-á hîng-sîng--ê.
M̄-koh, siōng-bô sù-siông ê sī kam-á-sik kah n̂g-sik.
Tsit nn̄g sik lóng sī hûn lāi-té ê tsuí-tsu-á huán-siā ji̍t-kng tsō-sîng--ê.
Hûn tiong-tsân kah té-tsân ê kam-á-sik, lóng sī huán-siā ji̍t-lo̍h ê âng-kng.
Tian-tò sī hûn tíng-tsàn ê n̂g-sik, sī huán-siā iáu-buē ji̍t-lo̍h ê ji̍t-kng, kî-tiong ū tsi̍t-kuá-á nâ-kng khì hōo sàn-siā khì.
tsit-ê hőng ìn-siōng tsiok tshim ê oo kha hûn,khuànn-khí-lâi tō kánn-ná phû tī Bí-kok Tik-tsiu pîng-guân tíng-kuân, sī 2021 nî tiâu-tsa kńg-lê-á-hong ê sî-tsūn hip-tio̍h--ê.</p><h2 id=english-storm-cloud-over-texas>[English] Storm Cloud Over Texas</h2><p>What makes this storm cloud so colorful?
First, the <a href=https://climatekids.nasa.gov/cloud-formation/>cloud</a> itself is composed of millions of tiny droplets of water and ice.
Its bottom is almost completely flat -- but this isn't unusual.
<a href=https://www.abc.net.au/news/2020-09-01/flat-bottom-clouds-and-the-science-behind-them/12591230>Bottom flatness in clouds</a> is generally caused by <a href=https://scied.ucar.edu/sites/default/files/interactives/atmosphere-altitude/vertpro_comet.jpg>air temperature</a> dropping as you go up, and that above a specific height, water-saturated air condenses out water droplets.
The <a href=https://apod.nasa.gov/apod/ap040218.html>shape of the cloud</a> middle is caused by a water-droplet-laden column of air being blown upward.
<a href=https://www.seadna.ca/wp-content/uploads/2019/10/Hilariously-Surprised-Dogs.jpg>Most unusual</a>, though, are the orange and yellow colors.
Both <a href=https://www.noaa.gov/jetstream/clouds/color-of-clouds>colors are caused</a> by the cloud's water drops reflecting sunlight.
The orange color in the cloud's middle and bottom sections are reflections of a nearly <a href=https://apod.nasa.gov/apod/ap170120.html>red sunset</a>.
In contrast, the yellow color of the cloud's top results from <a href=https://apod.nasa.gov/apod/ap180613.html>reflection of light from a not-yet-setting Sun</a>, where some -- but less -- <a href=https://spaceplace.nasa.gov/blue-sky/en/>blue light is being scattered away</a>.
Appearing to <a href=https://apod.nasa.gov/apod/ap230514.html>float above</a> the plains in <a href=https://en.wikipedia.org/wiki/Texas>Texas</a>, the <a href=https://www.instagram.com/p/CO_y-rKhqhK/>featured impressive image</a> of a dynamic <a href=https://en.wikipedia.org/wiki/Cumulonimbus_cloud>cumulonimbus cloud</a> was <a href=https://laurarowe.smugmug.com/About-Laura-Rowe>captured in 2021</a> while investigating a <a href=https://apod.nasa.gov/apod/ap200517.html>tornado</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>暴風雲</td><td>po̍k-hong-hûn</td><td>po̍k-hong-hûn</td><td>暴風雲</td><td>storm cloud</td></tr><tr><td>烏跤雲</td><td>o͘-kha-hûn</td><td>oo-kha-hûn</td><td>積雨雲</td><td>cumulonimbus cloud</td></tr><tr><td>水珠仔</td><td>chúi-chu-á</td><td>tsuí-tsu-á</td><td>水滴</td><td>water droplets</td></tr><tr><td>冰珠仔</td><td>peng-chu-á</td><td>ping-tsu-á</td><td>冰粒</td><td>ice droplets</td></tr><tr><td>反射</td><td>hoán-siā</td><td>huán-siā</td><td>反射</td><td>reflection</td></tr><tr><td>散射</td><td>sàn-siā</td><td>sàn-siā</td><td>散射</td><td>scattered</td></tr><tr><td>捲螺仔風</td><td>kńg-lê-á-hŏng</td><td>kńg-lê-á-hŏng</td><td>龍捲風</td><td>tornado</td></tr><tr><td>飽和</td><td>páu-hô</td><td>páu-hô</td><td>飽和</td><td>saturated</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240805/>昨昏 ê 圖：突尼西亞 天頂 ê 銀河</a>
</span><span class=post_next><a href=https://apod.tw/daily/20240807/>明仔載 ê 圖：三峰山 天頂 ê 銀河</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>