<!doctype html><html lang=en><head><title>冰島天頂 ê 火流星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冰島天頂 ê 火流星"><meta property="og:description" content="這个 hŏng 讚嘆 ê 景色出現 tī 9 月 12 這工，內底有北極圈南方 ê 冰島現代北極巨型石頭陣 ê 石頭指向天頂。"><meta property="og:url" content="https://apod.tw/daily/20230916/"><meta property="og:image" content="https://apod.nasa.gov/apod/image/2309/_DSC7280-1s_1024.jpg"><link rel=canonical href=https://apod.tw/daily/20230916/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. September 2023</p><h1 class=post_title>冰島天頂 ê 火流星</h1><div class=post_body><div class=post_inner><img src=https://apod.nasa.gov/apod/image/2309/_DSC7280-1s_1024.jpg alt=/home/runner/work/apod-taigi.github.io/apod-taigi.github.io/content/daily/2023/09/20230916.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230916.html>Fireball over Iceland</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=mailto:jennifer2.franklin@gmail.com>Jennifer Franklin</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clo1ls02o0as401ukbp4j6hrb height=180 width=500 frameborder=0 scrolling=no></iframe></div><h2 id=漢羅-冰島天頂-ê-火流星>[漢羅] 冰島天頂 ê 火流星</h2><p>這个 hŏng 讚嘆 ê 景色出現 tī 9 月 12 這工，內底有北極圈南方 ê 冰島 <a href=https://apod.nasa.gov/apod/ap230327.html>現代北極巨型石頭陣</a> ê 石頭指向天頂。
Tī <a href=https://spaceweather.com/>地磁風暴</a> 期間，迷人 ê 北極光 tī 烏暗 ê 夜空 leh 跳舞。
這个時陣閣拄仔好拄著 <a href=https://www.amsmeteors.org/fireballs/faqf/>火流星</a> 爆炸，予一陣極光愛好者歡喜甲。
有紮攝影器材 ê 觀星者，用敬畏 ê 心情，<a href="https://www.youtube.com/watch?v=GHHitRCagcE">翕著 北方火流星 ê 影片了後，閣繼續 leh 翕相</a>。
這粒火流星上光 ê 時陣，是 kah 月圓平光。
雖罔講這个火流星隨變暗去，毋過伊有留一條光爍爍 ê <a href=https://apod.nasa.gov/apod/image/2309/_DSC7281-1s_1024.jpg>尾溜</a>，這个光巡久久攏袂退。
<a href=https://apod.nasa.gov/apod/ap180817.html>這條敢若幽靈 ê 光巡</a>，就 tī 60 到 90 公里懸 ê 頂層大氣出現幾若分鐘久，<a href=https://www.nasa.gov/aurora>kah 極光 tī 天頂做伙發光</a>。</p><h2 id=poj-peng-tó-thiⁿ-téng-ê-hóe-liû-chheⁿ>[POJ] Peng-tó thiⁿ-téng ê Hóe-liû-chheⁿ</h2><p>Chit-ê hőng chàn-thàn ê kéng-sek chhut-hiān tī 9 goe̍h 12 chit kang, lāi-té ū pak-ke̍k-khoan lâm-hong ê Peng-tó hiān-tāi Pak-ke̍k kū-hêng chio̍h-thâu-tīn ê chio̍h-thâu chí-hiòng thiⁿ-téng.
Tī tē-chû hong-pō kî-kan, bê-lâng ê pak-ke̍k-kng tī o͘-àm ê iā-khong leh thiàu-bú.
Chit-ê sî-chūn koh tú-á-hó tú tio̍h hóe-liû-chheⁿ po̍k-chà, hō͘ chi̍t-tīn ke̍k-kng ài-hóⁿ-chiá hoaⁿ-hí kah.
Ū chah liap-iáⁿ khì-châi ê koan-seng-chiá, iōng kèng-ùi ê sim-chiâⁿ, hip-tio̍h pak-hong hóe-liû-chheⁿ ê iáⁿ-phìⁿ liáu-āu, koh kè-sio̍k leh hip-siòng.
Chit lia̍p hóe-liû-chheⁿ siōng kng ê sî-chūn, sī kah goe̍h-îⁿ pêⁿ kng.
Sui-bóng kóng chit-ê hóe-liû-chheⁿ sûi piàn àm khì, m̄-koh i ū lâu chi̍t tiâu kng-sih-sih ê bóe-liu, chit-ê kng-sûn kú-kú lóng bōe thè.
Chit tiâu káⁿ-ná iu-lêng ê kng-sûn, to̍h tī 60 kàu 90 kong-lí koân ê téng-chân tāi-khì chhut-hiān kúi-nā hun-cheng kú, kah ke̍k-kng tī thiⁿ-téng chò-hóe hoat-kng.</p><h2 id=kip-ping-tó-thinn-tíng-ê-hué-liû-tshenn>[KIP] Ping-tó thinn-tíng ê Hué-liû-tshenn</h2><p>Tsit-ê hőng tsàn-thàn ê kíng-sik tshut-hiān tī 9 gue̍h 12 tsit kang, lāi-té ū pak-ki̍k-khuan lâm-hong ê Ping-tó hiān-tāi Pak-ki̍k kū-hîng tsio̍h-thâu-tīn ê tsio̍h-thâu tsí-hiòng thinn-tíng.
Tī tē-tsû hong-pō kî-kan, bê-lâng ê pak-ki̍k-kng tī oo-àm ê iā-khong leh thiàu-bú.
Tsit-ê sî-tsūn koh tú-á-hó tú tio̍h hué-liû-tshenn po̍k-tsà, hōo tsi̍t-tīn ki̍k-kng ài-hónn-tsiá huann-hí kah.
Ū tsah liap-iánn khì-tsâi ê kuan-sing-tsiá, iōng kìng-uì ê sim-tsiânn, hip-tio̍h pak-hong hué-liû-tshenn ê iánn-phìnn liáu-āu, koh kè-sio̍k leh hip-siòng.
Tsit lia̍p hué-liû-tshenn siōng kng ê sî-tsūn, sī kah gue̍h-înn pênn kng.
Sui-bóng kóng tsit-ê hué-liû-tshenn suî piàn àm khì, m̄-koh i ū lâu tsi̍t tiâu kng-sih-sih ê bué-liu, tsit-ê kng-sûn kú-kú lóng buē thè.
Tsit tiâu kánn-ná iu-lîng ê kng-sûn, to̍h tī 60 kàu 90 kong-lí kuân ê tíng-tsân tāi-khì tshut-hiān kuí-nā hun-tsing kú, kah ki̍k-kng tī thinn-tíng tsò-hué huat-kng.</p><h2 id=english-fireball-over-iceland>[English] Fireball over Iceland</h2><p>On September 12, from a location just south of the Arctic Circle, stones of Iceland's <a href=https://apod.nasa.gov/apod/ap230327.html>modern Arctic Henge</a> point skyward in this startling scene.
Entertaining an intrepid group of aurora hunters during a <a href=https://spaceweather.com/>geomagnetic storm</a>, alluring northern lights dance across the darkened sky when a stunning <a href=https://www.amsmeteors.org/fireballs/faqf/>fireball meteor</a> explodes.
Awestruck, the camera-equipped skygazers <a href="https://www.youtube.com/watch?v=GHHitRCagcE">captured video and still images</a> of the boreal bolide, at its peak about as bright as a full moon.
Though quickly fading from view, the fireball left a lingering <a href=https://apod.nasa.gov/apod/image/2309/_DSC7281-1s_1024.jpg>visible trail</a> or persistent train.
<a href=https://apod.nasa.gov/apod/ap180817.html>The wraith-like trail</a> was seen for minutes wafting in the upper atmosphere at altitudes of 60 to 90 kilometers along with the <a href=https://www.nasa.gov/aurora>auroral glow</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>火流星</td><td>hóe-liû-chheⁿ</td><td>hué-liû-tshenn</td><td>火流星</td><td>fireball</td></tr><tr><td>北極圈</td><td>pak-ke̍k-khoan</td><td>pak-ki̍k-khuan</td><td>北極圈</td><td>the Arctic Circle</td></tr><tr><td>北方火流星</td><td>pak-hong hóe-liû-chheⁿ</td><td>pak-hong hué-liû-tshenn</td><td>北方火流星</td><td>the boreal bolide</td></tr><tr><td>頂層大氣</td><td>téng-chân tāi-khì</td><td>tíng-tsân tāi-khì</td><td>高層大氣</td><td>upper atmosphere</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>北極巨型石頭陣</td><td>Pak-ke̍k Kū-hêng Chio̍h-thâu-tīn</td><td>Pak-ki̍k Kū-hîng Tsio̍h-thâu-tīn</td><td>北極巨石陣</td><td>Arctic Henge</td></tr><tr><td>圓石陣</td><td>Îⁿ-chio̍h-tīn</td><td>Înn-tsio̍h-tīn</td><td>巨岩陣</td><td>henge</td></tr><tr><td>地磁風暴</td><td>tē-chû hong-pō</td><td>tē-tsû hong-pō</td><td>地磁風暴</td><td>geomagnetic storm</td></tr><tr><td>北極光</td><td>pak-ke̍k-kng</td><td>pak-ki̍k-kng</td><td>北極光</td><td>northern lights</td></tr><tr><td>光巡</td><td>kng-sûn</td><td>kng-sûn</td><td>光痕</td><td>light trail</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230915/>昨昏 ê 圖：金星、月娘、kah leh 衝煙 ê 山</a>
</span><span class=post_next><a href=https://apod.tw/daily/20230917/>明仔載 ê 圖：火環食 放大 ê 月球山脈</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>