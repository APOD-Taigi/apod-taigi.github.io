<!doctype html><html lang=en><head><title>南峰天頂 ê 昴宿星團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="南峰天頂 ê 昴宿星團"><meta property="og:description" content="11 月 19 日 ê 透早，昴宿星團出現 tī 法國 Pyrenees 山脈 天頂 ê 夜空中。"><meta property="og:url" content="https://apod.tw/daily/20231209/"><meta property="og:image" content="https://apod.nasa.gov/apod/image/2312/_MG_4553_rawfile.jpg"><link rel=canonical href=https://apod.tw/daily/20231209/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>09. December 2023</p><h1 class=post_title>南峰天頂 ê 昴宿星團</h1><div class=post_body><div class=post_inner><img src=https://apod.nasa.gov/apod/image/2312/_MG_4553_rawfile.jpg alt=/home/runner/work/apod-taigi.github.io/apod-taigi.github.io/content/daily/2023/12/20231209.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231209.html>Pic du Pleiades</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.facebook.com/EchoesPhotographie>Jean-Francois Graffand</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clrdoioww00ts01x0ap2bd5vb height=180 width=500 frameborder=0 scrolling=no></iframe></div><h2 id=漢羅-南峰天頂-ê-昴宿星團>[漢羅] 南峰天頂 ê 昴宿星團</h2><p>11 月 19 日 ê 透早，<a href=https://apod.nasa.gov/apod/ap230105.html>昴宿星團</a> 出現 tī 法國 Pyrenees 山脈 天頂 ê 夜空中。
是講 tī 日出進前，這張感光 3 秒鐘 ê 相片拄阿好翕著這个意外 ê 景色：金爍爍 ê 流星光巡 迵過星團中心，kā 切做兩爿。
<a href="https://www.facebook.com/photo/?fbid=1235572967363002&amp;set=a.677558839831087">Ùi kha-mé-lah ê 視角來看</a>，星團 kah 流星 拄仔好 tī <a href=https://apod.nasa.gov/apod/ap200307.html>南峰</a> 山頂天文台 ê 正天頂。
就算天文學家 <a href=https://www.cfa.harvard.edu/news/how-far-are-pleiades-really>認為</a> 昴宿星團 離咱無偌遠，毋過這粒 tī 地球頂層大氣捽過、<a href=https://science.nasa.gov/solar-system/meteors-meteorites/geminids/>蒸發 ê 塗粉粒</a>，實際上 kah 這个 實密 ê 少年星團 是差 400 光年遠。
這張 <a href=http://www.echosduciel.fr/>夜空</a> 縮時攝影是 kā kha-mé-lah kah 長焦鏡頭 鬥 tī 三跤馬頂懸，tī 離南峰 5 公里遠 ê <a href=https://en.wikipedia.org/wiki/Col_du_Tourmalet#Tour_de_France>Col du Tourmalet</a> 山頂 ê 環法國鐵馬比賽路線 ê 山坡 翕--ê。</p><h2 id=poj-lâm-hong-thiⁿ-téng-ê-báu-siù-seng-thoân>[POJ] Lâm-hong thiⁿ-téng ê Báu-siù Seng-thoân</h2><p>11 goe̍h 19 ji̍t ê thàu-chá, Báu-siù Seng-thoân chhut-hiān tī Hoat-kok Pyrenees soaⁿ-me̍h thiⁿ-téng ê iā-khong tiong.
Sī-kóng tī ji̍t-chhut chìn-chêng, chit-tiuⁿ kám-kng 3 bió-cheng ê siòng-phìⁿ tú-á-hó hip-tio̍h chit-ê ì-gōa ê kéng-sek: Kim-sih-sih ê liû-chheⁿ kng-sûn thàng-kòe seng-thoân tiong-sim, kā chhiat-chò nn̄g-pêng.
Ùi kha-mé-lah ê sī-kak lâi-khòaⁿ, seng-thoân kah liû-chheⁿ tú-á-hó tī Lâm-hong Soaⁿ-téng Thian-bûn-tâi ê chiàⁿ thiⁿ-téng.
Tō-sǹg thian-bûn ha̍k-ka jīn-ûi Báu-siù Seng-thoân lī lán bô gōa hn̄g, m̄-koh chit lia̍p tī Tē-kiû téng-chàn tāi-khì sut--kòe, chin-hoat ê thô͘-hún lia̍p, si̍t-chè-siōng kah chit-ê cha̍t-ba̍t ê siàu-liân seng-thoân sī chha 400 kng-nî hn̄g.
Chit-tiuⁿ iā-khong sok-sî-liap-iáⁿ sī kā kha-mé-lah kah tn̂g-chiau kiàⁿ-thâu tàu tī saⁿ-kha-bé téng-koân, tī lī Lâm-hong 5 kong-lí hn̄g ê Col du Tourmalet soaⁿ-téng ê Khoân Hoat-kok Thih-bé Pí-sài Lō͘-sòaⁿ ê soaⁿ-pho hip--ê.</p><h2 id=kip-lâm-hong-thinn-tíng-ê-báu-siù-sing-thuân>[KIP] Lâm-hong thinn-tíng ê Báu-siù Sing-thuân</h2><p>11 gue̍h 19 ji̍t ê thàu-tsá, Báu-siù Sing-thuân tshut-hiān tī Huat-kok Pyrenees suann-me̍h thinn-tíng ê iā-khong tiong.
Sī-kóng tī ji̍t-tshut tsìn-tsîng, tsit-tiunn kám-kng 3 bió-tsing ê siòng-phìnn tú-á-hó hip-tio̍h tsit-ê ì-guā ê kíng-sik: Kim-sih-sih ê liû-tshenn kng-sûn thàng-kuè sing-thuân tiong-sim, kā tshiat-tsò nn̄g-pîng.
Uì kha-mé-lah ê sī-kak lâi-khuànn, sing-thuân kah liû-tshenn tú-á-hó tī Lâm-hong Suann-tíng Thian-bûn-tâi ê tsiànn thinn-tíng.
Tō-sǹg thian-bûn ha̍k-ka jīn-uî Báu-siù Sing-thuân lī lán bô guā hn̄g, m̄-koh tsit lia̍p tī Tē-kiû tíng-tsàn tāi-khì sut--kuè, tsin-huat ê thôo-hún lia̍p, si̍t-tsè-siōng kah tsit-ê tsa̍t-ba̍t ê siàu-liân sing-thuân sī tsha 400 kng-nî hn̄g.
Tsit-tiunn iā-khong sok-sî-liap-iánn sī kā kha-mé-lah kah tn̂g-tsiau kiànn-thâu tàu tī sann-kha-bé tíng-kuân, tī lī Lâm-hong 5 kong-lí hn̄g ê Col du Tourmalet suann-tíng ê Khuân Huat-kok Thih-bé Pí-sài Lōo-suànn ê suann-pho hip--ê.</p><h2 id=english-pic-du-pleiades>[English] Pic du Pleiades</h2><p>Near dawn on November 19 <a href=https://apod.nasa.gov/apod/ap230105.html>the Pleiades</a> stood in still dark skies over the French Pyrenees.
But just before sunrise a serendipitous moment was captured in this single 3 second exposure; a bright meteor streak appeared to pierce the heart of the galactic star cluster.
<a href="https://www.facebook.com/photo/?fbid=1235572967363002&amp;set=a.677558839831087">From the camera's perspective</a>, star cluster and meteor were poised directly above the mountain top observatory on the <a href=https://apod.nasa.gov/apod/ap200307.html>Pic du Midi</a> de Bigorre.
And though astronomers <a href=https://www.cfa.harvard.edu/news/how-far-are-pleiades-really>might consider</a> the Pleiades to be relatively close by, the <a href=https://science.nasa.gov/solar-system/meteors-meteorites/geminids/>grain of dust vaporizing</a> as it plowed through planet Earth's upper atmosphere actually missed the cluster's tight grouping of young stars by about 400 light-years.
While <a href=http://www.echosduciel.fr/>recording a night sky</a> timelapse series, the camera and telephoto lens were fixed to a tripod on the Tour-de-France-<a href=https://apod.nasa.gov/apod/ap201002.html>cycled slopes</a> of the <a href=https://en.wikipedia.org/wiki/Col_du_Tourmalet#Tour_de_France>Col du Tourmalet</a> about 5 kilometers from the Pic du Midi.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades</td></tr><tr><td>流星</td><td>liû-chheⁿ</td><td>liû-tshenn</td><td>流星</td><td>meteor</td></tr><tr><td>長焦鏡頭</td><td>tn̂g-chiau kiàⁿ-thâu</td><td>tn̂g-tsiau kiànn-thâu</td><td>長焦鏡頭</td><td>telephoto</td></tr><tr><td>三跤馬</td><td>saⁿ-kha-bé</td><td>sann-kha-bé</td><td>腳架</td><td>tripod</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>timelapse</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231208/>昨昏 ê 圖：織女星 kah 彗星 12P/Pons-Brooks</a>
</span><span class=post_next><a href=https://apod.tw/daily/20231210/>明仔載 ê 圖：金字塔山 天頂 ê 北斗星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>