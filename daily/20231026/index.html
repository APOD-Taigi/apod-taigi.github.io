<!doctype html><html lang=en><head><title>金牛座 ê 獵戶座流星雨 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="金牛座 ê 獵戶座流星雨"><meta property="og:description" content="哈雷彗星 ê 彗星編號是 1P/Halley，是歷史上頭一粒人類知影 ê 彗星，伊每 76 年會轉來內太陽系一擺。"><meta property="og:url" content="https://apod.tw/daily/20231026/"><meta property="og:image" content="https://apod.nasa.gov/apod/image/2310/20231023_orionids_in_taurus_1024c.jpg"><link rel=canonical href=https://apod.tw/daily/20231026/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>26. October 2023</p><h1 class=post_title>金牛座 ê 獵戶座流星雨</h1><div class=post_body><div class=post_inner><img src=https://apod.nasa.gov/apod/image/2310/20231023_orionids_in_taurus_1024c.jpg alt=/home/runner/work/apod-taigi.github.io/apod-taigi.github.io/content/daily/2023/10/20231026.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231026.html>Orionids in Taurus</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.davidcortner.com/slowblog.php>David Cortner</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clp5p604g04pn01wf8e4k6w04 height=180 width=500 frameborder=0 scrolling=no></iframe></div><h2 id=漢羅-金牛座-ê-獵戶座流星雨>[漢羅] 金牛座 ê 獵戶座流星雨</h2><p><a href=https://solarsystem.nasa.gov/asteroids-comets-and-meteors/comets/1p-halley/in-depth/>哈雷彗星 ê 彗星編號是 1P/Halley</a>，是歷史上頭一粒人類知影 ê 彗星，伊每 76 年會轉來內太陽系一擺。
這粒有名 ê 彗星頂擺轉來予咱看 ê 時陣是 1986 年。
毋過哈雷彗星留 tī 太空中 ê 塗粉粒，逐年會有兩擺 tī 地球天頂落塗粉雨，成做 <a href=https://solarsystem.nasa.gov/asteroids-comets-and-meteors/meteors-and-meteorites/eta-aquarids/in-depth/>5 月 ê 寶瓶座流星雨</a> kah <a href=https://solarsystem.nasa.gov/asteroids-comets-and-meteors/meteors-and-meteorites/orionids/in-depth/>10 月 ê 獵戶座流星雨</a>。
實際上，這張 10 月 23 透早翕--ê <a href=http://www.davidcortner.com/slowblog/20231023.php>慢速攝影相片</a>，有翕著兩粒足光 ê 流星，這是 ùi 哈雷彗星 ê 塗粉粒蒸發出來--ê。
這張相片 ê 背景有滿滿 ê 天星，是 tī 金牛座分子雲 ê 方向。
這寡塗粉粒用一秒鐘 66 公里緊 ê 速度去挵地球大氣。
<a href=https://www.popastro.com/main_spa1/meteor/meteor-spectra-overview/>青色</a> ê 流星光巡就指向 <a href=https://apod.nasa.gov/apod/ap221028.html>流星雨 ê 輻射點</a>，獵戶座 參宿四 ê 北方。
參宿四足光--ê，毋過無出現 tī 相片內底，伊 tī 相片倒爿下底閣較出去 ê 所在。
<a href=https://apod.nasa.gov/apod/ap230105.html>咱熟似 ê 昴宿星團</a>，就 tī 這个厚塗粉天景 ê 正爿。</p><h2 id=poj-kim-gû-chō-ê-lah-hō-chō-liû-chheⁿ-hō>[POJ] Kim-gû-chō ê La̍h-hō͘-chō Liû-chheⁿ-hō͘</h2><p>Ha-lûi hūi-chheⁿ ê hūi-chheⁿ pian-hō sī 1P/Halley, sī le̍k-sú-siōng thâu chi̍t-lia̍p jîn-lūi chai-iáⁿ ê hūi-chheⁿ, i múi 76 nî ē tńg-lâi Lāi-thài-iông-hē chi̍t-pái.
Chit lia̍p ū-miâ ê hūi-chheⁿ téng-pái tńg-lâi hō͘ lán khòaⁿ ê sî-chūn sī 1986 nî.
M̄-koh Ha-lûi hūi-chheⁿ lâu tī thài-khong tiong ê thô͘-hún-lia̍p, ta̍k-nî ē ū nn̄g-pái tī Tē-kiû thiⁿ-téng lo̍h thô͘-hún-hō͘, chiâⁿ-chò 5 goe̍h ê Pó-pân-chō liû-chheⁿ-hō͘ kah 10 goe̍h ê La̍h-hō͘-chō liû-chheⁿ-hō͘.
Si̍t-chè-siōng, chit-tiuⁿ 10 goe̍h 23 thàu-chá hip--ê bān-sok liap-iáⁿ siòng-phìⁿ, ū hip-tio̍h nn̄g-lia̍p chiok kng ê liû-chheⁿ, che-sī ùi Ha-lûi hūi-chheⁿ ê thô͘-hún-lia̍p chin-hoat--chhut-lâi--ê.
Chit-tiuⁿ siòng-phìⁿ ê pōe-kéng ū móa-móa ê thiⁿ-chheⁿ, sī tī Kim-gû-chō hun-chú-hûn ê hong-hiòng.
Chit kóa thô͘-hún-lia̍p iōng chi̍t bió-cheng 66 kong-lí kín ê sok-tō͘ khì lòng Tē-kiû tāi-khì.
Chheⁿ-sek ê liû-chheⁿ kng-sûn to̍h chí-hiòng liû-chheⁿ-hō͘ ê hok-siā-tiám, La̍h-hō͘-chō Chham-siù-sù ê pak-hong.
Chham-siù-sù chiok kng--ê, m̄-koh bô chhut-hiān tī siòng-phìⁿ lāi-té, i tī siòng-phìⁿ tò-pêng ē-té koh-khah chhut-khì ê só͘-chāi.
Lán se̍k-sāi ê Báu-siù Seng-thoân, to̍h tī chit-ê kāu-thô͘-hún thian-kéng ê chiàⁿ-pêng.</p><h2 id=kip-kim-gû-tsō-ê-lah-hōo-tsō-liû-tshenn-hōo>[KIP] Kim-gû-tsō ê La̍h-hōo-tsō Liû-tshenn-hōo</h2><p>Ha-luî huī-tshenn ê huī-tshenn pian-hō sī 1P/Halley, sī li̍k-sú-siōng thâu tsi̍t-lia̍p jîn-luī tsai-iánn ê huī-tshenn, i muí 76 nî ē tńg-lâi Lāi-thài-iông-hē tsi̍t-pái.
Tsit lia̍p ū-miâ ê huī-tshenn tíng-pái tńg-lâi hōo lán khuànn ê sî-tsūn sī 1986 nî.
M̄-koh Ha-luî huī-tshenn lâu tī thài-khong tiong ê thôo-hún-lia̍p, ta̍k-nî ē ū nn̄g-pái tī Tē-kiû thinn-tíng lo̍h thôo-hún-hōo, tsiânn-tsò 5 gue̍h ê Pó-pân-tsō liû-tshenn-hōo kah 10 gue̍h ê La̍h-hōo-tsō liû-tshenn-hōo.
Si̍t-tsè-siōng, tsit-tiunn 10 gue̍h 23 thàu-tsá hip--ê bān-sok liap-iánn siòng-phìnn, ū hip-tio̍h nn̄g-lia̍p tsiok kng ê liû-tshenn, tse-sī uì Ha-luî huī-tshenn ê thôo-hún-lia̍p tsin-huat--tshut-lâi--ê.
Tsit-tiunn siòng-phìnn ê puē-kíng ū muá-muá ê thinn-tshenn, sī tī Kim-gû-tsō hun-tsú-hûn ê hong-hiòng.
Tsit kuá thôo-hún-lia̍p iōng tsi̍t bió-tsing 66 kong-lí kín ê sok-tōo khì lòng Tē-kiû tāi-khì.
Tshenn-sik ê liû-tshenn kng-sûn to̍h tsí-hiòng liû-tshenn-hōo ê hok-siā-tiám, La̍h-hōo-tsō Tsham-siù-sù ê pak-hong.
Tsham-siù-sù tsiok kng--ê, m̄-koh bô tshut-hiān tī siòng-phìnn lāi-té, i tī siòng-phìnn tò-pîng ē-té koh-khah tshut-khì ê sóo-tsāi.
Lán si̍k-sāi ê Báu-siù Sing-thuân, to̍h tī tsit-ê kāu-thôo-hún thian-kíng ê tsiànn-pîng.</p><h2 id=english-orionids-in-taurus>[English] Orionids in Taurus</h2><p>History's first known periodic comet, <a href=https://solarsystem.nasa.gov/asteroids-comets-and-meteors/comets/1p-halley/in-depth/>Comet Halley (1P/Halley)</a>, returns to the inner Solar System every 76 years or so.
The famous comet made its last appearance to the naked-eye in 1986.
But dusty debris from Comet Halley can be seen raining through planet Earth's skies twice a year during two annual meteor showers, the <a href=https://solarsystem.nasa.gov/asteroids-comets-and-meteors/meteors-and-meteorites/eta-aquarids/in-depth/>Eta Aquarids in May</a> and the <a href=https://solarsystem.nasa.gov/asteroids-comets-and-meteors/meteors-and-meteorites/orionids/in-depth/>Orionids in October</a>.
In fact, <a href=http://www.davidcortner.com/slowblog/20231023.php>an unhurried series</a> of exposures captured these two bright meteors, vaporizing bits of Halley dust, during the early morning hours of October 23 against a starry background along the Taurus molecular cloud.
Impacting the atmosphere at about 66 kilometers per <em>second</em> their <a href=https://www.popastro.com/main_spa1/meteor/meteor-spectra-overview/>greenish</a> streaks point back to the <a href=https://apod.nasa.gov/apod/ap221028.html>shower's radiant</a> just north of Orion's bright star Betelgeuse off the lower left side of the frame.
<a href=https://apod.nasa.gov/apod/ap230105.html>The familiar Pleiades</a> star cluster anchors the dusty celestial scene at the right.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>哈雷彗星</td><td>Ha-lûi hūi-chheⁿ</td><td>Ha-luî huī-tshenn</td><td>哈雷彗星</td><td>Comet Halley</td></tr><tr><td>金牛座</td><td>Kim-gû-chō</td><td>Kim-gû-tsō</td><td>金牛座</td><td>Taurus</td></tr><tr><td>內太陽系</td><td>Lōe-thài-iông-hē</td><td>Luē-thài-iông-hē</td><td>內太陽系</td><td>the inner Solar System</td></tr><tr><td>內太陽系</td><td>Lāi-thài-iông-hē</td><td>Lāi-thài-iông-hē</td><td>內太陽系</td><td>the inner Solar System</td></tr><tr><td>塗粉粒</td><td>thô͘-hún-lia̍p</td><td>thô͘-hún-lia̍p</td><td>灰塵粒</td><td>dust grain</td></tr><tr><td>流星</td><td>liû-chheⁿ</td><td>liû-tshenn</td><td>流星</td><td>meteors</td></tr><tr><td>寶瓶座流星雨</td><td>Pó-pân-chō liû-chheⁿ-hō͘</td><td>Pó-pân-tsō liû-tshenn-hōo</td><td>寶瓶座流星雨</td><td>Eta Aquarids</td></tr><tr><td>獵戶座流星雨</td><td>La̍h-hō͘-chō liû-chheⁿ-hō͘</td><td>La̍h-hōo-tsō liû-tshenn-hōo</td><td>獵戶座流星雨</td><td>Orionids</td></tr><tr><td>獵戶座</td><td>La̍h-hō͘-chō</td><td>La̍h-hōo-tsō</td><td>獵戶座</td><td>Orion</td></tr><tr><td>金牛座分子雲</td><td>Kim-gû-chō hun-chú-hûn</td><td>Kim-gû-tsō hun-tsú-hûn</td><td>金牛座分子雲</td><td>molecular cloud</td></tr><tr><td>輻射點</td><td>hok-siā-tiám</td><td>hok-siā-tiám</td><td>輻射點</td><td>radiation</td></tr><tr><td>蒸發</td><td>cheng-hoat</td><td>tsing-huat</td><td>蒸發</td><td>vaporize</td></tr><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades star cluster</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231025/>昨昏 ê 圖：60 秒就無去：日落 ê 青爍現象</a>
</span><span class=post_next><a href=https://apod.tw/daily/20231027/>明仔載 ê 圖：Encke 彗星 kah 肚胿仔星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>