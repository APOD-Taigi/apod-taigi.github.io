<!doctype html><html lang=en><head><title>水星 kah da vinci ê 光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="水星 kah Da Vinci ê 光"><meta property="og:description" content="七月 8 號透早起床 ê 人，會當 tī 東爿地平線彼搭 ê 月娘附近看著水星。"><meta property="og:url" content="https://apod.tw/daily/20210710/"><meta property="og:image" content="https://apod.nasa.gov/apod/fap/image/2107/IMG_2021_07_08_29558_APOD1024.jpg"><link rel=canonical href=https://apod.tw/daily/20210710/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>10. July 2021</p><h1 class=post_title>水星 kah Da Vinci ê 光</h1><div class=post_body><div class=post_inner><img src=https://apod.nasa.gov/apod/fap/image/2107/IMG_2021_07_08_29558_APOD1024.jpg alt=/home/runner/work/apod-taigi.github.io/apod-taigi.github.io/content/daily/2021/07/20210710.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210710.html>Mercury and the Da Vinci Glow</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=mailto:gfunpol@gmail.com>Gabriel Funes</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckrxmsic77kjn0854y1c696qp height=180 width=500 frameborder=0 scrolling=no></iframe></div><h2 id=漢羅-水星-kah-da-vinci-ê-光>[漢羅] 水星 kah Da Vinci ê 光</h2><p>七月 8 號透早起床 ê 人，會當 tī 東爿地平線彼搭 ê 月娘附近看著水星。
這張天光進前 ê 天景，是 <a href=https://earthsky.org/astronomy-essentials/visible-planets-tonight-mars-jupiter-venus-saturn-mercury/>彼工</a> tī Canary 群島 Tenerife 島 ê Teide 國家公園翕 ê。
內底有足光 ê 行星、月光暝 ê 暗淡月光、kah 太陽光反射 ê 新月。
閣有一粒 <a href=https://solarsystem.nasa.gov/planets/mercury/overview/>會隨無去 ê 內行星</a>，伊 tī 天頂一定袂離太陽傷遠，to̍h tī 天欲光彼陣發出伊上光 ê 光。
伊是水星，這馬 to̍h chhāi tī 金牛座 Zeta 星（<a href=http://stars.astro.illinois.edu/sow/zetatau.html>天關</a>）ê 下跤，tī 天牛角 ê <a href="https://en.wikipedia.org/wiki/Taurus_(constellation)#/media/File:Sidney_Hall_-_Urania's_Mirror_-_Taurus.jpg">尾仔</a>。
是講，月娘較暗淡 ê 光其實是 <a href="https://earthobservatory.nasa.gov/IOTD/view.php?id=83782">地光照 ê</a>，是月球暗暝彼面反射地光來 ê。
地光 ê 描述，500 年前 ê <a href=https://science.nasa.gov/science-news/science-at-nasa/2005/04oct_leonardo>Leonardo da Vinci</a> to̍h 有寫過。
伊是地球海洋反射太陽光，kā 月球烏暗 ê 表面照予光。
前景 leh 等天光 ê 是 <a href=https://www.iac.es/en/observatorios-de-canarias/teide-observatory>Teide 天文台</a> ê 太陽哨兵隊。
這寡大型 ê 天文台圓厝頂 ùi 倒爿到正爿是，<a href=https://apod.nasa.gov/apod/ap190118.html>THEMIS</a>，<a href=https://apod.nasa.gov/apod/ap111122.html>VTT，kah GREGOR</a> 太陽望遠鏡。</p><h2 id=poj-chúi-chhiⁿ-kah-da-vinci-ê-kng>[POJ] Chúi-chhiⁿ kah Da Vinci ê kng</h2><p>Chhit goe̍h poeh hō thàu-chá khí-chhn̂g ê lâng, ē-tàng tī tang-pêng tē-pêng-sòaⁿ hit-tah ê goe̍h-niû hū-kīn khòaⁿ-tio̍h Chúi-chhiⁿ.
Chit-tiuⁿ thiⁿ-kng chìn-chêng ê thian-kéng, sī hit-kang tī Canary kûn-tó Tenerife tó ê Teide kok-ka-kong-hn̂g hip--ê.
Lāi-té ū chiok-kng ê kiâⁿ-chhiⁿ, goe̍h-kng-mê ê àm-tām goe̍h-kng, kah thài-iông-kng hoat-siā ê sin-goe̍h.
Koh-ū chi̍t-lia̍p ē sûi bô-khì ê lōe-kiâⁿ-chhiⁿ, i tī thiⁿ-téng it-tēng bōe lî Thài-iông siūⁿ hn̄g, to̍h tī thiⁿ beh-kng hit-chūn hoat-chhut i siōng-kng ê kng.
I sī Chúi-chhiⁿ, chit-má to̍h chhāi tī Kim-gû-chō Zeta chhiⁿ (Thian-koan) ê ē-kha, tī thian-gû-kak ê bóe-á.
Sī-kóng, goe̍h-niû àm-tām ê kng kî-si̍t sī tē-kng chiò--ê, sī goe̍h-kng àm-mî hit-bīn hoán-siā tē-kng lâi--ê.
Tē-kng ê biâu-su̍t, gō͘-pah nî-chêng ê Leonardo da Vinci to̍h ū siá-kòe.
I sī Tē-kiû hái-iûⁿ hoán-siā thài-iông-kng, kā Goe-kiú o͘-àm ê piáu-bīn chiò hō͘ kng.
Chiân-kéng leh tán thiⁿ-kng ê sī Teide Thian-bûn-tâi ê Thài-iông siàu-peng-tūi.
Chi̍t-kóa tōa-hêng ê thian-bûn-tâi îⁿ-chhù-téng ùi tò-pêng kàu chiàⁿ-pêng sī, THEMIS, VTT, kah GREGOR thài-iông bōng-oán-kiàⁿ.</p><h2 id=kip-tsuí-tshinn-kah-da-vinci-ê-kng>[KIP] Tsuí-tshinn kah Da Vinci ê kng</h2><p>Tshit gue̍h pueh hō thàu-tsá khí-tshn̂g ê lâng, ē-tàng tī tang-pîng tē-pîng-suànn hit-tah ê gue̍h-niû hū-kīn khuànn-tio̍h Tsuí-tshinn.
Tsit-tiunn thinn-kng tsìn-tsîng ê thian-kíng, sī hit-kang tī Canary kûn-tó Tenerife tó ê Teide kok-ka-kong-hn̂g hip--ê.
Lāi-té ū tsiok-kng ê kiânn-tshinn, gue̍h-kng-mê ê àm-tām gue̍h-kng, kah thài-iông-kng huat-siā ê sin-gue̍h.
Koh-ū tsi̍t-lia̍p ē suî bô-khì ê luē-kiânn-tshinn, i tī thinn-tíng it-tīng buē lî Thài-iông siūnn hn̄g, to̍h tī thinn beh-kng hit-tsūn huat-tshut i siōng-kng ê kng.
I sī Tsuí-tshinn, tsit-má to̍h tshāi tī Kim-gû-tsō Zeta tshinn (Thian-kuan) ê ē-kha, tī thian-gû-kak ê bué-á.
Sī-kóng, gue̍h-niû àm-tām ê kng kî-si̍t sī tē-kng tsiò--ê, sī gue̍h-kng àm-mî hit-bīn huán-siā tē-kng lâi--ê.
Tē-kng ê biâu-su̍t, gōo-pah nî-tsîng ê Leonardo da Vinci to̍h ū siá-kuè.
I sī Tē-kiû hái-iûnn huán-siā thài-iông-kng, kā Gue-kiú oo-àm ê piáu-bīn tsiò hōo kng.
Tsiân-kíng leh tán thinn-kng ê sī Teide Thian-bûn-tâi ê Thài-iông siàu-ping-tuī.
Tsi̍t-kuá tuā-hîng ê thian-bûn-tâi înn-tshù-tíng uì tò-pîng kàu tsiànn-pîng sī, THEMIS, VTT, kah GREGOR thài-iông bōng-uán-kiànn.</p><h2 id=english-mercury-and-the-da-vinci-glow>[English] Mercury and the Da Vinci Glow</h2><p>On July 8th early morning risers saw Mercury near an old Moon low on the eastern horizon.
<a href=https://earthsky.org/astronomy-essentials/visible-planets-tonight-mars-jupiter-venus-saturn-mercury/>On that date</a> bright planet, faint glow of lunar night side, and sunlit crescent were captured in this predawn skyscape from Tenerife's Teide National Park in the Canary Islands.
Never far from the Sun in planet Earth's sky, the <a href=https://solarsystem.nasa.gov/planets/mercury/overview/>fleeting inner planet</a> shines near its brightest in the morning twilight scene.
Mercury lies just below the zeta star of the constellation Taurus, <a href=http://stars.astro.illinois.edu/sow/zetatau.html>Zeta Tauri</a>, near the <a href="https://en.wikipedia.org/wiki/Taurus_(constellation)#/media/File:Sidney_Hall_-_Urania's_Mirror_-_Taurus.jpg">tip</a> of the celestial bull's horn.
Of course the Moon's ashen glow is <a href="https://earthobservatory.nasa.gov/IOTD/view.php?id=83782">earthshine, earthlight reflected</a> from the Moon's night side.
A description of earthshine, in terms of sunlight reflected by Earth's oceans illuminating the Moon's dark surface, was written over 500 years ago by <a href=https://science.nasa.gov/science-news/science-at-nasa/2005/04oct_leonardo>Leonardo da Vinci</a>.
Waiting for the coming dawn in the foreground are the <a href=https://www.iac.es/en/observatorios-de-canarias/teide-observatory>Teide Observatory's</a> sentinels of the Sun, also known as (large domes left to right) the <a href=https://apod.nasa.gov/apod/ap190118.html>THEMIS</a>, <a href=https://apod.nasa.gov/apod/ap111122.html>VTT, and GREGOR</a> solar telescopes.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>Da Vinci ê 光</td><td>Da Vinci ê kng</td><td>Da Vinci ê kng</td><td>達文西光</td><td>Da Vinci Glow</td></tr><tr><td>內行星</td><td>lōe-kiâⁿ-chhiⁿ</td><td>luē-kiânn-tshinn</td><td>內行星</td><td>inner planet</td></tr><tr><td>地光</td><td>tē-kng</td><td>tē-kng</td><td>地光</td><td>earthshine，earthlight</td></tr><tr><td>太陽哨兵隊</td><td>thài-iông siàu-peng-tūi</td><td>thài-iông siàu-ping-tuī</td><td>太陽哨兵隊</td><td>sentinel of the Sun</td></tr><tr><td>太陽望遠鏡</td><td>thài-iông bōng-oán-kiàⁿ</td><td>thài-iông bōng-uán-kiànn</td><td>太陽望遠鏡</td><td>solar telescope</td></tr><tr><td>金牛座</td><td>Kim-gû-chō</td><td>Kim-gû-tsō</td><td>金牛座</td><td>the constellation Tauru</td></tr><tr><td>天關</td><td>Thian-koan</td><td>Thian-kuan</td><td>天關</td><td>Zeta Tauri</td></tr><tr><td>天牛角</td><td>thian-gû-kak</td><td>thian-gû-kak</td><td>天牛角</td><td>the celestial bull's horn</td></tr><tr><td>圓厝頂</td><td>îⁿ-chhù-téng</td><td>înn-tshù-tíng</td><td>圓厝頂</td><td>dome</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210709/>昨昏 ê 圖：M82：有星系風 ê 星爆星系</a>
</span><span class=post_next><a href=https://apod.tw/daily/20210711/>明仔載 ê 圖：來揣月娘</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>