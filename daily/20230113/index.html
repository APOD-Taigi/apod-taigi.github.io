<!doctype html><html lang=en><head><title>少年星團 ngc 346 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="少年星團 NGC 346"><meta property="og:description" content="質量上大 ê 少年星團是 NGC 346。伊就 tī 咱 ê 衛星星系 小麥哲倫星雲 ê 恆星形成區內底，離咱有 21 萬光年遠。"><meta property="og:url" content="https://apod.tw/daily/20230113/"><meta property="og:image" content="https://apod.nasa.gov/apod/fap/image/2301/jwst-ngc346-800.png"><link rel=canonical href=https://apod.tw/daily/20230113/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. January 2023</p><h1 class=post_title>少年星團 NGC 346</h1><div class=post_body><div class=post_inner><img src=https://apod.nasa.gov/apod/fap/image/2301/jwst-ngc346-800.png alt=/home/runner/work/apod-taigi.github.io/apod-taigi.github.io/content/daily/2023/01/20230113.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230113.html>Young Star Cluster NGC 346</a></li><li>影像來源：科學：<a href=https://www.nasa.gov>NASA</a>, <a href=https://www.esa.int/>ESA</a>, <a href=https://www.asc-csa.gc.ca/eng/>CSA</a>, Olivia C. Jones (UK ATC), Guido De Marchi (ESTEC), Margaret Meixner (USRA)；
資料： Alyssa Pagan (STScI), Nolan Habel (USRA), Laura Lenkić (USRA), Laurie E. U. Chu (NASA Ames)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cldm7b1di0boy01t48x2ee2rv height=180 width=500 frameborder=0 scrolling=no></iframe></div><h2 id=漢羅-少年星團-ngc-346>[漢羅] 少年星團 NGC 346</h2><p>質量上大 ê 少年星團是 NGC 346。
伊就 tī 咱 ê 衛星星系 <a href=https://apod.nasa.gov/apod/ap210105.html>小麥哲倫星雲</a> ê 恆星形成區內底，離咱有 21 萬光年遠。
<a href=https://apod.nasa.gov/apod/ap991130.html>雖罔講</a> NGC 346 星團內底 ê 大質量恆星 攏足短命--ê，毋過 in 攏 <a href=https://chandra.harvard.edu/photo/2003/ngc346/index.html>活跳跳 閣 pìn-piàng 叫</a>。
恆星風 kah 輻射 leh <a href=https://hubblesite.org/contents/media/images/2005/35/1818-Image.html>雕這區 厚塗粉 分子雲外沿</a> ê 時陣，會驅動內底 ê 恆星形成活動。
恆星形成區內底會有足濟 <a href=https://apod.nasa.gov/apod/ap221118.html>紅嬰仔恆星</a>，四散 tī 星團內底。
In 才 300 到 500 萬歲爾爾，猶未開始 tī in ê 核心 進行 <a href=https://solarsystem.nasa.gov/genesismission/science/module1/index.html>水素 ê 核融合反應</a>。
NGC 346 <a href=https://webbtelescope.org/contents/news-releases/2023/news-2023-101>這張壯觀 ê 紅外線景色</a> 是 ùi James Webb 太空望遠鏡 ê 近紅外線相機 <a href=https://webbtelescope.org/contents/media/images/01FA0SZSEW1TZ51BHG0EGW2EZP>NIRcam</a> 翕--ê。
相片內底 ê 粉紅仔色，是大質量恆星 ê 高能輻射 kā 水素原子 離子化。
柑仔色是恆星形成分子雲 內底 ê 水素分子 kah 塗粉 發出 ê 發射線。
Webb 太空望遠鏡翕--ê 這張 遮爾清楚 ê 少年恆星形成區，若是照 小麥哲倫星雲 ê 距離來估算，應該是有 240 光年闊。</p><h2 id=poj-siàu-liân-seng-thoân-ngc-346>[POJ] Siàu-liân Seng-thoân NGC 346</h2><p>Chit-liōng siōng tōa ê siàu-liân seng-thoân sī NGC 346.
I to̍h tī lán ê ōe-chheⁿ seng-hē Sió Be̍h-tiat-lûn Seng-hûn ê hêng-chheⁿ hêng-sêng-khu lāi-té, lī lán ū 21 bān kng-nî hn̄g.
Sui-bóng kóng NGC 346 seng-thoân lāi-té ê tōa-chit-liōng hêng-chheⁿ lóng chiok té-miā--ê, m̄-koh in lóng oa̍h-thiàu-thiàu koh pìn-piàng kiò.
Hêng-chheⁿ-hong kah hok-siā leh tiau chit-khu kāu thô͘-hún hun-chú-hûn gōa-iân ê sî-chūn, ē khu-tōng lāi-té ê hêng-chheⁿ hêng-sêng oa̍h-tōng.
Hêng-chheⁿ hêng-sêng-khu lāi-té ē ū chiok chōe âng-eⁿ-á hêng-chheⁿ, sì-sòaⁿ tī seng-thoân lāi-té.
In chiah 300 kàu 500 bān hòe niā-niā, iáu-bē khai-sí tī in ê he̍k-sim chìn-hêng chúi-sò͘ ê he̍k-iông-ha̍p hoán-èng.
NGC 346 chit tiuⁿ chòng-koan ê âng-gōa-sòaⁿ kéng-sek sī ùi James Webb Thài-khong Bōng-oán-kiàⁿ ê kīn-âng-gōa-sòaⁿ siòng-ki NIRcam hip--ê.
Siòng-phìⁿ lāi-té ê hún-âng-á-sek, sī tōa-chit-liōng hêng-chheⁿ ê ko-lêng hok-siā kā chúi-sò͘ goân-chú lī-chú-hòa.
Kam-á-sek sī hêng-chheⁿ hêng-sêng hun-chú-hûn lāi-té ê chúi-sò͘ hun-chú kah thô͘-hún hoat--chhut ê hoat-siā-sòaⁿ.
Webb Thài-khong Bōng-oán-kiàⁿ hip--ê chit-tiuⁿ chiah-nī chheng-chhó ê siàu-liân hêng-chheⁿ hêng-sêng-khu, nā-sī chiàu Sió Be̍h-tiat-lûn Seng-hûn ê kū-lī lâi kó͘-sǹg, èng-kai sī ū 240 kng-nî khoah.</p><h2 id=kip-siàu-liân-sing-thuân-ngc-346>[KIP] Siàu-liân Sing-thuân NGC 346</h2><p>Tsit-liōng siōng tuā ê siàu-liân sing-thuân sī NGC 346.
I to̍h tī lán ê uē-tshenn sing-hē Sió Be̍h-tiat-lûn Sing-hûn ê hîng-tshenn hîng-sîng-khu lāi-té, lī lán ū 21 bān kng-nî hn̄g.
Sui-bóng kóng NGC 346 sing-thuân lāi-té ê tuā-tsit-liōng hîng-tshenn lóng tsiok té-miā--ê, m̄-koh in lóng ua̍h-thiàu-thiàu koh pìn-piàng kiò.
Hîng-tshenn-hong kah hok-siā leh tiau tsit-khu kāu thôo-hún hun-tsú-hûn guā-iân ê sî-tsūn, ē khu-tōng lāi-té ê hîng-tshenn hîng-sîng ua̍h-tōng.
Hîng-tshenn hîng-sîng-khu lāi-té ē ū tsiok tsuē âng-enn-á hîng-tshenn, sì-suànn tī sing-thuân lāi-té.
In tsiah 300 kàu 500 bān huè niā-niā, iáu-bē khai-sí tī in ê hi̍k-sim tsìn-hîng tsuí-sòo ê hi̍k-iông-ha̍p huán-ìng.
NGC 346 tsit tiunn tsòng-kuan ê âng-guā-suànn kíng-sik sī uì James Webb Thài-khong Bōng-uán-kiànn ê kīn-âng-guā-suànn siòng-ki NIRcam hip--ê.
Siòng-phìnn lāi-té ê hún-âng-á-sik, sī tuā-tsit-liōng hîng-tshenn ê ko-lîng hok-siā kā tsuí-sòo guân-tsú lī-tsú-huà.
Kam-á-sik sī hîng-tshenn hîng-sîng hun-tsú-hûn lāi-té ê tsuí-sòo hun-tsú kah thôo-hún huat--tshut ê huat-siā-suànn.
Webb Thài-khong Bōng-uán-kiànn hip--ê tsit-tiunn tsiah-nī tshing-tshó ê siàu-liân hîng-tshenn hîng-sîng-khu, nā-sī tsiàu Sió Be̍h-tiat-lûn Sing-hûn ê kū-lī lâi kóo-sǹg, ìng-kai sī ū 240 kng-nî khuah.</p><h2 id=english-young-star-cluster-ngc-346>[English] Young Star Cluster NGC 346</h2><p>The most massive young star cluster in the <a href=https://apod.nasa.gov/apod/ap210105.html>Small Magellanic Cloud</a> is NGC 346, embedded in our small satellite galaxy's largest star forming region some 210,000 light-years distant.
<a href=https://apod.nasa.gov/apod/ap991130.html>Of course</a> the massive stars of NGC 346 are short lived, but very <a href=https://chandra.harvard.edu/photo/2003/ngc346/index.html>energetic</a>.
Their winds and radiation <a href=https://hubblesite.org/contents/media/images/2005/35/1818-Image.html>sculpt the edges</a> of the region's dusty molecular cloud triggering star-formation within.
The star forming region also appears to contain a large population of <a href=https://apod.nasa.gov/apod/ap221118.html>infant stars</a>.
A mere 3 to 5 million years old and not yet <a href=https://solarsystem.nasa.gov/genesismission/science/module1/index.html>burning hydrogen</a> in their cores, the <a href=https://apod.nasa.gov/apod/ap221118.html>infant stars</a> are strewn about the embedded star cluster.
<a href=https://webbtelescope.org/contents/news-releases/2023/news-2023-101>This spectacular infrared view</a> of NGC 346 is from the James Webb Space Telescope's <a href=https://webbtelescope.org/contents/media/images/01FA0SZSEW1TZ51BHG0EGW2EZP>NIRcam</a>.
Emission from atomic hydrogen ionized by the massive stars' energetic radiation as well as and molecular hydrogen and dust in the star-forming molecular cloud is detailed in pink and orange hues.
<a href=https://webbtelescope.org/contents/media/images/2023/101/01GNYMNTMKSZ98TE3YD5PQY2VD>Webb's sharp image</a> of the young star-forming region spans 240 light-years at the distance of the Small Magellanic Cloud.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>星團</td><td>seng-thoân</td><td>sing-thuân</td><td>星團</td><td>star cluster</td></tr><tr><td>NGC 346</td><td>NGC sam-sù-lio̍k</td><td>NGC sam-sù-lio̍k</td><td>NGC 346</td><td>NGC 346</td></tr><tr><td>衛星星系</td><td>ōe-chheⁿ-seng-hē</td><td>uē-tshenn-sing-hē</td><td>衛星星系</td><td>satellite galaxy</td></tr><tr><td>小麥哲倫星雲</td><td>Sió Be̍h-tiat-lûn Seng-hûn</td><td>Sió Be̍h-tiat-lûn Sing-hûn</td><td>小麥哲倫星雲</td><td>Small Magellanic Cloud</td></tr><tr><td>恆星形成區</td><td>hêng-chheⁿ hêng-sêng-khu</td><td>hîng-tshenn hîng-sîng-khu</td><td>恆星形成區</td><td>star-forming region</td></tr><tr><td>恆星風</td><td>hêng-chheⁿ-hong</td><td>hîng-tshenn-hong</td><td>恆星風</td><td>stellar wind</td></tr><tr><td>輻射</td><td>hok-siā</td><td>hok-siā</td><td>輻射</td><td>radiation</td></tr><tr><td>紅嬰仔恆星</td><td>âng-eⁿ-á hêng-chheⁿ</td><td>âng-enn-á hîng-tshenn</td><td>嬰兒恆星</td><td>infant stars</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>James Webb 太空望遠鏡</td><td>James Webb Thài-khong bōng-oán-kiàⁿ</td><td>James Webb Thài-khong bōng-uán-kiànn</td><td>詹姆斯韋伯太空望遠鏡</td><td>the James Webb Space Telescope</td></tr><tr><td>離子化</td><td>lī-chú-hòa</td><td>lī-tsú-huà</td><td>離子化</td><td>ionization</td></tr><tr><td>原子</td><td>goân-chú</td><td>guân-tsú</td><td>原子</td><td>atom</td></tr><tr><td>分子雲</td><td>hun-chú-hûn</td><td>hun-tsú-hûn</td><td>分子雲</td><td>molecular cloud</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emission</td></tr><tr><td>核融合</td><td>he̍k-iông-ha̍p</td><td>hi̍k-iông-ha̍p</td><td>核融合</td><td>nuclear fusion</td></tr><tr><td>近紅外線相機</td><td>kīn-âng-gōa-sòaⁿ siòng-ki</td><td>kīn-âng-guā-suànn siòng-ki</td><td>近紅外線相機</td><td>NIRcam</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230112/>昨昏 ê 圖：英仙座內底 ê 星塗</a>
</span><span class=post_next><a href=https://apod.tw/daily/20230114/>明仔載 ê 圖：2023 年近日點 ê 太陽</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>