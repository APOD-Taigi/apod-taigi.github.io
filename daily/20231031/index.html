<!doctype html><html lang=en><head><title>萬聖節 kah 巫師星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="萬聖節 kah 巫師星雲"><meta property="og:description" content="萬聖節 ê 起源是 tī 足早以前，而且 kah 天文有關。"><meta property="og:url" content="https://apod.tw/daily/20231031/"><meta property="og:image" content="https://apod.nasa.gov/apod/image/2310/WizardCenter_McInnis_960.jpg"><link rel=canonical href=https://apod.tw/daily/20231031/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>31. October 2023</p><h1 class=post_title>萬聖節 kah 巫師星雲</h1><div class=post_body><div class=post_inner><img src=https://apod.nasa.gov/apod/image/2310/WizardCenter_McInnis_960.jpg alt=/home/runner/work/apod-taigi.github.io/apod-taigi.github.io/content/daily/2023/10/20231031.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap231031.html>Halloween and the Wizard Nebula</a></li><li>影像來源 kah 版權：<a href=https://www.astrobin.com/users/rmcinnis1/>Richard McInnis</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clqnzyfyi000c01us778a1jem height=180 width=500 frameborder=0 scrolling=no></iframe></div><h2 id=漢羅-萬聖節-kah-巫師星雲>[漢羅] 萬聖節 kah 巫師星雲</h2><p><a href=https://www.history.com/topics/halloween/history-of-halloween>萬聖節 ê 起源</a> 是 tī 足久足久以前，而且 kah 天文有關。
<a href=https://en.wikipedia.org/wiki/Halloween>萬聖節</a> 是 ùi 西元前 5 世紀開始--ê，這工是提來慶祝 <a href=https://earthsky.org/astronomy-essentials/halloween-derived-from-ancient-celtic-cross-quarter-day/>跨季日</a>，就是 ùi <a href=https://www.timeanddate.com/calendar/september-equinox.html>秋分</a> 到 <a href=https://apod.nasa.gov/apod/ap220321.html>冬至</a> 中央。
秋分這工 ê 日時 kah 暗暝平長，冬至這工 tī 北半球是日時上短、暗暝上長。
毋過 <a href=https://webexhibits.org/calendars/year-countries.html>現代曆法</a> 內底，就算今仔日是萬聖節，真正 ê 跨<a href=https://en.wikipedia.org/wiki/Quarter_days>季</a>日 會是 <a href=https://sonrisaeast.com/quarter-sun-cross-quarter-calendar/>後一禮拜</a>。
另外一个 跨季日是 番鼠日，嘛會使叫做 <a href=https://en.wikipedia.org/wiki/Groundhog_Day>竹鼠日</a><a href="http://www.youtube.com/watch?v=eZbtAFq7dP8">。</a>
萬聖節 ê 現代慶祝方式，猶是有 <a href=https://www.neopagan.net/Halloween-Origins.html>保留以前 ê 風俗</a>，就是 <a href=https://www.boredpanda.com/blog/wp-content/uploads/2016/10/halloween-cat-costumes-19-57f75fe01d15b__605.jpg>妝甲怪怪</a>，通 kā 幽靈嚇驚走。
Tùi 這个古老節日上適當 ê 貢品，就是這張 <a href=https://en.wikipedia.org/wiki/NGC_7380>巫師星雲</a> (NGC 7380) ê <a href=https://www.astrobin.com/kt2rv5/>特寫相片</a>。
這寡恆星、氣體、塗粉 ê 交互作用，視覺上 tùi 一寡人來講，會看做是 <a href=https://en.wikipedia.org/wiki/Magician_(fantasy)#/media/File:Arthur-Pyle_The_Enchanter_Merlin.JPG>小說內底講著--ê，古早時代 ê 巫師</a>。
雖罔講星雲干焦會活幾若百萬年爾，毋過一寡受著 <a href=https://en.wikipedia.org/wiki/Gravitational_collapse>重力聚集氣體生出來 ê</a> <a href=https://science.nasa.gov/astrophysics/focus-areas/how-do-stars-form-and-evolve/>恆星</a>，有可能會比咱 ê 太陽 <a href=http://hyperphysics.phy-astr.gsu.edu/hbase/Astro/startime.html>活閣較久</a>。</p><h2 id=poj-bān-sèng-cheh-kah-bû-su-seng-hûn>[POJ] Bān-sèng-cheh kah Bû-su Seng-hûn</h2><p>Bān-sèng-cheh ê khí-goân sī tī chiok kú chiok kú í-chêng, jî-chhiáⁿ kah thian-bûn ū-koan.
Bān-sèng-cheh sī ùi se-goân chêng 5 sè-kí khai-sí--ê, chit kang sī thê-lâi khèng-chiok khòa-kùi-ji̍t, to̍h-sī ùi chhiu-hun kàu tang-chì tiong-ng.
Chhiu-hun chit-kang ê ji̍t-sî kah àm-mî pîⁿ tn̂g, tang-chì chit-kang tī Pak-pòaⁿ-kiû sī ji̍t-sî siōng té, àm-mî siōng tn̂g.
M̄-koh hiān-tāi le̍k-hoat lāi-té, to̍h-sǹg kin-á-ji̍t sī Bān-sèng-cheh, chin-chiàⁿ ê khòa-kùi-ji̍t ē sī āu chi̍t lé-pài.
Lēng-gōa chi̍t-ê khòa-kùi-li̍t sī Hoan-chhú-ji̍t, mā ē-sái kiò-chò Tek-chhú-ji̍t.
Bān-sèng-cheh ê hiān-tāi khèng-chiok hong-sek, iáu-sī ū pó-liû í-chêng ê hong-sio̍k, to̍h-sī chng kah koài-koài, thang kā iu-lêng heh-kiaⁿ-cháu.
Tùi chit-ê kó͘-ló cheh-ji̍t siōng sek-tong ê kòng-phín, to̍h-sī chit-tiuⁿ Bû-su Seng-hûn (NGC 7380) ê te̍k-siá siòng-phìⁿ.
Chit kóa hêng-chhiⁿ, khì-thé, thô͘-hún ê kau-hō͘-chok-iōng, sī-kak siōng tùi chi̍t-kóa lâng lâi-kóng, ē khòaⁿ-chò sī sió-soat lāi-té kóng-tio̍h--ê, kó͘-chá sî-tāi ê bû-su.
Sui-bóng kóng seng-hûn kan-na ē oa̍h kúi-nā pah bān-nî niā, m̄-koh chi̍t-kóa siū-tio̍h tiōng-le̍k chū-chi̍p khì-thé seⁿ-chhut-lâi ê hêng-chhiⁿ, ū khó-lêng ē pí lán ê Thài-iông oa̍h koh-khah kú.</p><h2 id=kip-bān-sìng-tseh-kah-bû-su-sing-hûn>[KIP] Bān-sìng-tseh kah Bû-su Sing-hûn</h2><p>Bān-sìng-tseh ê khí-guân sī tī tsiok kú tsiok kú í-tsîng, jî-tshiánn kah thian-bûn ū-kuan.
Bān-sìng-tseh sī uì se-guân tsîng 5 sè-kí khai-sí--ê, tsit kang sī thê-lâi khìng-tsiok khuà-kuì-ji̍t, to̍h-sī uì tshiu-hun kàu tang-tsì tiong-ng.
Tshiu-hun tsit-kang ê ji̍t-sî kah àm-mî pînn tn̂g, tang-tsì tsit-kang tī Pak-puànn-kiû sī ji̍t-sî siōng té, àm-mî siōng tn̂g.
M̄-koh hiān-tāi li̍k-huat lāi-té, to̍h-sǹg kin-á-ji̍t sī Bān-sìng-tseh, tsin-tsiànn ê khuà-kuì-ji̍t ē sī āu tsi̍t lé-pài.
Līng-guā tsi̍t-ê khuà-kuì-li̍t sī Huan-tshú-ji̍t, mā ē-sái kiò-tsò Tik-tshú-ji̍t.
Bān-sìng-tseh ê hiān-tāi khìng-tsiok hong-sik, iáu-sī ū pó-liû í-tsîng ê hong-sio̍k, to̍h-sī tsng kah kuài-kuài, thang kā iu-lîng heh-kiann-tsáu.
Tuì tsit-ê kóo-ló tseh-ji̍t siōng sik-tong ê kòng-phín, to̍h-sī tsit-tiunn Bû-su Sing-hûn (NGC 7380) ê ti̍k-siá siòng-phìnn.
Tsit kuá hîng-tshinn, khì-thé, thôo-hún ê kau-hōo-tsok-iōng, sī-kak siōng tuì tsi̍t-kuá lâng lâi-kóng, ē khuànn-tsò sī sió-suat lāi-té kóng-tio̍h--ê, kóo-tsá sî-tāi ê bû-su.
Sui-bóng kóng sing-hûn kan-na ē ua̍h kuí-nā pah bān-nî niā, m̄-koh tsi̍t-kuá siū-tio̍h tiōng-li̍k tsū-tsi̍p khì-thé senn-tshut-lâi ê hîng-tshinn, ū khó-lîng ē pí lán ê Thài-iông ua̍h koh-khah kú.</p><h2 id=english-halloween-and-the-wizard-nebula>[English] Halloween and the Wizard Nebula</h2><p><a href=https://www.history.com/topics/halloween/history-of-halloween>Halloween's origin</a> is ancient and astronomical.
Since the fifth century BC, <a href=https://en.wikipedia.org/wiki/Halloween>Halloween</a> has been celebrated as a <a href=https://earthsky.org/astronomy-essentials/halloween-derived-from-ancient-celtic-cross-quarter-day/>cross-quarter day</a>, a day halfway between an <a href=https://www.timeanddate.com/calendar/september-equinox.html>equinox</a> (equal day / equal night) and a <a href=https://apod.nasa.gov/apod/ap220321.html>solstice</a> (minimum day / maximum night in the northern hemisphere).
With a <a href=https://webexhibits.org/calendars/year-countries.html>modern calendar</a> however, even though Halloween occurs today, the real cross-<a href=https://en.wikipedia.org/wiki/Quarter_days>quarter day</a> will occur <a href=https://sonrisaeast.com/quarter-sun-cross-quarter-calendar/>next week</a>.
Another cross-quarter day is <a href=https://en.wikipedia.org/wiki/Groundhog_Day>Groundhog Day</a><a href="http://www.youtube.com/watch?v=eZbtAFq7dP8">.</a>
Halloween's modern celebration retains <a href=https://www.neopagan.net/Halloween-Origins.html>historic roots</a> in <a href=https://www.boredpanda.com/blog/wp-content/uploads/2016/10/halloween-cat-costumes-19-57f75fe01d15b__605.jpg>dressing to scare</a> away the spirits of the dead.
Perhaps a fitting tribute to this ancient holiday is <a href=https://www.astrobin.com/kt2rv5/>this closeup view</a> of the <a href=https://en.wikipedia.org/wiki/NGC_7380>Wizard Nebula</a> (NGC 7380).
Visually, the interplay of stars, gas, and dust has created a shape that appears to some like a <a href=https://en.wikipedia.org/wiki/Magician_(fantasy)#/media/File:Arthur-Pyle_The_Enchanter_Merlin.JPG>fictional ancient sorcerer</a>.
Although the nebula may last only a few million years, some of the <a href=https://science.nasa.gov/astrophysics/focus-areas/how-do-stars-form-and-evolve/>stars being conjured</a> from the gas by the <a href=https://en.wikipedia.org/wiki/Gravitational_collapse>great gravitational powers</a> may <a href=http://hyperphysics.phy-astr.gsu.edu/hbase/Astro/startime.html>outlive</a> our Sun.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>萬聖節</td><td>Bān-sèng-cheh</td><td>Bān-sìng-tseh</td><td>萬聖節</td><td>Halloween</td></tr><tr><td>巫師星雲</td><td>Bû-su Seng-hûn</td><td>Bû-su Sing-hûn</td><td>巫師星雲</td><td>Wizard Nebula</td></tr><tr><td>NGC 7380</td><td>NGC chhit-sam-pat-khòng</td><td>NGC tshit-sam-pat-khòng</td><td>NGC 7380</td><td>NGC 7380</td></tr><tr><td>跨季日</td><td>Khòa-kùi-ji̍t</td><td>Khuà-kuì-ji̍t</td><td>跨季日</td><td>cross-quarter day</td></tr><tr><td>番鼠日</td><td>Hoan-chhí-ji̍t</td><td>Huan-tshí-ji̍t</td><td>土撥鼠日</td><td>Groundhog Day</td></tr><tr><td>竹鼠日</td><td>Tek-chhí-ji̍t</td><td>Tik-tshí-ji̍t</td><td>土撥鼠日</td><td>Groundhog Day</td></tr><tr><td>秋分</td><td>chhiu-hun</td><td>tshiu-hun</td><td>秋分</td><td>autumn equinox</td></tr><tr><td>冬至</td><td>tang-chì</td><td>tang-tsì</td><td>冬至</td><td>winter solstice</td></tr><tr><td>冬節</td><td>tang-cheh</td><td>tang-tseh</td><td>冬至</td><td>winter solstice</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20231030/>昨昏 ê 圖：幽靈星雲 ê 反射光</a>
</span><span class=post_next><a href=https://apod.tw/daily/20231101/>明仔載 ê 圖：美國猶他州 ê 日環食</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>