<!doctype html><html lang=en><head><title>收冬月 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="收冬月"><meta property="og:description" content="對蹛 tī 北半球 ê 人來講，九月 ê 月圓叫做 收冬月。"><meta property="og:url" content="https://apod.tw/daily/20240920/"><meta property="og:image" content="https://apod.nasa.gov/apod/image/2409/2024_09_18_ZM_Spis_50mm-Pano_Postupka_1024c.png"><link rel=canonical href=https://apod.tw/daily/20240920/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. September 2024</p><h1 class=post_title>收冬月</h1><div class=post_body><div class=post_inner><img src=https://apod.nasa.gov/apod/image/2409/2024_09_18_ZM_Spis_50mm-Pano_Postupka_1024c.png alt=/home/runner/work/apod-taigi.github.io/apod-taigi.github.io/content/daily/2024/09/20240920.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240920.html>A Hazy Harvest Moon</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.petrhoralek.com/#about-1>Petr Horálek</a> / <a href=https://www.slu.cz/phys/en/>Institute of Physics in Opava</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm22aezml129h01ydhhlj5o8y height=180 width=500 frameborder=0 scrolling=no></iframe></div><h2 id=漢羅-收冬月>[漢羅] 收冬月</h2><p>對蹛 tī 北半球 ê 人來講，九月 ê 月圓叫做 <a href=https://earthsky.org/astronomy-essentials/harvest-moon-2/>收冬月</a>。
9 月 17、18 這兩暗，月娘行到地球烏影內底。
伊去予日光照著 ê 彼爿，有一部份 tī 圓錐形 ê 地球本影下底，產生 <a href=https://earthsky.org/astronomy-essentials/partial-lunar-eclipse-seotember-17-18-2024/>月偏食</a>。
這張相片是透早天欲光進前 2 點半鐘，kā kha-mé-lah 固定 tī 三跤馬頂懸 翕--ê 收冬月食月 <a href="https://www.petrhoralek.com/?p=24829">系列影像</a>，前景是 Slovakia 共和國東部 ê Spiš 城堡。
收冬月是一个傳統名，代表這是 <a href=https://en.wikipedia.org/wiki/Mid-Autumn_Festival>秋分</a> 前後 ê 月圓日，是一个慶祝、講古、kah 唱歌 ê 日子。
照按呢講，這个名實在是有夠合。
因為農作物 <a href="https://www.instagram.com/p/CxyAMAOseA0/?img_index=1">成長 ê 季節</a> 欲煞 ê 時陣，日時 ê 時間就變甲愈來愈短。
毋閣做穡人猶是會當 tī 天色欲暗到天光進前，利用月圓時 ê <a href=https://en.wikipedia.org/wiki/Shine_On,_Harvest_Moon>月光</a> 來採收農作物。
9 月 ê 收冬月 嘛是超級月娘，這代表月球 tī <a href=https://science.nasa.gov/solar-system/moon/what-is-a-supermoon/>月圓 ê 時陣行到近地點附近</a>。</p><h2 id=poj-siu-tang-goeh>[POJ] Siu-tang-goe̍h</h2><p>Tùi tòa tī pak-pòaⁿ-kiû ê lâng lâi-kóng, káu-goe̍h ê goe̍h-îⁿ kiò-chò Siu-tang-goe̍h.
9 goe̍h 17, 18 chit nn̄g àm, goe̍h-niû kiâⁿ kàu Tē-kiû o͘-iáⁿ lāi-té.
I khì hō͘ ji̍t-kng chiò-tio̍h ê hit-pêng, ū chi̍t-pō͘-hūn tī îⁿ-chui-hêng ê Tē-kiû pún-iáⁿ ē-té, sán-seng goe̍h-phian-si̍t.
Chit-tiuⁿ siòng-phìⁿ sī thàu-chá thiⁿ beh kng chìn-chêng 2 tiám-pòaⁿ-cheng, kā kha-mé-lah kò͘-tēng tī saⁿ-kha-bé téng-koân hip--ê Siu-tang-goe̍h si̍t-goe̍h hē-lia̍t iáⁿ-siōng, chiân-kéng sī Slovakia kiōng-hô-kok tang-pō͘ ê Spiš siâⁿ-pó.
Siu-tang-goe̍h sī chi̍t-ê thoân-thóng miâ, tāi-piáu che-sī chhiu-hun chêng-āu ê goe̍h-îⁿ-ji̍t, sī chi̍t-ê khèng-chiok, kóng-kó͘, kah chhiùⁿ-koa ê ji̍t-chí.
Chiàu án-ne kóng, chit-ê miâ si̍t-chāi sī ū-kàu ha̍h.
In-ūi lông-chok-bu̍t sêng-tióng ê kùi-cheh beh soah ê sî-chūn, ji̍t--sî ê sî-kan to̍h piàn-kah lú-lâi-lú té.
M̄-koh chò-sit-lâng iáu-sī ē-tàng tī thiⁿ-sek beh àm kàu thiⁿ-kng chìn-chêng, lī-iōng goe̍h-îⁿ sî ê goe̍h-kng lâi chhái-siu lông-chok-bu̍t.
9 goe̍h ê Siu-tang-goe̍h mā-sī chhiau-kip goe̍h-niû, che tāi-piáu Goe̍h-kiû tī goe̍h-îⁿ ê sî-chūn kiâⁿ kàu kīn-tē-tiám hù-kīn.</p><h2 id=kip-siu-tang-gueh>[KIP] Siu-tang-gue̍h</h2><p>Tuì tuà tī pak-puànn-kiû ê lâng lâi-kóng, káu-gue̍h ê gue̍h-înn kiò-tsò Siu-tang-gue̍h.
9 gue̍h 17, 18 tsit nn̄g àm, gue̍h-niû kiânn kàu Tē-kiû oo-iánn lāi-té.
I khì hōo ji̍t-kng tsiò-tio̍h ê hit-pîng, ū tsi̍t-pōo-hūn tī înn-tsui-hîng ê Tē-kiû pún-iánn ē-té, sán-sing gue̍h-phian-si̍t.
Tsit-tiunn siòng-phìnn sī thàu-tsá thinn beh kng tsìn-tsîng 2 tiám-puànn-tsing, kā kha-mé-lah kòo-tīng tī sann-kha-bé tíng-kuân hip--ê Siu-tang-gue̍h si̍t-gue̍h hē-lia̍t iánn-siōng, tsiân-kíng sī Slovakia kiōng-hô-kok tang-pōo ê Spiš siânn-pó.
Siu-tang-gue̍h sī tsi̍t-ê thuân-thóng miâ, tāi-piáu tse-sī tshiu-hun tsîng-āu ê gue̍h-înn-ji̍t, sī tsi̍t-ê khìng-tsiok, kóng-kóo, kah tshiùnn-kua ê ji̍t-tsí.
Tsiàu án-ne kóng, tsit-ê miâ si̍t-tsāi sī ū-kàu ha̍h.
In-uī lông-tsok-bu̍t sîng-tióng ê kuì-tseh beh suah ê sî-tsūn, ji̍t--sî ê sî-kan to̍h piàn-kah lú-lâi-lú té.
M̄-koh tsò-sit-lâng iáu-sī ē-tàng tī thinn-sik beh àm kàu thinn-kng tsìn-tsîng, lī-iōng gue̍h-înn sî ê gue̍h-kng lâi tshái-siu lông-tsok-bu̍t.
9 gue̍h ê Siu-tang-gue̍h mā-sī tshiau-kip gue̍h-niû, tse tāi-piáu Gue̍h-kiû tī gue̍h-înn ê sî-tsūn kiânn kàu kīn-tē-tiám hù-kīn.</p><h2 id=english-a-hazy-harvest-moon>[English] A Hazy Harvest Moon</h2><p>For northern hemisphere dwellers, September's Full Moon was <a href=https://earthsky.org/astronomy-essentials/harvest-moon-2/>the Harvest Moon</a>.
On September 17/18 the sunlit lunar nearside passed into shadow, just grazing Earth's umbra, the planet's dark, central shadow cone, in a <a href=https://earthsky.org/astronomy-essentials/partial-lunar-eclipse-seotember-17-18-2024/>partial lunar eclipse</a>.
Over the two and half hours before dawn a camera fixed to a tripod was used to record this <a href="https://www.petrhoralek.com/?p=24829">series of exposures</a> as the eclipsed Harvest Moon set behind Spiš Castle in the hazy morning sky over eastern Slovakia.
Famed in festival, story, and song, Harvest Moon is just the traditional name of the full moon nearest the <a href=https://en.wikipedia.org/wiki/Mid-Autumn_Festival>autumnal</a> equinox.
According to lore the name is a fitting one.
Despite the diminishing daylight hours as the <a href="https://www.instagram.com/p/CxyAMAOseA0/?img_index=1">growing season</a> drew to a close, farmers could harvest crops by the light of a full moon <a href=https://en.wikipedia.org/wiki/Shine_On,_Harvest_Moon>shining on</a> from dusk to dawn.
This September's Harvest Moon was also known to some as a supermoon, a term becoming a traditional name for a <a href=https://science.nasa.gov/solar-system/moon/what-is-a-supermoon/>full moon near perigee</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>收冬月</td><td>Siu-tang-goe̍h</td><td>Siu-tang-gue̍h</td><td>收穫月</td><td>Harvest Moon</td></tr><tr><td>北半球</td><td>pak-pòaⁿ-kiû</td><td>pak-puànn-kiû</td><td>北半球</td><td>north hemishpere</td></tr><tr><td>月偏食</td><td>goe̍h-phian-si̍t</td><td>gue̍h-phian-si̍t</td><td>月偏食</td><td>partial lunar eclipse</td></tr><tr><td>食月</td><td>si̍t-goe̍h</td><td>si̍t-gue̍h</td><td>食月</td><td>eclipsed moon</td></tr><tr><td>秋分</td><td>chhiu-hun</td><td>tshiu-hun</td><td>秋分</td><td>the autumnal equinox</td></tr><tr><td>月圓</td><td>goe̍h-îⁿ</td><td>gue̍h-înn</td><td>滿月</td><td>full moon</td></tr><tr><td>超級月娘</td><td>chhiau-kip goe̍h-niû</td><td>tshiau-kip gue̍h-niû</td><td>超級月亮</td><td>supermoon</td></tr><tr><td>近地點</td><td>kīn-tē-tiám</td><td>kīn-tē-tiám</td><td>近地點</td><td>perigee</td></tr><tr><td>本影</td><td>pún-iáⁿ</td><td>pún-iánn</td><td>本影</td><td>umbra</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240919/>昨昏 ê 圖：仙王座方向 ê 烏暗海馬星雲</a>
</span><span class=post_next><a href=https://apod.tw/daily/20240921/>明仔載 ê 圖：日出 tī 天頂 ê 烏影</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>