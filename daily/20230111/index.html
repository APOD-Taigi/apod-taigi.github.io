<!doctype html><html lang=en><head><title>冰島天頂 ê 捲螺仔極光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="冰島天頂 ê 捲螺仔極光"><meta property="og:description" content="這个景色可能看起來敢若是幻影，毋過遮其實是 tī 冰島。"><meta property="og:url" content="https://apod.tw/daily/20230111/"><meta property="og:image" content="https://apod.nasa.gov/apod/image/2301/RockyArchAurora_Pellegrini_960.jpg"><link rel=canonical href=https://apod.tw/daily/20230111/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>11. January 2023</p><h1 class=post_title>冰島天頂 ê 捲螺仔極光</h1><div class=post_body><div class=post_inner><img src=https://apod.nasa.gov/apod/image/2301/RockyArchAurora_Pellegrini_960.jpg alt=/home/runner/work/apod-taigi.github.io/apod-taigi.github.io/content/daily/2023/01/20230111.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230111.html>Spiral Aurora over Iceland</a></li><li>影像來源 kah 版權：<a href=https://www.instagram.com/pels_photo/>Stefano Pellegrini</a></li><li>天頂送你 ê 禮物：<a href=https://apod.nasa.gov/apod/calendar/allyears.html>你 ê 生日 APOD 相片是佗一張？</a> (post 1995)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cldg799ei089q01t40m13h82w height=180 width=500 frameborder=0 scrolling=no></iframe></div><h2 id=漢羅-冰島天頂-ê-捲螺仔極光>[漢羅] 冰島天頂 ê 捲螺仔極光</h2><p>這个景色可能看起來敢若是幻影，毋過伊其實是 tī <a href=https://en.wikipedia.org/wiki/Iceland>冰島</a>。
這个叫做 <a href=https://guidetoiceland.is/travel-iceland/drive/gatklettur>Gatklettur</a> ê 石拱門，是 tī 冰島西北爿 ê 海岸。
前景有一寡仔較大粒 ê 岩石，差不多嘛有一公尺大。
岩石下底 ê 雺霧，其實是海湧經過長時間感光了後 ê 平均運動。
<a href=https://www.instagram.com/p/ClyznP4JWCp/>這張</a> 是 kā 舊年 11 月彼陣，用仝一台 kha-mé-lah、踮仝一个地點、佇仝一暗 翕--ê 幾若張前景 kah 背景相片組合起來 ê 影像。
會揀這个地點是因為前景媠甲親像是一幅圖。
會揀這个時間是因為背景多彩 ê <a href=https://spaceplace.nasa.gov/aurora/en/>極光</a>。
這个 tī 石拱門天頂 ê <a href=https://apod.nasa.gov/apod/ap190421.html>捲螺仔極光</a>，是天文攝影師 <a href="https://media.istockphoto.com/id/1361394182/photo/funny-british-shorthair-cat-portrait-looking-shocked-or-surprised.jpg?s=612x612&amp;w=0&amp;k=20&amp;c=6yvVxdufrNvkmc50nCLCd8OFGhoJd6vPTNotl90L-vo=">這世人看過上光 ê</a> 極光。
是講，<a href=https://apod.nasa.gov/apod/ap120209.html>極光波</a> tī 這个冷吱吱 ê 暗暝咧 <a href=https://apod.nasa.gov/apod/ap150601.html>跳舞</a>，已經跳幾若點鐘久矣。
按呢這个捲踅 ê 圖樣會隨無去。
遙遠 ê 天頂有足濟天星。
<a href=https://apod.nasa.gov/apod/ap200701.html>地球那咧自轉</a>，這寡天星就 <a href=https://apod.nasa.gov/apod/ap090909.html>那踅</a> <a href=https://apod.nasa.gov/apod/ap210428.html>北極星</a> 附近 ê 天球北極咧行。</p><h2 id=poj-peng-tó-thiⁿ-téng-ê-kńg-lê-á-kek-kng>[POJ] Peng-tó thiⁿ-téng ê Kńg-lê-á Ke̍k-kng</h2><p>Chit ê kéng-sek khó-lêng khòaⁿ--khí-lâi ká-ná sī hoàn-iáⁿ, m̄-koh chiah kî-si̍t sī tī Peng-tó.
Chit ê kiò-chò Gatklettur ê chio̍h-kóng-mn̂g, sī tī Peng-tó sai-pak-pêng ê hái-hōaⁿ.
Chiân-kéng ū chi̍t-kóa-á khah tōa-lia̍p ê giâm-chio̍h, chha-put-to mā ū chi̍t kong-chhioh tōa.
Giâm-chio̍h ē-té ê bông-bū, kî-si̍t sī hái-éng keng-kè tn̂g-sî-kan kám-kng liáu-āu ê pêng-kun ūn-tōng.
Chit-tiuⁿ sī kā kū-nî 11 goe̍h hit-chūn, iōng kāng chi̍t tâi kha-mé-lah, tiàm kāng chi̍t ê tē-tiám, tī kāng chi̍t àm hip--ê kúi-ā tiuⁿ chiân-kéng kah pōe-kéng siòng-phìⁿ cho͘-ha̍p--khí-lâi ê iáⁿ-siōng.
Ē kéng chit ê tē-tiám sī in-ūi chiân-kéng súi kah chhiⁿ-chhiūⁿ sī chi̍t-pak tô͘.
Ē kéng chit ê sî-kan sī in-ūi pōe-kéng to-chhái ê ke̍k-kng.
Chit-ê tī chio̍h-kóng-mn̂g thiⁿ-téng ê kńg-lê-á ke̍k-kng, sī thian-bûn liap-iáⁿ-su chit-sì-lâng khòaⁿ-kè siōng kng ê ke̍k-kng.
Sī kóng, ke̍k-kng-pho tī chit ê léng-ki-ki ê àm-mî leh thiàu-bú, í-keng thiàu kúi-ā tiám-cheng kú ah.
Án-ni chit ê kńg-se̍h ê tô͘-iūⁿ ē sûi bô--khì.
Iâu-oán ê thiⁿ-téng ū chiok chōe thiⁿ-chhiⁿ.
Tē-kiû ná leh chū-choán, chit-kóa thiⁿ-chhiⁿ to̍h ná se̍h Pak-ke̍k-chhiⁿ hù-kīn ê thian-kiû pak-ke̍k leh kiâⁿ.</p><h2 id=kip-ping-tó-thinn-tíng-ê-kńg-lê-á-kik-kng>[KIP] Ping-tó thinn-tíng ê Kńg-lê-á Ki̍k-kng</h2><p>Tsit ê kíng-sik khó-lîng khuànn--khí-lâi ká-ná sī huàn-iánn, m̄-koh tsiah kî-si̍t sī tī Ping-tó.
Tsit ê kiò-tsò Gatklettur ê tsio̍h-kóng-mn̂g, sī tī Ping-tó sai-pak-pîng ê hái-huānn.
Tsiân-kíng ū tsi̍t-kuá-á khah tuā-lia̍p ê giâm-tsio̍h, tsha-put-to mā ū tsi̍t kong-tshioh tuā.
Giâm-tsio̍h ē-té ê bông-bū, kî-si̍t sī hái-íng king-kè tn̂g-sî-kan kám-kng liáu-āu ê pîng-kun ūn-tōng.
Tsit-tiunn sī kā kū-nî 11 gue̍h hit-tsūn, iōng kāng tsi̍t tâi kha-mé-lah, tiàm kāng tsi̍t ê tē-tiám, tī kāng tsi̍t àm hip--ê kuí-ā tiunn tsiân-kíng kah puē-kíng siòng-phìnn tsoo-ha̍p--khí-lâi ê iánn-siōng.
Ē kíng tsit ê tē-tiám sī in-uī tsiân-kíng suí kah tshinn-tshiūnn sī tsi̍t-pak tôo.
Ē kíng tsit ê sî-kan sī in-uī puē-kíng to-tshái ê ki̍k-kng.
Tsit-ê tī tsio̍h-kóng-mn̂g thinn-tíng ê kńg-lê-á ki̍k-kng, sī thian-bûn liap-iánn-su tsit-sì-lâng khuànn-kè siōng kng ê ki̍k-kng.
Sī kóng, ki̍k-kng-pho tī tsit ê líng-ki-ki ê àm-mî leh thiàu-bú, í-king thiàu kuí-ā tiám-tsing kú ah.
Án-ni tsit ê kńg-se̍h ê tôo-iūnn ē suî bô--khì.
Iâu-uán ê thinn-tíng ū tsiok tsuē thinn-tshinn.
Tē-kiû ná leh tsū-tsuán, tsit-kuá thinn-tshinn to̍h ná se̍h Pak-ki̍k-tshinn hù-kīn ê thian-kiû pak-ki̍k leh kiânn.</p><h2 id=english-spiral-aurora-over-iceland>[English] Spiral Aurora over Iceland</h2><p>The scene may look like a fantasy, but it's really <a href=https://en.wikipedia.org/wiki/Iceland>Iceland</a>.
The rock arch is named <a href=https://guidetoiceland.is/travel-iceland/drive/gatklettur>Gatklettur</a> and located on the island's northwest coast.
Some of the larger rocks in the foreground span a meter across.
The fog over the rocks is really moving waves averaged over long exposures.
The <a href=https://www.instagram.com/p/ClyznP4JWCp/>featured image</a> is a composite of several foreground and background shots taken with the same camera and from the same location on the same night last November.
The location was picked for its picturesque foreground, but the timing was planned for its colorful background: <a href=https://spaceplace.nasa.gov/aurora/en/>aurora</a>.
The <a href=https://apod.nasa.gov/apod/ap190421.html>spiral aurora</a>, far behind the arch, was one of <a href="https://media.istockphoto.com/id/1361394182/photo/funny-british-shorthair-cat-portrait-looking-shocked-or-surprised.jpg?s=612x612&amp;w=0&amp;k=20&amp;c=6yvVxdufrNvkmc50nCLCd8OFGhoJd6vPTNotl90L-vo=">the brightest seen</a> in the astrophotographer's life.
The coiled pattern was fleeting, though, as <a href=https://apod.nasa.gov/apod/ap120209.html>aurora</a>l patterns <a href=https://apod.nasa.gov/apod/ap150601.html>waved and danced</a> for hours during the cold night.
Far in the background were the unchanging stars, with <a href=https://apod.nasa.gov/apod/ap200701.html>Earth's rotation</a> causing them to appear to slowly <a href=https://apod.nasa.gov/apod/ap090909.html>circle the sky</a>'s northernmost point near <a href=https://apod.nasa.gov/apod/ap210428.html>Polaris</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔極光</td><td>kńg-lê-á ke̍k-kng</td><td>kńg-lê-á ki̍k-kng</td><td>螺旋極光</td><td>spiral aurora</td></tr><tr><td>極光</td><td>ke̍k-kng</td><td>ki̍k-kng</td><td>極光</td><td>aurora</td></tr><tr><td>石拱門</td><td>chio̍h-kóng-mn̂g</td><td>tsio̍h-kóng-mn̂g</td><td>石拱門</td><td>rock arch</td></tr><tr><td>北極星</td><td>Pak-ke̍k-chhiⁿ</td><td>Pak-ki̍k-tshinn</td><td>北極星</td><td>Polaris</td></tr><tr><td>天球</td><td>thian-kiû</td><td>thian-kiû</td><td>天球</td><td>celestial sphere</td></tr><tr><td>北極</td><td>pak-ke̍k</td><td>pak-ki̍k</td><td>北極</td><td>the northernmost point</td></tr><tr><td>自轉</td><td>chū-choán</td><td>tsū-tsuán</td><td>自轉</td><td>rotation</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230110/>昨昏 ê 圖：NGC 2264：圓錐星雲</a>
</span><span class=post_next><a href=https://apod.tw/daily/20230112/>明仔載 ê 圖：英仙座內底 ê 星塗</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>