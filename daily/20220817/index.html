<!doctype html><html lang=en><head><title>銀河星門 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="銀河星門"><meta property="og:description" content="天頂有一个足大--ê、用天星做 ê 星門，你一工會經過伊兩擺。"><meta property="og:url" content="https://apod.tw/daily/20220817/"><meta property="og:image" content="https://apod.nasa.gov/apod/fap/image/2208/StargateMilkyWay_Oudoux_960_annotated.jpg"><link rel=canonical href=https://apod.tw/daily/20220817/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>17. August 2022</p><h1 class=post_title>銀河星門</h1><div class=post_body><div class=post_inner><img src=https://apod.nasa.gov/apod/fap/image/2208/StargateMilkyWay_Oudoux_960_annotated.jpg alt=/home/runner/work/apod-taigi.github.io/apod-taigi.github.io/content/daily/2022/08/20220817.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220817.html>Stargate Milky Way</a></li><li>影像來源 kah 版權：<a href=https://www.instagram.com/max_oudoux/>Maxime Oudoux</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl83a36vj01hx01wmf9ih6qgy height=180 width=500 frameborder=0 scrolling=no></iframe></div><h2 id=漢羅-銀河星門>[漢羅] 銀河星門</h2><p>天頂有一个足大--ê、用天星做 ê 星門，你一工會經過伊兩擺。
這个星門實際上是咱 ê <a href=http://www.atlasoftheuniverse.com/galaxy.html>銀河系</a>，是地球 ê 自轉予你叫是講，你是去 hŏng 捒 tùi 伊下底過--ê。
咱 <a href=https://solarsystem.nasa.gov/resources/285/the-milky-way-galaxy/>銀河</a> ê <a href=https://apod.nasa.gov/apod/ap110710.html>中央帶</a> 是一條 tī 天頂去 hŏng 搝長--ê、暗暗 ê 光帶，你愛 <a href=https://apod.nasa.gov/apod/ap200408.html>離開繁華 ê 夜都市，到燈光無閃閃爍 ê 所在</a>，才看會著。
毋閣你若是 tī 像這款 <a href=https://www.darksky.org/>烏暗 ê 所在</a>，翕一張 長時間感光 ê 闊幅相片，按呢欲看著銀河 ê 中央盤，<a href="https://media.istockphoto.com/photos/the-surprised-cat-the-amazement-of-the-cat-open-your-mouth-in-an-picture-id1240888678?b=1&amp;k=20&amp;m=1240888678&amp;s=170667a&amp;w=0&amp;h=u8E2IgJ5pPaRZLTUFokOoIXy1F9nULJT4_yU5xM7rew=">就變做是一件真簡單 ê 代誌</a>。
<a href=https://www.instagram.com/p/CgUo5ZOM4eC/>這是一張</a> 數位合成相片，是 tī 仝一暗用仝一台 kha-mé-lah 翕幾若張相片才 kā 鬥做一張--ê。
因為這是用 <a href=https://en.wikipedia.org/wiki/Stereographic_map_projection>立體投影</a> ê 方式，銀河才會看起來干焦是一个 <a href=https://apod.nasa.gov/apod/ap140729.html>大型 ê 圓形入口</a>。
<a href=https://solarsystem.nasa.gov/resources/285/the-milky-way-galaxy/>咱 ê 銀河</a> 就 <a href=https://en.wikipedia.org/wiki/Stargate#/media/File:Sg1stargatefront.jpg>親像是一个彎弓形 ê 星門</a>。
Tī 星門內底彼个較暗 ê 光帶是 <a href=https://apod.nasa.gov/apod/ap200309.html>黃道光</a>，彼是日光反射 <a href=https://solarsystem.nasa.gov/solar-system/our-solar-system/overview/>太陽系</a> 內底 ê <a href=https://en.wikipedia.org/wiki/Cosmic_dust>塗粉</a> 造成 ê 光。
前景是 <a href=https://en.wikipedia.org/wiki/Chile>智利</a> ê 高原沙漠。
遐 ê 地形坎坎坷坷，面頂閣有 <a href=https://en.wikipedia.org/wiki/Cactus>仙人掌</a> kah 焦--去 ê 石頭。
遮離 <a href=https://help.telescope.live/hc/en-us/articles/360002577798-El-Sauce-Observatory-Chile-CHI->El Sauce</a> <a href=https://youtu.be/S4rFdr2Qmjk>天文台</a> kah 當咧起 ê <a href=https://en.wikipedia.org/wiki/Vera_C._Rubin_Observatory>Vera Rubin 天文台</a> 袂講蓋遠。
是講 Vera Rubin 天文台按算欲 tī 2024 年 <a href=https://www.lsst.org/about/timeline>開始日常運作</a>。</p><h2 id=poj-gîn-hô-seng-mng>[POJ] Gîn-hô seng-mn̂g</h2><p>Thiⁿ-téng ū chi̍t-ê chiok tōa--ê, iōng thiⁿ-chhiⁿ chò ê seng-mn̂g lí chi̍t-kang ē keng-kòe i nn̄g pái.
Chit-ê seng-mn̂g si̍t-chè-siōng sī lán ê Gîn-hô-hē, sī Tē-kiû ê chū-choán hō͘ lí kiò-sī kóng, lí sī khì hŏng sak tùi i ē-té kòe--ê.
Lán Gîn-hô ê tiong-ng-tòa sī chi̍t-tiâu tī thiⁿ-téng khì hŏng giú-tn̂g--ê, àm-àm ê kng-tòa, lí ài lī-khui hoân-hôa ê iā to-chhī, kàu teng-kng bô siám-siám-sih ê só͘-chāi, chiah khòaⁿ-ē-tio̍h.
M̄-koh lí nā-sī tī chhiūⁿ chit-khoán o͘-àm ê só͘-chāi, hip chi̍t-tiuⁿ tn̂g-sî-kan kám-kng ê khoah-pak siòng-phìⁿ, án-ni beh khòaⁿ-tio̍h Gîn-hô ê tiong-ng-pôaⁿ to̍h piàn-chò sī chi̍t-kiāⁿ chin kán-tan ê tāi-chì.
Che sī chi̍t-tiuⁿ só͘-ūi ha̍p-sêng siòng-phìⁿ, sī tī kāng chi̍t-àm iōng kāng chi̍t-tâi kha-mé-lah hip kúi-ā tiuⁿ siòng-phìⁿ chiah kā tàu chò chi̍t-tiuⁿ--ê.
In-ūi che sī iōng li̍p-thé tâu-iáⁿ ê hong-sek, Gîn-hô chiah ē khòaⁿ--khí-lâi kan-na sī chi̍t-ê tōa-hêng ê îⁿ-hêng ji̍p-kháu.
Lán ê Gîn-hô to̍h chhin-chhiūⁿ sī chi̍t-ê oan-kiong-hêng ê seng-mn̂g
Tī seng-mn̂g lāi-té hit-ê khah àm ê kng-tòa sī n̂g-tō-kng, hē sī ji̍t-kng hoán-siā Thài-iông-hē lāi-té ê thô͘-hún chō-sêng ê kng.
Chiân-kéng sī Tì-lī ê ko-goân soa-bo̍k.
Hiah ê tē-hêng kham-kham-khia̍t-khia̍t, bīn-téng koh ū sian-jîn-chiáng kah ta--khì ê chio̍h-thâu.
Chiah lī El Sauce Thian-bûn-tâi kah tng-leh-khì ê Vera Rubin Thian-bûn-tâi bōe kóng kài hn̄g.
Sī kóng Vera Rubin Thian-bûn-tâi àn-sǹg beh tī 2024 nî khai-sí ūn-chok.</p><h2 id=kip-gîn-hô-sing-mng>[KIP] Gîn-hô sing-mn̂g</h2><p>Thinn-tíng ū tsi̍t-ê tsiok tuā--ê, iōng thinn-tshinn tsò ê sing-mn̂g lí tsi̍t-kang ē king-kuè i nn̄g pái.
Tsit-ê sing-mn̂g si̍t-tsè-siōng sī lán ê Gîn-hô-hē, sī Tē-kiû ê tsū-tsuán hōo lí kiò-sī kóng, lí sī khì hŏng sak tuì i ē-té kuè--ê.
Lán Gîn-hô ê tiong-ng-tuà sī tsi̍t-tiâu tī thinn-tíng khì hŏng giú-tn̂g--ê, àm-àm ê kng-tuà, lí ài lī-khui huân-huâ ê iā to-tshī, kàu ting-kng bô siám-siám-sih ê sóo-tsāi, tsiah khuànn-ē-tio̍h.
M̄-koh lí nā-sī tī tshiūnn tsit-khuán oo-àm ê sóo-tsāi, hip tsi̍t-tiunn tn̂g-sî-kan kám-kng ê khuah-pak siòng-phìnn, án-ni beh khuànn-tio̍h Gîn-hô ê tiong-ng-puânn to̍h piàn-tsò sī tsi̍t-kiānn tsin kán-tan ê tāi-tsì.
Tse sī tsi̍t-tiunn sóo-uī ha̍p-sîng siòng-phìnn, sī tī kāng tsi̍t-àm iōng kāng tsi̍t-tâi kha-mé-lah hip kuí-ā tiunn siòng-phìnn tsiah kā tàu tsò tsi̍t-tiunn--ê.
In-uī tse sī iōng li̍p-thé tâu-iánn ê hong-sik, Gîn-hô tsiah ē khuànn--khí-lâi kan-na sī tsi̍t-ê tuā-hîng ê înn-hîng ji̍p-kháu.
Lán ê Gîn-hô to̍h tshin-tshiūnn sī tsi̍t-ê uan-kiong-hîng ê sing-mn̂g
Tī sing-mn̂g lāi-té hit-ê khah àm ê kng-tuà sī n̂g-tō-kng, hē sī ji̍t-kng huán-siā Thài-iông-hē lāi-té ê thôo-hún tsō-sîng ê kng.
Tsiân-kíng sī Tì-lī ê ko-guân sua-bo̍k.
Hiah ê tē-hîng kham-kham-khia̍t-khia̍t, bīn-tíng koh ū sian-jîn-tsiáng kah ta--khì ê tsio̍h-thâu.
Tsiah lī El Sauce Thian-bûn-tâi kah tng-leh-khì ê Vera Rubin Thian-bûn-tâi buē kóng kài hn̄g.
Sī kóng Vera Rubin Thian-bûn-tâi àn-sǹg beh tī 2024 nî khai-sí ūn-tsok.</p><h2 id=english-stargate-milky-way>[English] Stargate Milky Way</h2><p>There is a huge gate of stars in the sky, and you pass through it twice a day.
The stargate is actually our <a href=http://www.atlasoftheuniverse.com/galaxy.html>Milky Way Galaxy</a>, and it is the spin of the Earth that appears to propel you through it.
More typically, the <a href=https://apod.nasa.gov/apod/ap110710.html>central band</a> of our <a href=https://solarsystem.nasa.gov/resources/285/the-milky-way-galaxy/>Milky Way</a> appears as a faint band stretching across the sky, only visible in away from <a href=https://apod.nasa.gov/apod/ap200408.html>bright city lights</a>.
In a long-exposure wide-angle image from a <a href=https://www.darksky.org/>dark location</a> like this, though, the Milky Way's central plane is <a href="https://media.istockphoto.com/photos/the-surprised-cat-the-amazement-of-the-cat-open-your-mouth-in-an-picture-id1240888678?b=1&amp;k=20&amp;m=1240888678&amp;s=170667a&amp;w=0&amp;h=u8E2IgJ5pPaRZLTUFokOoIXy1F9nULJT4_yU5xM7rew=">easily visible</a>.
The <a href=https://www.instagram.com/p/CgUo5ZOM4eC/>featured picture</a> is a digital composite involving multiple exposures taken on the same night and with the same camera, but employing a <a href=https://en.wikipedia.org/wiki/Stereographic_map_projection>stereographic projection</a> that causes the Milky Way to appear as a <a href=https://apod.nasa.gov/apod/ap140729.html>giant circular portal</a>.
Inside the <a href=https://en.wikipedia.org/wiki/Stargate#/media/File:Sg1stargatefront.jpg>stargate-like</a> arc of <a href=https://solarsystem.nasa.gov/resources/285/the-milky-way-galaxy/>our Galaxy</a> is a faint stripe called <a href=https://apod.nasa.gov/apod/ap200309.html>zodiacal light</a> -- sunlight reflected by <a href=https://en.wikipedia.org/wiki/Cosmic_dust>dust</a> in our <a href=https://solarsystem.nasa.gov/solar-system/our-solar-system/overview/>Solar System</a>.
In the foreground are <a href=https://en.wikipedia.org/wiki/Cactus>cacti</a> and dry rocks found in the rough terrain of the high desert of <a href=https://en.wikipedia.org/wiki/Chile>Chile</a>, not far from the <a href=https://help.telescope.live/hc/en-us/articles/360002577798-El-Sauce-Observatory-Chile-CHI->El Sauce</a> <a href=https://youtu.be/S4rFdr2Qmjk>Observatory</a> and the developing <a href=https://en.wikipedia.org/wiki/Vera_C._Rubin_Observatory>Vera Rubin Observatory</a>, the latter expected to <a href=https://www.lsst.org/about/timeline>begin routine operations</a> in 2024.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way Galaxy</td></tr><tr><td>黃道光</td><td>n̂g-tō-kng</td><td>n̂g-tō-kng</td><td>黃道光</td><td>zodiacal light</td></tr><tr><td>中央盤</td><td>tiong-ng-pôaⁿ</td><td>tiong-ng-puânn</td><td>中央盤</td><td>central plane</td></tr><tr><td>中央帶</td><td>tiong-ng-tòa</td><td>tiong-ng-tuà</td><td>中央帶</td><td>central band</td></tr><tr><td>仙人掌</td><td>sian-jîn-chiáng</td><td>sian-jîn-tsiáng</td><td>仙人掌</td><td>cacti</td></tr><tr><td>太陽系</td><td>Thài-iông-hē</td><td>Thài-iông-hē</td><td>太陽系</td><td>Solar System</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220816/>昨昏 ê 圖：突尼西亞天頂 ê 流星風</a>
</span><span class=post_next><a href=https://apod.tw/daily/20220818/>明仔載 ê 圖：月圓時 ê 英仙座流星雨</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>