<!doctype html><html lang=en><head><title>Sh2 308：海豬仔頭星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="SH2-308：海豬仔頭星雲"><meta property="og:description" content="這个宇宙氣波去予大質量恆星 ê 高溫、高速恆星風吹 kah 遮爾大。"><meta property="og:url" content="https://apod.tw/daily/20240607/"><meta property="og:image" content="https://apod.nasa.gov/apod/image/2406/DolphinNebulaHOO_1024.jpg"><link rel=canonical href=https://apod.tw/daily/20240607/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>07. June 2024</p><h1 class=post_title>SH2-308：海豬仔頭星雲</h1><div class=post_body><div class=post_inner><img src=https://apod.nasa.gov/apod/image/2406/DolphinNebulaHOO_1024.jpg alt=/home/runner/work/apod-taigi.github.io/apod-taigi.github.io/content/daily/2024/06/20240607.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240607.html>SH2-308: The Dolphin Head Nebula</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://prabhuastrophotography.com/>Prabhu Kutti</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clx97xwqr0pld01sx0xmic7n6 height=180 width=500 frameborder=0 scrolling=no></iframe></div><h2 id=漢羅-sh2-308海豬仔頭星雲>[漢羅] SH2-308：海豬仔頭星雲</h2><p>這个宇宙氣波去予大質量恆星 ê 高溫、高速恆星風吹 kah 遮爾大。
伊去予編做 <a href=http://galaxymap.org/cat/list/sharpless/301>Sharpless</a> 2-308，tī 大隻狗（<a href=https://en.wikipedia.org/wiki/Canis_Major>大犬座</a>）方向 5000 光年遠 ê 所在，比一粒月娘 tī 天頂 ê 寸尺閣較闊。
按照這个距離來推算，這个直徑 <a href=http://chandra.harvard.edu/photo/scale_distance.html>差不多是</a> 60 光年長。
產生這个氣波 ê 大質量恆星是 <a href=http://en.wikipedia.org/wiki/Wolf-Rayet_star>Wolf-Rayet 星</a>，to̍h 是星雲 <a href=https://en.wikipedia.org/wiki/EZ_Canis_Majoris>中央附近</a> 上光彼粒。
<a href=http://earthsky.org/space/wolf-rayets-are-the-most-massive-and-brightest-stars-known>Wolf-Rayet 星</a> ê 質量比太陽閣跤大 20 倍，伊應該是大質量恆星演化過程中，<a href=https://apod.nasa.gov/apod/ap030325.html>變做超新星進前</a> 一个較短 ê 階段。
<a href=https://www.nasa.gov/image-feature/goddard/hubble-view-wolf-rayet-stars-intense-and-short-lived>Wolf-Rayet 星</a> ê 高速恆星風 tī 演化早期，會掃過行較慢 ê 物質，製造氣波形體 ê 星雲。
這个 <a href=https://apod.nasa.gov/apod/ap080522.html>去予風歕出來</a> ê 星雲差不多有 7 萬歲 矣。
這幅 <a href=https://www.astrobin.com/u11wkp/0/>深空影像</a> ê 狹頻濾鏡有翕著較暗 ê 發射線。
影像內底上主要 ê 部份是發光 ê 離子化 酸素原子，tī 遮 kā <a href=https://hubblesite.org/contents/articles/the-meaning-of-light-and-color>標做</a> 藍色 ê。
SH2-308 看起來 <a href=https://www.goodreads.com/quotes/811-for-instance-on-the-planet-earth-man-had-always-assumed>真古錐</a> ，伊嘛叫做海豬仔頭星雲。</p><h2 id=poj-sh-jī-chi-sam-khòng-pat-hái-ti-á-thâu-seng-hûn>[POJ] SH-jī-chi-sam-khòng-pat: Hái-ti-á thâu seng-hûn</h2><p>Chit-ê ú-tiū khí-pho khì hō͘ tōa-chit-liōng hêng-chhiⁿ ê ko-un, ko-sok hêng-chhiⁿ-hong chhoe kah chiah-nī-tōa.
I khì hō͘ pian-chò Sharpless jī-chi-sam-khòng-pat, tī Tōa-chiah-kàu (Tāi-khián-chō) hong-hiòng gō͘-chheng kng-nî hn̄g ê só͘-chāi, pí chi̍t-lia̍p goe̍h-niû tī thiⁿ-téng ê chhùn-chhioh koh-khah khoah.
Àn-chiàu chit-ê kū-lî lâi thui-sǹg, che-ê ti̍t-kèng chha-put-to la̍k-cha̍p kng-nî tn̂g.
Sán-seng chit-ê khí-pho ê tōa-chit-liōng hêng-chhiⁿ sī Wolf-Rayet chhiⁿ, to̍h sī seng-hûn tiong-ng hū-kīn siōng-kng hit-lia̍p.
Wolf-Rayet chhiⁿ ê chit-liōng pí Thài-iông koh-khah tōa jī-cha̍p pōe, i eng-kai sī tōa-chit-liōng hêng-chhiⁿ ián-hòa kòe-têng tiong, piàn-chò chhiau-sin-seng chìn-chêng chi̍t-ê khah-té ê kai-tōaⁿ.
Wolf-Rayet chhiⁿ ê ko-sok hêng-chhiⁿ-hong tī ián-hòa chá-kî, ē sàu-kòe kiâⁿ khah-bān ê bu̍t-chit, chè-chō khí-pho hêng-thé ê seng-hûn.
Chi̍t-ê khì hō͘ hong pûn--chhut-lâi ê seng-hûn chha-put-to ū chhit-bān hòe ah.
Chit-pak chhim-khong iáⁿ-siōng ê e̍h-pîn lū-kiàⁿ ū hip-tio̍h khah-àm ê hoat-siā-sòaⁿ.
Iáⁿ-siōng lāi-té siōng chú-iàu ê pō͘-hūn sī hoat-kng ê lî-chú-hòa sng-sò͘ goân-chú, tī chia kā piau-chò nâ-sek ê.
SH-jī-chi-sam-khòng-pat khòaⁿ-khí-lâi chin kó͘-chui, i mā kiò-chò Hái-ti-á thâu seng-hûn.</p><h2 id=kip-sh-jī-tsi-sam-khòng-pat-hái-ti-á-thâu-sing-hûn>[KIP] SH-jī-tsi-sam-khòng-pat: Hái-ti-á thâu sing-hûn</h2><p>Tsit-ê ú-tiū khí-pho khì hōo tuā-tsit-liōng hîng-tshinn ê ko-un, ko-sok hîng-tshinn-hong tshue kah tsiah-nī-tuā.
I khì hōo pian-tsò Sharpless jī-tsi-sam-khòng-pat, tī Tuā-tsiah-kàu (Tāi-khián-tsō) hong-hiòng gōo-tshing kng-nî hn̄g ê sóo-tsāi, pí tsi̍t-lia̍p gue̍h-niû tī thinn-tíng ê tshùn-tshioh koh-khah khuah.
Àn-tsiàu tsit-ê kū-lî lâi thui-sǹg, tse-ê ti̍t-kìng tsha-put-to la̍k-tsa̍p kng-nî tn̂g.
Sán-sing tsit-ê khí-pho ê tuā-tsit-liōng hîng-tshinn sī Wolf-Rayet tshinn, to̍h sī sing-hûn tiong-ng hū-kīn siōng-kng hit-lia̍p.
Wolf-Rayet tshinn ê tsit-liōng pí Thài-iông koh-khah tuā jī-tsa̍p puē, i ing-kai sī tuā-tsit-liōng hîng-tshinn ián-huà kuè-tîng tiong, piàn-tsò tshiau-sin-sing tsìn-tsîng tsi̍t-ê khah-té ê kai-tuānn.
Wolf-Rayet tshinn ê ko-sok hîng-tshinn-hong tī ián-huà tsá-kî, ē sàu-kuè kiânn khah-bān ê bu̍t-tsit, tsè-tsō khí-pho hîng-thé ê sing-hûn.
Tsi̍t-ê khì hōo hong pûn--tshut-lâi ê sing-hûn tsha-put-to ū tshit-bān huè ah.
Tsit-pak tshim-khong iánn-siōng ê e̍h-pîn lū-kiànn ū hip-tio̍h khah-àm ê huat-siā-suànn.
Iánn-siōng lāi-té siōng tsú-iàu ê pōo-hūn sī huat-kng ê lî-tsú-huà sng-sòo guân-tsú, tī tsia kā piau-tsò nâ-sik ê.
SH-jī-tsi-sam-khòng-pat khuànn-khí-lâi tsin kóo-tsui, i mā kiò-tsò Hái-ti-á thâu sing-hûn.</p><h2 id=english-sh2-308-the-dolphin-head-nebula>[English] SH2-308: The Dolphin Head Nebula</h2><p>Blown by fast winds from a hot, massive star, this cosmic bubble is huge.
Cataloged as <a href=http://galaxymap.org/cat/list/sharpless/301>Sharpless</a> 2-308 it lies some 5,000 light-years away toward the well-trained constellation <a href=https://en.wikipedia.org/wiki/Canis_Major>Canis Major</a> and covers slightly more of the sky than a Full Moon.
That <a href=http://chandra.harvard.edu/photo/scale_distance.html>corresponds</a> to a diameter of 60 light-years at its estimated distance.
The massive star that created the bubble, a <a href=http://en.wikipedia.org/wiki/Wolf-Rayet_star>Wolf-Rayet star</a>, is the bright one <a href=https://en.wikipedia.org/wiki/EZ_Canis_Majoris>near the center</a> of the nebula.
<a href=http://earthsky.org/space/wolf-rayets-are-the-most-massive-and-brightest-stars-known>Wolf-Rayet stars</a> have over 20 times the mass of the Sun and are thought to be in a brief, <a href=https://apod.nasa.gov/apod/ap030325.html>pre-supernova phase</a> of massive star evolution.
Fast winds from this <a href=https://www.nasa.gov/image-feature/goddard/hubble-view-wolf-rayet-stars-intense-and-short-lived>Wolf-Rayet star</a> create the bubble-shaped nebula as they sweep up slower moving material from an earlier phase of evolution.
The <a href=https://apod.nasa.gov/apod/ap080522.html>windblown</a> nebula has an age of about 70,000 years.
Relatively faint emission captured by narrowband filters <a href=https://www.astrobin.com/u11wkp/0/>in the deep image</a> is dominated by the glow of ionized oxygen atoms <a href=https://hubblesite.org/contents/articles/the-meaning-of-light-and-color>mapped to</a> a blue hue.
Presenting a <a href=https://www.goodreads.com/quotes/811-for-instance-on-the-planet-earth-man-had-always-assumed>mostly harmless</a> outline, SH2-308 is also known as The Dolphin-head Nebula.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>海豬仔頭星雲</td><td>Hái-ti-á thâu seng-hûn</td><td>Hái-ti-á thâu sing-hûn</td><td>海豚頭星雲</td><td>the Dolphin-head Nebula</td></tr><tr><td>大犬座</td><td>Tāi-khián-chō</td><td>Tāi-khián-tsō</td><td>大犬座</td><td>Canis Major</td></tr><tr><td>Wolf-Rayet 星</td><td>Wolf-Rayet chhiⁿ</td><td>Wolf-Rayet tshinn</td><td>沃夫–瑞葉星</td><td>Wolf-Rayet star</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrow-band</td></tr><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filter</td></tr><tr><td>酸素</td><td>sng-sò͘</td><td>sng-sòo</td><td>氧氣</td><td>oxygen</td></tr><tr><td>離子化</td><td>lî-chú-hòa</td><td>lî-tsú-huà</td><td>離子化</td><td>ionization</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emission line</td></tr><tr><td>直徑</td><td>ti̍t-kèng</td><td>ti̍t-kìng</td><td>直徑</td><td>diameter</td></tr><tr><td>超新星</td><td>chhiau-sin-seng</td><td>tshiau-sin-sing</td><td>超新星</td><td>supernova</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240606/>昨昏 ê 圖：NGC 4565：側向星系</a>
</span><span class=post_next><a href=https://apod.tw/daily/20240608/>明仔載 ê 圖：Pandora 星系團</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>