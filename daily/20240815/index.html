<!doctype html><html lang=en><head><title>瑞典 vallentuna ê 暗暝 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="瑞典 Vallentuna ê 暗暝"><meta property="og:description" content="這張 tī 瑞典 Vallentuna 後半暝 翕--ê 夜空相片中，有翕著 光爍爍 ê 火星 kah 閣較光 ê 木星 行到「大合」ê 相位。"><meta property="og:url" content="https://apod.tw/daily/20240815/"><meta property="og:image" content="https://apod.nasa.gov/apod/image/2408/PerseidM45Aurora_Heden1024.jpg"><link rel=canonical href=https://apod.tw/daily/20240815/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>15. August 2024</p><h1 class=post_title>瑞典 Vallentuna ê 暗暝</h1><div class=post_body><div class=post_inner><img src=https://apod.nasa.gov/apod/image/2408/PerseidM45Aurora_Heden1024.jpg alt=/home/runner/work/apod-taigi.github.io/apod-taigi.github.io/content/daily/2024/08/20240815.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap240815.html>Late Night Vallentuna</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：P-M Hedén (<a href=http://www.clearskies.se/>Clear Skies</a>, <a href=http://www.twanight.org/>TWAN</a>)</li><li>天文相片：<a href="https://www.facebook.com/media/set/?set=a.488496753878907&amp;type=3">2024 年 英仙座流星雨 kah 極光</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/cm0l9x6n6039q01zi60cj27ru height=180 width=500 frameborder=0 scrolling=no></iframe></div><h2 id=漢羅-瑞典-vallentuna-ê-暗暝>[漢羅] 瑞典 Vallentuna ê 暗暝</h2><p>這張 tī 瑞典 <a href=https://apod.nasa.gov/apod/ap150319.html>Vallentuna</a> 後半暝 翕--ê 夜空相片中，有翕著 <a href=https://apod.nasa.gov/apod/ap240802.html>光爍爍 ê 火星</a> kah 閣較光 ê 木星 行到「大合」ê 相位。
相片是 tī 8 月 12 發生 地磁風暴期間 翕 ê 速翕相片。
相片倒爿有翕著 北極光。
<a href=https://science.nasa.gov/solar-system/meteors-meteorites/perseids/>這工，英仙座流星雨</a> ùi 地球天頂落來，這寡塗粉粒 是 ùi 流星雨 ê 源頭，週期彗星 <a href=https://apod.nasa.gov/apod/ap240808.html>Swift-Tuttle</a> 來--ê。
相片正爿 ê 流星光巡 是 英仙座流星雨，伊用 一秒鐘 60 公里 緊 ê 速度迵過地球大氣層。
金爍爍 ê 昴宿星團 是 地球天頂足有名 ê 天體，伊就 tī 英仙座流星 ê 光巡 下底。
Tī 希臘神話內底，昴宿星團 是 泰坦族天神 Atlas kah 海洋女神 Pleione ê <a href=https://en.wikipedia.org/wiki/Pleiades_(Greek_mythology)>7 个查某囝</a>。
昴宿星團 內底上光 ê 9 粒星，就是用 這 7 个查某囝 kah in 爸母 ê 名 來號名--ê。</p><h2 id=poj-sūi-tián-vallentuna-ê-àm-mê>[POJ] Sūi-tián Vallentuna ê Àm-mê</h2><p>Chit-tiuⁿ tī Sūi-tián Vallentuna āu pòaⁿ-mê hip--ê iā-khong siòng-phìⁿ tiong, ū hip-tio̍h kng-sih-sih ê Hóe-chhiⁿ kah koh-khah kng ê Bo̍k-chhiⁿ kiâⁿ kàu "Tōa-ha̍p" ê siòng-ūi.
Siòng-phìⁿ sī tī 8 goe̍h 12 hoat-seng Tē-chû hong-pō kî-kan hip--ê sok-hip siòng-phìⁿ.
Siòng-phìⁿ tò-pêng ū hip-tio̍h pak-ke̍k-kng.
Chit kang, Eng-sian-chō liû-chhiⁿ-hō͘ ùi Tē-kiû thiⁿ-téng lo̍h-lâi, chit kóa thô͘-hún-lia̍p sī ùi liû-chhiⁿ-hō͘ ê goân-thâu, chiu-kî hūi chhiⁿ Swift-Tuttle lâi--ê.
Siòng-phìⁿ chiàⁿ-pêng ê liû-chhiⁿ kng-sûn sī Eng-sian-chō liû-chhiⁿ-hō͘, i iōng chi̍t bió-cheng 60 kong-lí kín ê sok-tō͘ thàng-kòe Tē-kiû tāi-khì-chân.
Kim-sih-sih ê Báu-siù Seng-thoân sī Tē-kiû thiⁿ-téng chiok ū-miâ ê thian-thé, i tō tī Eng-sian-chō liû-chhiⁿ ê kng-sûn ē-té.
Tī Hi-la̍h sîn-ōe lāi-té, Báu-siù Seng-thoân sī Thài-thán-cho̍k thian-sîn Atlas kah hái-iûⁿ lú-sîn Pleione ê 7 ê cha-bó͘-kiáⁿ.
Báu-siù Seng-thoân lāi-té siōng kng ê 9 lia̍p chhiⁿ, to̍h sī iōng che 7 ê cha-bó͘-kiáⁿ kah in pē-bú ê miâ lâi hō-miâ--ê.</p><h2 id=kip-suī-tián-vallentuna-ê-àm-mê>[KIP] Suī-tián Vallentuna ê Àm-mê</h2><p>Tsit-tiunn tī Suī-tián Vallentuna āu puànn-mê hip--ê iā-khong siòng-phìnn tiong, ū hip-tio̍h kng-sih-sih ê Hué-tshinn kah koh-khah kng ê Bo̍k-tshinn kiânn kàu "Tuā-ha̍p" ê siòng-ūi.
Siòng-phìnn sī tī 8 gue̍h 12 huat-sing Tē-tsû hong-pō kî-kan hip--ê sok-hip siòng-phìnn.
Siòng-phìnn tò-pîng ū hip-tio̍h pak-ki̍k-kng.
Tsit kang, Ing-sian-tsō liû-tshinn-hōo uì Tē-kiû thinn-tíng lo̍h-lâi, tsit kuá thôo-hún-lia̍p sī uì liû-tshinn-hōo ê guân-thâu, tsiu-kî huī tshinn Swift-Tuttle lâi--ê.
Siòng-phìnn tsiànn-pîng ê liû-tshinn kng-sûn sī Ing-sian-tsō liû-tshinn-hōo, i iōng tsi̍t bió-tsing 60 kong-lí kín ê sok-tōo thàng-kuè Tē-kiû tāi-khì-tsân.
Kim-sih-sih ê Báu-siù Sing-thuân sī Tē-kiû thinn-tíng tsiok ū-miâ ê thian-thé, i tō tī Ing-sian-tsō liû-tshinn ê kng-sûn ē-té.
Tī Hi-la̍h sîn-uē lāi-té, Báu-siù Sing-thuân sī Thài-thán-tso̍k thian-sîn Atlas kah hái-iûnn lú-sîn Pleione ê 7 ê tsa-bóo-kiánn.
Báu-siù Sing-thuân lāi-té siōng kng ê 9 lia̍p tshinn, to̍h sī iōng tse 7 ê tsa-bóo-kiánn kah in pē-bú ê miâ lâi hō-miâ--ê.</p><h2 id=english-late-night-vallentuna>[English] Late Night Vallentuna</h2><p><a href=https://apod.nasa.gov/apod/ap240802.html>Bright Mars</a> and even brighter Jupiter are in close conjunction just above the pine trees in this post-midnight skyscape from <a href=https://apod.nasa.gov/apod/ap150319.html>Vallentuna</a>, Sweden.
Taken on August 12 during a geomagnetic storm, the snapshot records the glow of aurora borealis or northern lights, beaming from the left side of the frame.
Of course on <a href=https://science.nasa.gov/solar-system/meteors-meteorites/perseids/>that date Perseid meteors</a> rained through planet Earth's skies, grains of dust from the shower's parent, periodic comet <a href=https://apod.nasa.gov/apod/ap240808.html>Swift-Tuttle</a>.
The meteor streak at the upper right is a Perseid plowing through the atmosphere at about 60 kilometers per <em>second</em>.
Also well-known in Earth's night sky, the bright Pleiades star cluster shines below the Perseid meteor streak.
In Greek myth, the Pleiades were <a href=https://en.wikipedia.org/wiki/Pleiades_(Greek_mythology)>seven daughters</a> of the astronomical titan Atlas and sea-nymph Pleione.
The Pleiades and their parents' names are given to the cluster's nine brightest stars.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>木星</td><td>Bo̍k-chhiⁿ</td><td>Bo̍k-tshinn</td><td>木星</td><td>Jupiter</td></tr><tr><td>火星</td><td>Hòe-chhiⁿ</td><td>Huè-tshinn</td><td>火星</td><td>Mars</td></tr><tr><td>大合</td><td>Tōa-ha̍p</td><td>Tuā-ha̍p</td><td>大合</td><td>close conjunction</td></tr><tr><td>相位</td><td>siòng-ūi</td><td>siòng-uī</td><td>相位</td><td>phase</td></tr><tr><td>速翕</td><td>sok-hip</td><td>sok-hip</td><td>快照</td><td>snapshot</td></tr><tr><td>英仙座流星雨</td><td>Eng-sian-chō liû-chhiⁿ-hō͘</td><td>Ing-sian-tsō liû-tshinn-hōo</td><td>英仙座流星雨</td><td>Perseid</td></tr><tr><td>流星雨</td><td>liû-chhiⁿ-hō͘</td><td>liû-tshinn-hōo</td><td>流星雨</td><td>meteor shower</td></tr><tr><td>彗星 Swift-Tuttle</td><td>Hūi-chhiⁿ Swift-Tuttle</td><td>Huī-tshinn Swift-Tuttle</td><td>斯威夫特-塔特爾彗星</td><td>Comet Swift-Tuttle</td></tr><tr><td>週期彗星</td><td>chiu-kî hūi-chhiⁿ</td><td>tsiu-kî huī-tshinn</td><td>週期彗星</td><td>periodic comet</td></tr><tr><td>地磁風暴</td><td>tē-chû hong-pō</td><td>tē-tsû hong-pō</td><td>地磁風暴</td><td>geomagnetic storm</td></tr><tr><td>北極光</td><td>pak-ke̍k-kng</td><td>pak-ki̍k-kng</td><td>北極光</td><td>northern lights</td></tr><tr><td>塗粉粒</td><td>thô͘-hún-lia̍p</td><td>thôo-hún-lia̍p</td><td>灰塵粒</td><td>dust grain</td></tr><tr><td>光巡</td><td>kng-sûn</td><td>kng-sûn</td><td>光痕</td><td>streak</td></tr><tr><td>大氣層</td><td>tāi-khì-chân</td><td>tāi-khì-tsân</td><td>大氣層</td><td>atmosphere</td></tr><tr><td>昴宿星團</td><td>Báu-siù Seng-thoân</td><td>Báu-siù Sing-thuân</td><td>昴宿星團</td><td>Pleiades</td></tr><tr><td>泰坦族天神 Atlas</td><td>Thài-thán cho̍k thian-sîn Atlas</td><td>Thài-thán tso̍k thian-sîn Atlas</td><td>泰坦族天神阿特拉斯</td><td>the astronomical titan Atlas</td></tr><tr><td>海洋女神 Pleione</td><td>Hái-iûⁿ lú-sîn Pleione</td><td>Hái-iûnn lú-sîn Pleione</td><td>海洋女神普勒俄涅</td><td>the sea-nymph Pleione</td></tr><tr><td>希臘</td><td>Hi-la̍h</td><td>Hi-la̍h</td><td>希臘</td><td>Greek</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20240814/>昨昏 ê 圖：德國天頂 ê 流星 kah 極光</a>
</span><span class=post_next><a href=https://apod.tw/daily/20240816/>明仔載 ê 圖：有流星 ê 北極暗暝</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>