<!doctype html><html lang=en><head><title>船尾座 內底 ê 三个星團 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="船尾座 內底 ê 三个星團"><meta property="og:description" content="銀河內底 ê 開放星團其實是足少年 ê。一陣恆星 tī 銀河盤附近 做伙 pok--出來，按呢是一个星團。"><meta property="og:url" content="https://apod.tw/daily/20220218/"><meta property="og:image" content="https://apod.nasa.gov/apod/fap/image/2202/ThreeClustersPuppis1024.jpg"><link rel=canonical href=https://apod.tw/daily/20220218/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>18. February 2022</p><h1 class=post_title>船尾座 內底 ê 三个星團</h1><div class=post_body><div class=post_inner><img src=https://apod.nasa.gov/apod/fap/image/2202/ThreeClustersPuppis1024.jpg alt=/home/runner/work/apod-taigi.github.io/apod-taigi.github.io/content/daily/2022/02/20220218.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220218.html>Three Clusters in Puppis</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://daveandtelescope.wordpress.com/>Dave Doctor</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl0o3kf4xotfv0946kboindbd height=180 width=500 frameborder=0 scrolling=no></iframe></div><h2 id=漢羅-船尾座-內底-ê-三个星團>[漢羅] 船尾座 內底 ê 三个星團</h2><p>銀河內底 ê <a href=http://messier.seds.org/open.html>開放星團</a> 其實是足少年 ê。
一陣恆星 tī 銀河盤附近 做伙 pok--出來，按呢是一个星團。
毋閣 銀河潮汐力 kah 引力交互作用，會 kah 星團 擲--出去，按呢星團內底 ê 恆星數量 to̍h 會 <a href=https://en.wikipedia.org/wiki/Open_cluster#Eventual_fate>愈來愈少</a>。
<a href=https://www.astrobin.com/ok6qec/>這幅望遠鏡影像</a> ê 大細有 3 度闊，內底有 3 團 銀河系內底 ê 星團，攏 tī 南天 ê 航海星座 <a href=http://hawastsoc.org/deepsky/pup/index.html>船尾座</a> ê 方向。
倒爿下跤 ê <a href=https://www.universetoday.com/35075/messier-46/>M46</a> 離咱有 5500 光年遠。
正爿中央 ê <a href=https://www.universetoday.com/35129/messier-47-star-cluster/>M47</a> 離咱干焦 1600 光年遠爾爾，頂懸 ê NGC 2423 離咱 2500 光年遠。
M46 干焦 3 億歲爾爾，伊 ê 大細差不多是 30 光年闊，內底有幾若百粒恆星。
你 ê 目睭若是袂䆀，應該會當 tī M46 星團 ê 11 點鐘方向，看著 行星形星雲 <a href=https://apod.nasa.gov/apod/ap120403.html>NGC 2438</a>。
毋閣星雲 <a href=https://chandra.harvard.edu/xray_sources/white_dwarfs.html>中心 ê 恆星</a> 已經幾若十億歲矣！
NGC 2438 其實是前景星，只是伊拄仔好 chhāi tī M46 ê 頭前。
M47 星團是一个較細較 lang ê 星團，伊閣較少年，干焦 10 光年闊爾爾。
毋閣 NGC 2423 星團應該有 7.5 億年 <a href=https://apod.nasa.gov/apod/ap171115.html>歲</a> 矣。
是講咱這馬 <a href=https://arxiv.org/abs/0706.2174>已經知影</a>，有一粒 系外行星 踅 NGC 2423 星團內底 ê 一粒紅巨星 leh 行。</p><h2 id=poj-chûn-bóe-chō-lāi-té-ê-saⁿ-ê-seng-thoân>[POJ] Chûn-bóe-chō lāi-té ê Saⁿ-ê Seng-thoân</h2><p>Gîn-hô lāi-té ê khai-hòng seng-thoân kî-si̍t sī chiok siàu-liân ê.
Chi̍t-tīn hêng-chhiⁿ tī Gîn-hô-pôaⁿ hū-kīn chò-hóe pok--chhut-lâi, án-ne sī chi̍t-ê seng-thoân.
M̄-koh Gîn-hô tiâu-sek-le̍k kah ín-le̍k kau-hō͘-chok-iōng, ē kah seng-thoân tàn--chhut-khì, án-ne seng-thoân lāi-té ê hêng-chhiⁿ sò͘-liōng to̍h ē lú-lâi lú-chió.
Chit-pak bōng-oán-kiàⁿ iáⁿ-siōng ê tōa-sè ū 3 tō͘ khoah, lāi-té ū 3 thoân Gîn-hô-hē lāi-té ê seng-thoân, lóng tī lâm-thian ê hâng-hái seng-chō Chûn-bóe-chō ê hong-hiòng.
Tò-pêng ē-kha ê M46 lî lán ū 5500 kng-nî hn̄g.
Chiàⁿ-pêng tiong-ng ê M47 lî lán kan-na 1600 kng-nî hn̄g niā-niā, téng-koân ê NGC 2423 lî lán 2500 kng-nî hn̄g.
M46 kan-na 3 ek hòe niā-niā, i ê tōa-sè chha-put-to sī 30 kng-nî khoah, lāi-té ū kúi-ā-pah-lia̍p hêng-chhiⁿ.
Lí ê ba̍k-chiu nā-sī bōe-bái, eng-kai ē-tàng tī M46 seng-thoân ê 11 tiám-cheng hong-hiòng, khòaⁿ-tio̍h kiâⁿ-chhiⁿ-hêng seng-hûn NGC 2438.
M̄-koh seng-hûn tiong-sim ê hêng-chhiⁿ í-keng kúi-ā-cha̍p-ek hòe ah!
NGC 2438 kî-si̍t sī chiân-kéng-chhiⁿ, chí-sī i tú-á-hó chhāi tī M46 ê thâu-chêng.
M47 seng-thoân sī chi̍t-ê khah lang ê seng-thoân, i koh-khah siàu-liân, kan-na 10 kng-nî khoah niā-niā.
M̄-koh NGC 2423 seng-thoân eng-kai ū 7.5 ek hòe ah.
Sī-kóng lán chit-má í-keng chai-iáⁿ, ū chi̍t-lia̍p hē-gōa-kiâⁿ-chhiⁿ se̍h NGC 2423 seng-thoân lāi-té ê chi̍t-lia̍p âng-kū-chhiⁿ leh kiâⁿ.</p><h2 id=kip-tsûn-bué-tsō-lāi-té-ê-sann-ê-sing-thuân>[KIP] Tsûn-bué-tsō lāi-té ê Sann-ê Sing-thuân</h2><p>Gîn-hô lāi-té ê khai-hòng sing-thuân kî-si̍t sī tsiok siàu-liân ê.
Tsi̍t-tīn hîng-tshinn tī Gîn-hô-puânn hū-kīn tsò-hué pok--tshut-lâi, án-ne sī tsi̍t-ê sing-thuân.
M̄-koh Gîn-hô tiâu-sik-li̍k kah ín-li̍k kau-hōo-tsok-iōng, ē kah sing-thuân tàn--tshut-khì, án-ne sing-thuân lāi-té ê hîng-tshinn sòo-liōng to̍h ē lú-lâi lú-tsió.
Tsit-pak bōng-uán-kiànn iánn-siōng ê tuā-sè ū 3 tōo khuah, lāi-té ū 3 thuân Gîn-hô-hē lāi-té ê sing-thuân, lóng tī lâm-thian ê hâng-hái sing-tsō Tsûn-bué-tsō ê hong-hiòng.
Tò-pîng ē-kha ê M46 lî lán ū 5500 kng-nî hn̄g.
Tsiànn-pîng tiong-ng ê M47 lî lán kan-na 1600 kng-nî hn̄g niā-niā, tíng-kuân ê NGC 2423 lî lán 2500 kng-nî hn̄g.
M46 kan-na 3 ik huè niā-niā, i ê tuā-sè tsha-put-to sī 30 kng-nî khuah, lāi-té ū kuí-ā-pah-lia̍p hîng-tshinn.
Lí ê ba̍k-tsiu nā-sī buē-bái, ing-kai ē-tàng tī M46 sing-thuân ê 11 tiám-tsing hong-hiòng, khuànn-tio̍h kiânn-tshinn-hîng sing-hûn NGC 2438.
M̄-koh sing-hûn tiong-sim ê hîng-tshinn í-king kuí-ā-tsa̍p-ik huè ah!
NGC 2438 kî-si̍t sī tsiân-kíng-tshinn, tsí-sī i tú-á-hó tshāi tī M46 ê thâu-tsîng.
M47 sing-thuân sī tsi̍t-ê khah lang ê sing-thuân, i koh-khah siàu-liân, kan-na 10 kng-nî khuah niā-niā.
M̄-koh NGC 2423 sing-thuân ing-kai ū 7.5 ik huè ah.
Sī-kóng lán tsit-má í-king tsai-iánn, ū tsi̍t-lia̍p hē-guā-kiânn-tshinn se̍h NGC 2423 sing-thuân lāi-té ê tsi̍t-lia̍p âng-kū-tshinn leh kiânn.</p><h2 id=english-three-clusters-in-puppis>[English] Three Clusters in Puppis</h2><p>Galactic or <a href=http://messier.seds.org/open.html>open star clusters</a> are young.
The swarms of stars are born together near the plane of the Milky Way, but their numbers <a href=https://en.wikipedia.org/wiki/Open_cluster#Eventual_fate>steadily dwindle</a> as cluster members are ejected by galactic tides and gravitational interactions.
Caught in <a href=https://www.astrobin.com/ok6qec/>this telescopic frame</a> over three degrees across are three good examples of galactic star clusters, seen toward the southern sky's nautical constellation <a href=http://hawastsoc.org/deepsky/pup/index.html>Puppis</a>.
Below and left, <a href=https://www.universetoday.com/35075/messier-46/>M46 is</a> some 5,500 light-years in the distance.
Right of center <a href=https://www.universetoday.com/35129/messier-47-star-cluster/>M47 is</a> only 1,600 light-years away and NGC 2423 (top) is about 2500 light-years distant.
Around 300 million years young M46 contains a few hundred stars in a region about 30 light-years across.
Sharp eyes can spot a planetary nebula, <a href=https://apod.nasa.gov/apod/ap120403.html>NGC 2438</a>, at about 11 o'clock against the M46 cluster stars.
But that nebula's <a href=https://chandra.harvard.edu/xray_sources/white_dwarfs.html>central star</a> is billions of years old, and NGC 2438 is likely a foreground object only by chance along the line of sight to youthful M46.
Even younger, aged around 80 million years, M47 is a smaller and looser star cluster spanning about 10 light-years.
Star cluster NGC 2423 is pushing about 750 million years <a href=https://apod.nasa.gov/apod/ap171115.html>in age</a> though.
NGC 2423 is known to harbor an extrasolar planet, <a href=https://arxiv.org/abs/0706.2174>detected</a> orbiting one of its red giant stars.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>開放星團</td><td>khai-hòng-seng-thoân</td><td>khai-hòng-sing-thuân</td><td>開放星團</td><td>open star cluster</td></tr><tr><td>船尾座</td><td>chûn-bóe-chō</td><td>tsûn-bué-tsō</td><td>船尾座</td><td>Puppis</td></tr><tr><td>銀河盤</td><td>Gîn-hô-pôaⁿ</td><td>Gîn-hô-puânn</td><td>銀河盤</td><td>the plane of the Milky Way</td></tr><tr><td>行星形星雲</td><td>kiâⁿ-chhiⁿ-hêng seng-hûn</td><td>kiânn-tshinn-hîng sing-hûn</td><td>行星狀星雲</td><td>planetary nebula</td></tr><tr><td>潮汐力</td><td>tiâu-sek-le̍k</td><td>tiâu-sik-li̍k</td><td>潮汐力</td><td>tide force</td></tr><tr><td>紅巨星</td><td>âng-kū-chhiⁿ</td><td>âng-kū-tshinn</td><td>紅巨星</td><td>red giant star</td></tr><tr><td>系外行星</td><td>hē-gōa-kiâⁿ-chhiⁿ</td><td>hē-guā-kiânn-tshinn</td><td>系外行星</td><td>extrasolar planet</td></tr><tr><td>M46</td><td>M sì-cha̍p-la̍k</td><td>M sì-tsa̍p-la̍k</td><td>M46</td><td>M46</td></tr><tr><td>M47</td><td>M sì-cha̍p-chhit</td><td>M sì-tsa̍p-tshit</td><td>M47</td><td>M47</td></tr><tr><td>NGC 2438</td><td>NGC jī-sù-sam-pat</td><td>NGC jī-sù-sam-pat</td><td>NGC 2438</td><td>NGC 2438</td></tr><tr><td>NGC 2423</td><td>NGC jī-sù-jī-sam</td><td>NGC jī-sù-jī-sam</td><td>NGC 2423</td><td>NGC 2423</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220217/>昨昏 ê 圖：變色杜定分子雲 I</a>
</span><span class=post_next><a href=https://apod.tw/daily/20220219/>明仔載 ê 圖：特殊 ê 星系群 Arp 273</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>