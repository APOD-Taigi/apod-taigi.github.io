<!doctype html><html lang=en><head><title>月娘 拄 木星 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="月娘 拄 木星"><meta property="og:description" content="月娘下底彼个是啥毋？是木星，kah 伊上大粒 ê 衛星。"><meta property="og:url" content="https://apod.tw/daily/20230808/"><meta property="og:image" content="https://apod.nasa.gov/apod/image/2308/MoonsJupiter_Coy_960_annotated.jpg"><link rel=canonical href=https://apod.tw/daily/20230808/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. August 2023</p><h1 class=post_title>月娘 拄 木星</h1><div class=post_body><div class=post_inner><img src=https://apod.nasa.gov/apod/image/2308/MoonsJupiter_Coy_960_annotated.jpg alt=/home/runner/work/apod-taigi.github.io/apod-taigi.github.io/content/daily/2023/08/20230808.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230808.html>Moon Meets Jupiter</a></li><li>影像來源 kah 版權：<a href=https://www.instagram.com/astrocoy_/>Jordi L. Coy</a></li><li>台文翻譯：<a href=thianbun.taigi@gmail.com>An-Li Tsai</a> (<a href=https://phys.nsysu.edu.tw/>NSYSU</a>)</li></ul><div class=podcast><iframe src=https://open.firstory.me/embed/story/clmc6x8ss04j101z32j4me7cx height=180 width=500 frameborder=0 scrolling=no></iframe></div><h2 id=漢羅-月娘-拄-木星>[漢羅] 月娘 拄 木星</h2><p>月娘下底彼个是啥毋？
是木星，kah 伊上大粒 ê 衛星。
六月中 ê 時陣，全世界 ê <a href=https://earthsky.org/todays-image/best-photos-moon-and-jupiter-june-2023/>觀星者</a> 攏 leh 欣賞 月木合相，彼陣 <a href=https://apod.nasa.gov/apod/ap220612.html>月娘</a> ùi 木星面頭前行過。
<a href=https://www.instagram.com/p/Ct_1FUlIP-F/>這張</a> 是 tī <a href=https://en.wikipedia.org/wiki/Spain>西班牙</a> <a href=https://youtu.be/mUgmGprvNHw>Morón de la Frontera</a> 翕--ê 孤張感光相片。
倒爿 ê 月眉，去予日光照甲過度感光。
正爿是月球 ê 暗暝，是 <a href=https://apod.nasa.gov/apod/ap120324.html>地球反照光</a> 照--ê。
月球下底 ùi 正爿排到倒爿 ê 對角線，是足光 ê 木星大粒衛星，加利略衛星：<a href=https://solarsystem.nasa.gov/moons/jupiter-moons/callisto/overview/>木衛四 Callisto</a>、<a href=https://solarsystem.nasa.gov/moons/jupiter-moons/ganymede/overview/>木衛三 Ganymede</a>、<a href=https://solarsystem.nasa.gov/moons/jupiter-moons/io/overview/>木衛一 Io</a>（真歹看著，因為伊傷倚木星矣）kah <a href=https://solarsystem.nasa.gov/moons/jupiter-moons/europa/overview/>木衛二 Europa</a>。
<a href=https://www.esa.int/Science_Exploration/Space_Science/Juice>實際上</a>，Callisto，Ganymede，kah Io 攏比咱 ê 月球較大，干焦 <a href=https://apod.nasa.gov/apod/ap120524.html>Europa</a> 較細。
<a href=https://www.nasa.gov/>NASA ê</a> 機器人太空船 <a href=https://www.nasa.gov/mission_pages/juno/main/index.html>Juno</a> 這馬當 leh <a href=https://apod.nasa.gov/apod/ap220828.html>踅 木星行</a>，而且伊 tī 一禮拜前才 <a href=https://www.jpl.nasa.gov/news/nasas-juno-is-getting-ever-closer-to-jupiters-moon-io>近距離飛過 Io</a>。
你下暗若是 <a href=https://www.warrenphotographic.co.uk/photography/bigs/32253-Tabby-kitten-looking-up-white-background.jpg>攑頭看</a> <a href=https://solarsystem.nasa.gov/skywatching/whats-up/>夜空</a>，你會閣看著兩粒足光 ê 天體。
In tī 天頂 ê 角度差是足細--ê，因為 <a href="https://in-the-sky.org/news.php?id=20230808_20_100">下暗</a> 又閣是另外一擺 ê <a href=https://apod.nasa.gov/apod/ap190902.html>月木合相</a> 矣。</p><h2 id=poj-goeh-niû-tú-bok-chheⁿ>[POJ] Goe̍h-niû tú Bo̍k-chheⁿ</h2><p>Goe̍h-niû ē-té hit-ê sī siáⁿ-mi̍h?
Sī Bo̍k-chheⁿ, kah i siōng tōa-lia̍p ê ūi-chheⁿ.
La̍k ge̍h-tiong ê sî-chūn, choân-sè-kài ê koan-seng-chiá lóng leh him-sióng Goe̍h Bo̍k ha̍p-siòng, hit-chūn Goe̍h-niû ùi Bo̍k-chheⁿ bīn-thâu-chêng kiâⁿ-kòe.
Chit-tiuⁿ sī tī Se-pan-gâ Morón de la Frontera hip--ê ko͘-tiuⁿ kám-kng siòng-phìⁿ.
Tò-pêng ê goe̍h-bâi, khì hō͘ ji̍t-kng chiò kah kòe-tō͘ kám-kng.
Chiàⁿ-pêng sī Goe̍h-kiû ê àm-mî, sī Tē-kiû hoán-chiò-kng chiò--ê.
Goe̍h-kiû ē-té ùi chiàⁿ-pêng pâi kàu tò-pêng ê tùi-kak-sòaⁿ, sī chiok kng ê Bo̍k-chheⁿ tōa-lia̍p ūi-chheⁿ, Ka-lī-lioh ūi-chheⁿ: Bo̍k-ūi-sù Callisto, Bo̍k-ūi-sam Ganymede, Bo̍k-ūi-it Io (chin pháiⁿ khòaⁿ-tio̍h, in-ūi i siuⁿ óa Bo̍k-chheⁿ --ah) kah Bo̍k-ūi-jī Europa.
Si̍t-chè-siōng, Callisto, Ganymede, kah Io lóng pí lán ê Goe̍h-kiû khah tōa, kan-na Europa khah sè.
NASA ê ke-khì-lâng thài-khong-chûn Juno chit-má tng leh se̍h Bo̍k-chheⁿ kiâⁿ, jî-chhiáⁿ I tī chi̍t lé-pài chêng chiah kīn kū-lī poe-kòe Io.
Lí e-àm nā-sī gia̍h-thâu khòaⁿ iā-khong, lí ē koh khòaⁿ-tio̍h nn̄g-lia̍p chiok kng ê thian-thé.
In tī thiⁿ-téng ê kak-tō͘-chha sī chiok sè--ê, in-ūi e-àm iū koh sī lēng-gōa chi̍t-pái ê Goe̍h Bo̍k ha̍p-siòng--ah.</p><h2 id=kip-gueh-niû-tú-bok-tshenn>[KIP] Gue̍h-niû tú Bo̍k-tshenn</h2><p>Gue̍h-niû ē-té hit-ê sī siánn-mi̍h?
Sī Bo̍k-tshenn, kah i siōng tuā-lia̍p ê uī-tshenn.
La̍k ge̍h-tiong ê sî-tsūn, tsuân-sè-kài ê kuan-sing-tsiá lóng leh him-sióng Gue̍h Bo̍k ha̍p-siòng, hit-tsūn Gue̍h-niû uì Bo̍k-tshenn bīn-thâu-tsîng kiânn-kuè.
Tsit-tiunn sī tī Se-pan-gâ Morón de la Frontera hip--ê koo-tiunn kám-kng siòng-phìnn.
Tò-pîng ê gue̍h-bâi, khì hōo ji̍t-kng tsiò kah kuè-tōo kám-kng.
Tsiànn-pîng sī Gue̍h-kiû ê àm-mî, sī Tē-kiû huán-tsiò-kng tsiò--ê.
Gue̍h-kiû ē-té uì tsiànn-pîng pâi kàu tò-pîng ê tuì-kak-suànn, sī tsiok kng ê Bo̍k-tshenn tuā-lia̍p uī-tshenn, Ka-lī-lioh uī-tshenn: Bo̍k-uī-sù Callisto, Bo̍k-uī-sam Ganymede, Bo̍k-uī-it Io (tsin pháinn khuànn-tio̍h, in-uī i siunn uá Bo̍k-tshenn --ah) kah Bo̍k-uī-jī Europa.
Si̍t-tsè-siōng, Callisto, Ganymede, kah Io lóng pí lán ê Gue̍h-kiû khah tuā, kan-na Europa khah sè.
NASA ê ke-khì-lâng thài-khong-tsûn Juno tsit-má tng leh se̍h Bo̍k-tshenn kiânn, jî-tshiánn I tī tsi̍t lé-pài tsîng tsiah kīn kū-lī pue-kuè Io.
Lí e-àm nā-sī gia̍h-thâu khuànn iā-khong, lí ē koh khuànn-tio̍h nn̄g-lia̍p tsiok kng ê thian-thé.
In tī thinn-tíng ê kak-tōo-tsha sī tsiok sè--ê, in-uī e-àm iū koh sī līng-guā tsi̍t-pái ê Gue̍h Bo̍k ha̍p-siòng--ah.</p><h2 id=english-moon-meets-jupiter>[English] Moon Meets Jupiter</h2><p>What's that below the Moon?
Jupiter -- and its largest moons.
Many <a href=https://earthsky.org/todays-image/best-photos-moon-and-jupiter-june-2023/>skygazers</a> across planet Earth enjoyed the close conjunction of <a href=https://apod.nasa.gov/apod/ap220612.html>Earth's Moon</a> passing nearly in front of Jupiter in mid-June.
The <a href=https://www.instagram.com/p/Ct_1FUlIP-F/>featured image</a> is a single exposure of the event taken from <a href=https://youtu.be/mUgmGprvNHw>Morón de la Frontera</a>, <a href=https://en.wikipedia.org/wiki/Spain>Spain</a>.
The sunlit lunar crescent on the left is overexposed, while the Moon's night side, on the right, is only faintly illuminated by <a href=https://apod.nasa.gov/apod/ap120324.html>Earthshine</a>.
Lined up diagonally below the Moon, left to right, are Jupiter's bright Galilean satellites: <a href=https://solarsystem.nasa.gov/moons/jupiter-moons/callisto/overview/>Callisto</a>, <a href=https://solarsystem.nasa.gov/moons/jupiter-moons/ganymede/overview/>Ganymede</a>, <a href=https://solarsystem.nasa.gov/moons/jupiter-moons/io/overview/>Io</a> (hard to see as it is very near to Jupiter), and <a href=https://solarsystem.nasa.gov/moons/jupiter-moons/europa/overview/>Europa</a>.
<a href=https://www.esa.int/Science_Exploration/Space_Science/Juice>In fact</a>, Callisto, Ganymede, and Io are larger than Earth's Moon, while <a href=https://apod.nasa.gov/apod/ap120524.html>Europa</a> is only slightly smaller.
<a href=https://www.nasa.gov/>NASA's</a> robotic spacecraft <a href=https://www.nasa.gov/mission_pages/juno/main/index.html>Juno</a> is currently <a href=https://apod.nasa.gov/apod/ap220828.html>orbiting Jupiter</a> and made a <a href=https://www.jpl.nasa.gov/news/nasas-juno-is-getting-ever-closer-to-jupiters-moon-io>close pass near Io</a> only a week ago.
If you <a href=https://www.warrenphotographic.co.uk/photography/bigs/32253-Tabby-kitten-looking-up-white-background.jpg>look up</a> in the <a href=https://solarsystem.nasa.gov/skywatching/whats-up/>night sky tonight</a>, you will again see two of the brightest objects angularly close together -- because <a href="https://in-the-sky.org/news.php?id=20230808_20_100">tonight</a> is another <a href=https://apod.nasa.gov/apod/ap190902.html>Moon-Jupiter conjunction</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>木星</td><td>Bo̍k-chheⁿ</td><td>Bo̍k-tshenn</td><td>木星</td><td>Jupiter</td></tr><tr><td>月木合相</td><td>Goe̍h Bo̍k ha̍p-siòng</td><td>Gue̍h Bo̍k ha̍p-siòng</td><td>月木合相</td><td>Moon-Jupiter conjunction</td></tr><tr><td>地球反照光</td><td>Tē-kiû hoán-chiò-kng</td><td>Tē-kiû huán-tsiò-kng</td><td>地球反照光</td><td>earthshine</td></tr><tr><td>對角線</td><td>tùi-kak-sòaⁿ</td><td>tuì-kak-suànn</td><td>對角線</td><td>diagonal</td></tr><tr><td>加利略衛星</td><td>Ka-lī-lio̍h ūi-chheⁿ</td><td>Ka-lī-lio̍h uī-tshenn</td><td>加利略衛星</td><td>Galilean satellites</td></tr><tr><td>木衛四 Callisto</td><td>Bo̍k-ūi-sù Callisto</td><td>Bo̍k-uī-sù Callisto</td><td>木衛四卡利斯多</td><td>Callisto</td></tr><tr><td>木衛三 Ganymede</td><td>Bo̍k-ūi-sam Ganymede</td><td>Bo̍k-uī-sam Ganymede</td><td>木衛三蓋尼米德</td><td>Ganymede</td></tr><tr><td>木衛二 Europa</td><td>Bo̍k-ūi-jī Europa</td><td>Bo̍k-uī-jī Europa</td><td>木衛二歐羅巴</td><td>Europa</td></tr><tr><td>木衛一 Io</td><td>Bo̍k-ūi-it Io</td><td>Bo̍k-uī-it Io</td><td>木衛一埃歐</td><td>Io</td></tr><tr><td>機器人太空船 Juno</td><td>ke-khì-lâng thài-khong-chûn Juno</td><td>ke-khì-lâng thài-khong-tsûn Juno</td><td>機器人太空船朱諾</td><td>robotic spacecraft Juno</td></tr><tr><td>過度感光</td><td>kòe-tō͘ kám-kng</td><td>kuè-tōo kám-kng</td><td>曝光過度</td><td>overexpose</td></tr><tr><td>角度差</td><td>kak-tō͘-chha</td><td>kak-tōo-tsha</td><td>角度差</td><td>angular separation</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230807/>昨昏 ê 圖：Chhāi tī 氣體、塗粉、kah 恆星 內底 ê 鵜鶘星雲</a>
</span><span class=post_next><a href=https://apod.tw/daily/20230809/>明仔載 ê 圖：流星雨：英仙座 ê 英仙座流星雨</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>