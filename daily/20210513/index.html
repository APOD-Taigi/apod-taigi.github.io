<!doctype html><html lang=en><head><title>彗星、海翁、kah 棍仔球桮 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="彗星、海翁、kah 棍仔球桮"><meta property="og:description" content="彗星 ATLAS (C/2020 R4) tī 3 月 1 號 倚近太陽，tī 4 月 23 倚近地球。 伊有一个較暗 ê 青色彗尾 kah 一个較短 ê 彗尾。"><meta property="og:url" content="https://apod.tw/daily/20210513/"><meta property="og:image" content="https://apod.nasa.gov/apod/fap/image/2105/ATLASHockeyStickWhaleGalaxiesGrandMesa.jpg"><link rel=canonical href=https://apod.tw/daily/20210513/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>13. May 2021</p><h1 class=post_title>彗星、海翁、kah 棍仔球桮</h1><div class=post_body><div class=post_inner><img src=https://apod.nasa.gov/apod/fap/image/2105/ATLASHockeyStickWhaleGalaxiesGrandMesa.jpg alt=/home/runner/work/apod-taigi.github.io/apod-taigi.github.io/content/daily/2021/05/20210513.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210513.html>The Comet, the Whale, and the Hockey Stick</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.grandmesaobservatory>Grand Mesa Observatory</a>, <a href=https://www.downunderobservatory.com>Terry Hancock</a> / <a href=https://www.transientastronomer.com>Tom Masterson</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckq6qa211tg340832nnq2evcg height=180 width=500 frameborder=0 scrolling=no></iframe></div><h2 id=漢羅-彗星海翁kah-棍仔球桮>[漢羅] 彗星、海翁、kah 棍仔球桮</h2><p><a href=https://skyandtelescope.org/astronomy-news/make-the-most-of-comet-atlas/>彗星 ATLAS (C/2020 R4)</a> tī 3 月 1 號 倚近太陽，tī 4 月 23 倚近地球。
咱會當 tī 這張美麗 ê 望遠鏡視野內底，看著伊有一个較暗 ê 青色彗尾 kah 一个較短 ê 彗尾。
這張影像是 <a href=https://www.flickr.com/photos/transientastro/51171548295/>5 月 5 號 tī 這位予人翕著 ê</a>。
彗星 to̍h tī 北方星座獵犬座（拍獵 ê 狗）ê 範圍內底。
咱嘛會當 tī 差不多仝一个視線方向看著兩个有名 ê 背景星系，<a href=https://apod.nasa.gov/apod/ap090821.html>海翁星系 kah 棍仔球桮星系</a>。
Tī 正爿頂懸 ê NGC 4631，雖然看起來親像是一隻海翁，毋閣伊 kah 銀河欲平大，是一个坦敧身 ê 捲螺仔星系，離咱有 2500 萬光年遠。
Tī NGC 4631 倒爿下跤 ê NGC 4656/7，是一組交互作用星系，in 看起來 to̍h 親像是一支拗彎 ê 棍仔 leh 運動。
實際上，這个變形 koh 相濫 ê 氣體痕跡，若是用其他波段來 kā 檢查，to̍h 會看著這隻宇宙海翁 kah 棍仔球桮 tī 古早時代有真密切 ê 接觸。
這个 <a href=https://theskylive.com/c2020r4-info>欲轉去</a> ê 彗星 ATLAS，離地球干焦 7「光分」遠，應該會 tī 1000 年以內 <a href=https://www.nasa.gov/comets>閣再拜訪內部太陽系</a>。</p><h2 id=poj-hūi-chhiⁿ-hái-ang-kah-kùn-á-kiû-poe>[POJ] Hūi-chhiⁿ, Hái-ang, kah Kùn-á-kiû-poe</h2><p>Hūi-chhiⁿ ATLAS (C/jī-khòng-jī-khòng R-sù) tī saⁿ goe̍h it hō óa-kīn Thài-iông, tī sì goe̍h jī-saⁿ óa-kīn Tē-kiû.
Lán ē-tàng tī chi̍t-tiuⁿ bí-lē ê bōng-oán-kiàⁿ sī-iá lāi-té, khòaⁿ-tio̍h i ū chi̍t-ê khah-àm ê chheⁿ-sek hūi-bóe kah chi̍t-ê khah-té ê hūi-chhiⁿ.
Chit-tiuⁿ iáⁿ-siōng sī gō͘ goe̍h gō͘ hō tī chit-ūi hō͘ lâng hip-tio̍h-ê.
Hūi-chhiⁿ to̍h tī pak-hong seng-chō La̍h-khián-chō (phah-la̍h ê káu) ê hoān-ûi lāi-té.
Lán mā ē-tàng tī chha-put-to kāng-chi̍t-ê sī-sòaⁿ-hong-hiòng khòaⁿ-tio̍h nn̄g-ê ū-miâ ê pōe-kéng seng-hē, Hái-ang seng-hē kah Kùn-á-kiû-poe seng-hē.
Tī chiàⁿ-pêng téng-koân ê NGC sù-lio̍k-sam-it, sù-jian khòaⁿ--khí-lâi chhiⁿ-chhiūⁿ sī chi̍t-chiah hái-ang, m̄-koh i kah Gîn-hô beh pêⁿ-tōa, sī chi̍t-ê thán-khi-sin ê kńg-lê-á seng-hē, lî lán ū nn̄g-chheng-gō͘-pah-bān kng-nî hn̄g.
Tī NGC sù-lio̍k-sam-it tò-pêng ē-kha ê NGC sù-lio̍k-ngó͘-lio̍k kah chhit, sī chi̍t-cho͘ kau-hō͘-chok-iōng seng-hē, in khòaⁿ--khí-lâi to̍h chhiⁿ-chhiūⁿ sī chi̍t-ki āu-oan ê kùn-á leh ūn-tōng.
Si̍t-chè-siōng, chit-ê piàn-hêng koh sio-lām ê khì-thé hûn-jiah, nā-sī iōng kî-tha pho-tōaⁿ lâi kā kiám-cha, to̍h ē khòaⁿ-tio̍h chit-chiah ú-tiū hái-ang kah kùn-á-kiû-poe tī kó͘-chá-sî-tāi ū chin bi̍t-chhiat ê chiap-chhiok.
Chit-ê beh tńg--khì ê hūi-chhiⁿ ATLAS, lî Tē-kiû kan-na chhit "kng-hun" hn̄g, eng-kai ē tī chi̍t-chheng nî í-lâi koh-chài pài-hóng Lōe-pō͘ Thài-iông-hē.</p><h2 id=kip-huī-tshinn-hái-ang-kah-kùn-á-kiû-pue>[KIP] Huī-tshinn, Hái-ang, kah Kùn-á-kiû-pue</h2><p>Huī-tshinn ATLAS (C/jī-khòng-jī-khòng R-sù) tī sann gue̍h it hō uá-kīn Thài-iông, tī sì gue̍h jī-sann uá-kīn Tē-kiû.
Lán ē-tàng tī tsi̍t-tiunn bí-lē ê bōng-uán-kiànn sī-iá lāi-té, khuànn-tio̍h i ū tsi̍t-ê khah-àm ê tshenn-sik huī-bué kah tsi̍t-ê khah-té ê huī-tshinn.
Tsit-tiunn iánn-siōng sī gōo gue̍h gōo hō tī tsit-uī hōo lâng hip-tio̍h-ê.
Huī-tshinn to̍h tī pak-hong sing-tsō La̍h-khián-tsō (phah-la̍h ê káu) ê huān-uî lāi-té.
Lán mā ē-tàng tī tsha-put-to kāng-tsi̍t-ê sī-suànn-hong-hiòng khuànn-tio̍h nn̄g-ê ū-miâ ê puē-kíng sing-hē, Hái-ang sing-hē kah Kùn-á-kiû-pue sing-hē.
Tī tsiànn-pîng tíng-kuân ê NGC sù-lio̍k-sam-it, sù-jian khuànn-khí-lâi tshinn-tshiūnn sī tsi̍t-tsiah hái-ang, m̄-koh i kah Gîn-hô beh pênn-tuā, sī tsi̍t-ê thán-khi-sin ê kńg-lê-á sing-hē, lî lán ū nn̄g-tshing-gōo-pah-bān kng-nî hn̄g.
Tī NGC sù-lio̍k-sam-it tò-pîng ē-kha ê NGC sù-lio̍k-ngóo-lio̍k kah tshit, sī tsi̍t-tsoo kau-hōo-tsok-iōng sing-hē, in khuànn-khí-lâi to̍h tshinn-tshiūnn sī tsi̍t-ki āu-uan ê kùn-á leh ūn-tōng.
Si̍t-tsè-siōng, tsit-ê piàn-hîng koh sio-lām ê khì-thé hûn-jiah, nā-sī iōng kî-tha pho-tuānn lâi kā kiám-tsa, to̍h ē khuànn-tio̍h tsit-tsiah ú-tiū hái-ang kah kùn-á-kiû-pue tī kóo-tsá-sî-tāi ū tsin bi̍t-tshiat ê tsiap-tshiok.
Tsit-ê beh tńg--khì ê huī-tshinn ATLAS, lî Tē-kiû kan-na tshit "kng-hun" hn̄g, ing-kai ē tī tsi̍t-tshing nî í-lâi koh-tsài pài-hóng Luē-pōo Thài-iông-hē.</p><h2 id=english-the-comet-the-whale-and-the-hockey-stick>[English] The Comet, the Whale, and the Hockey Stick</h2><p>Closest to the Sun on March 1, and closest to planet Earth on April 23, this <a href=https://skyandtelescope.org/astronomy-news/make-the-most-of-comet-atlas/>Comet ATLAS (C/2020 R4)</a> shows a faint greenish coma and short tail in this pretty, telescopic field of view. <a href=https://www.flickr.com/photos/transientastro/51171548295/>Captured at its position on May 5</a>, the comet was within the boundaries of northern constellation Canes Venatici (the Hunting Dogs), and near the line-of-sight to intriguing background galaxies popularly known as the <a href=https://apod.nasa.gov/apod/ap090821.html>Whale and the Hockey Stick</a>. Cetacean in appearance but Milky Way sized, NGC 4631 is a spiral galaxy seen edge-on at the top right, some 25 million light-years away. NGC 4656/7 sports the bent-stick shape of <a href=https://ui.adsabs.harvard.edu/abs/2017ApJ...842..127T/abstract>interacting galaxies</a> below and left of NGC 4631. In fact, the distortions and mingling trails of gas detected at other wavelengths suggest the cosmic Whale and Hockey Stick have had close encounters with each other in their distant past. <a href=https://theskylive.com/c2020r4-info>Outbound and</a> only about 7 <em>light-minutes</em> from Earth this Comet ATLAS should <a href=https://www.nasa.gov/comets>revisit the inner solar system</a> in just under 1,000 years.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>彗星</td><td>hūi-chhiⁿ</td><td>huī-tshinn</td><td>彗星</td><td>comet</td></tr><tr><td>海翁星系</td><td>Hái-ang seng-hē</td><td>Hái-ang sing-hē</td><td>鯨魚星系</td><td>Whale Galaxy</td></tr><tr><td>棍仔球桮星系</td><td>Kùn-á-kiû-poe seng-hē</td><td>Kùn-á-kiû-pue seng-hē</td><td>曲棍球棍星系</td><td>Hockey Stick Galaxy</td></tr><tr><td>彗鬚</td><td>hūi-chhiu</td><td>huī-tshiu</td><td>彗髮</td><td>coma</td></tr><tr><td>彗尾</td><td>hūi-bóe</td><td>huī-bué</td><td>彗尾</td><td>comet tail</td></tr><tr><td>獵犬座</td><td>La̍h-khián-chō</td><td>La̍h-khián-tsō</td><td>獵犬座</td><td>Canes Venatici</td></tr><tr><td>視線方向</td><td>sī-sòaⁿ-hong-hiòng</td><td>sī-suànn-hong-hiòng</td><td>視線方向</td><td>line-of-sight</td></tr><tr><td>坦敧身星系</td><td>thán-khi-sin seng-hē</td><td>thán-khi-sin sing-hē</td><td>側向星系</td><td>edge-on galaxy</td></tr><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>交互作用星系</td><td>kāu-hō͘-chok-iōng seng-hē</td><td>kāu-hōo-tsok-iōng sing-hē</td><td>交互作用星系</td><td>interacting galaxies</td></tr><tr><td>光分</td><td>kng-hun</td><td>kng-hun</td><td>光分</td><td>light-minute</td></tr><tr><td>內部太陽系</td><td>Lōe-pō͘ Thài-iông-hē</td><td>Luē-pōo Thài-iông-hē</td><td>內部太陽系</td><td>the Inner Solar System</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210512/>昨昏 ê 圖：流星 kah 對日照</a>
</span><span class=post_next><a href=https://apod.tw/daily/20210514/>明仔載 ê 圖：M104：草帽仔星系</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>