<!doctype html><html lang=en><head><title>流星崩去 會發出化學光 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="流星崩去 會發出化學光"><meta property="og:description" content="流星有可能有足濟色。是講人類 ê 目睭通常是無法度看著遐爾濟色，毋過 kha-mé-lah 是會使。"><meta property="og:url" content="https://apod.tw/daily/20230724/"><meta property="og:image" content="https://apod.nasa.gov/apod/image/2307/ChemicalFireball_Kleinburger_960.jpg"><link rel=canonical href=https://apod.tw/daily/20230724/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>24. July 2023</p><h1 class=post_title>流星崩去 會發出化學光</h1><div class=post_body><div class=post_inner><img src=https://apod.nasa.gov/apod/image/2307/ChemicalFireball_Kleinburger_960.jpg alt=/home/runner/work/apod-taigi.github.io/apod-taigi.github.io/content/daily/2023/07/20230724.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap230724.html>Chemicals Glow as a Meteor Disintegrates</a></li><li>影像來源 kah 版權：<a href=https://www.instagram.com/kleinburger.photography/>Michael Kleinburger</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cllqjiz3700x701vp27z48xk6 height=180 width=500 frameborder=0 scrolling=no></iframe></div><h2 id=漢羅-流星崩去-會發出化學光>[漢羅] 流星崩去 會發出化學光</h2><p>流星有可能有足濟色。
是講 <a href=https://medium.com/photography-secrets/whats-the-difference-between-a-camera-and-a-human-eye-a006a795b09f>人類 ê 目睭</a> 通常是無法度看著遐爾濟色，毋過 kha-mé-lah 是會使。
<a href=https://www.instagram.com/p/CuwPGuCouFR/>這張圖</a> 是一粒 <a href=https://apod.nasa.gov/apod/ap211220.html>火流星</a>，是一粒當咧崩去 ê 流星。
伊毋但是攝影師 <a href=https://d.newsweek.com/en/full/1986767/shocked-cat.jpg>看過</a> 上光 ê 流星，嘛是上濟色 ê 流星。
這粒流星是 7 月中 tī 奧地利 <a href=https://youtu.be/six1fCLityA>Hochkar 山頂</a> chhāi kha-mé-lah 欲翕銀河系中央帶 ê 時陣，順紲翕著--ê。
這寡 <a href=https://upload.wikimedia.org/wikipedia/commons/6/63/Meteoroid_meteor_meteorite.gif>輻射沙塗</a>，真有可能是 <a href=https://apod.nasa.gov/apod/ap101123.html>彗星</a> 抑是 小行星 tī 足久以前擲出來--ê。
是講 in 嘛誠衰，煞落落來 <a href=https://spaceplace.nasa.gov/atmosphere/en/>地球 ê 大氣層</a>。
<a href=https://www.amsmeteors.org/fireballs/faqf/#5>流星 ê 色光</a> 定定是 <a href=https://solarsystem.nasa.gov/asteroids-comets-and-meteors/meteors-and-meteorites/in-depth/>流星</a> 崩去 ê 時陣，放出來 ê 離子化 化學元素。
青藍色 ê 通常是 ùi <a href=https://youtu.be/wqErrNvns4o>鎂</a> 來--ê，<a href=https://periodic.lanl.gov/20.shtml>kha-lú-sìm-muh</a> 會輻射出茄仔色 ê 光，<a href=https://en.wikipedia.org/wiki/Nickel>白銅</a> 會發出青光。
毋過，紅光通常是 ùi 地球大氣層內底 ê 高能 <a href=https://youtu.be/0kMqRhJ_A0c>窒素</a> kah <a href=https://youtu.be/qERdL8uHSgI>酸素</a> 來--ê。
這个遮爾光 ê <a href=https://www.amsmeteors.org/fireballs/faqf/>火</a><a href=https://www.amsmeteors.org/meteor-showers/meteor-faq/>流星</a> 一目𥍉 就無去矣，猶無到 1 秒咧。
毋過伊有留一條 <a href=https://youtu.be/KJpQTL6V_WI>去予風吹振動 ê 離子痕跡</a>，<a href=https://apod.nasa.gov/apod/ap180817.html>這咱就看會著啊</a>，差不多有 1 分鐘久。</p><h2 id=poj-liû-chhiⁿ-pang--khì-ē-hoat-chhut-hòa-hak-kng>[POJ] Liû-chhiⁿ pang--khì ē hoat-chhut Hòa-ha̍k-kng</h2><p>Liû-chhiⁿ ū khó-lêng ū chiok chē sek.
Sī-kóng jîn-lūi ê ba̍k-chiu thong-siông sī bô-hoat-tō͘ khòaⁿ-tio̍h hiah-nī chē sek, m̄-koh kha-mé-lah sī ē-sái.
Chit-tiuⁿ tô͘ sī chi̍t-lia̍p hóe-liû-chhiⁿ, sī chi̍t-lia̍p tng-teh pang--khì ê liû-chhiⁿ.
I m̄ tān sī liap-iáⁿ-su khòaⁿ--kòe siōng kng ê liû-chhiⁿ, mā-sī siōng chē sek ê liû-chhiⁿ.
Chit lia̍p liû-chhiⁿ sī 7 goe̍h-tiong tī Ò-tē-lī Hochkar soaⁿ-téng chhāi kha-mé-lah beh hip Gîn-hô-hē tiong-ng-tòa ê sî-chūn, sūn-sòa hip-tio̍h--ê.
Chit-kóa hok-siā soa-thô͘, chin ū khó-lêng sī hūi-chhiⁿ ia̍h-sī sió-kiâⁿ-chhiⁿ tī chiok kú í-chêng tàn--chhut-lâi--ê.
Sī-kóng in mā chiâⁿ soe, soah lak-lo̍h-lâi Tē-kiû ê tāi-khì-chân.
Liû-chhiⁿ ê sek-kng tiāⁿ-tiāⁿ sī liû-chhiⁿ pang--khì ê sî-chūn, pàng--chhut-lâi ê lī chí-hòa hòa-ha̍k goân-sò͘.
Chhiⁿ-nâ-sek ê thong-siông sī ùi bí lâi--ê, kha-lú-sìm-muh ē hok-siā chhut kiô-á-sek ê kng, pe̍h-tâng ē hoat-chhut chhiⁿ-kng.
M̄-koh, âng-kng thong-siông sī ùi Tē-kiû tāi-khì-chân lāi-té ê ko-lêng chit-sò͘ kah sàng-sò͘ lâi--ê.
Chit-ê chiah-nī kng ê hóe-liû-chhiⁿ chi̍t-ba̍k-nih tō bô--khì--ah, iáu bô-kàu 1 bió leh.
M̄-koh i ū lâu chi̍t-tiâu khì hō͘ hong chhoe tín-tāng ê lī-chú hûn-jiah, che lán to̍h khòaⁿ-ē-tio̍h--ah, chha-put-to ū 1 hun-cheng kú.</p><h2 id=kip-liû-tshinn-pang--khì-ē-huat-tshut-huà-hak-kng>[KIP] Liû-tshinn pang--khì ē huat-tshut Huà-ha̍k-kng</h2><p>Liû-tshinn ū khó-lîng ū tsiok tsē sik.
Sī-kóng jîn-luī ê ba̍k-tsiu thong-siông sī bô-huat-tōo khuànn-tio̍h hiah-nī tsē sik, m̄-koh kha-mé-lah sī ē-sái.
Tsit-tiunn tôo sī tsi̍t-lia̍p hué-liû-tshinn, sī tsi̍t-lia̍p tng-teh pang--khì ê liû-tshinn.
I m̄ tān sī liap-iánn-su khuànn--kuè siōng kng ê liû-tshinn, mā-sī siōng tsē sik ê liû-tshinn.
Tsit lia̍p liû-tshinn sī 7 gue̍h-tiong tī Ò-tē-lī Hochkar suann-tíng tshāi kha-mé-lah beh hip Gîn-hô-hē tiong-ng-tuà ê sî-tsūn, sūn-suà hip-tio̍h--ê.
Tsit-kuá hok-siā sua-thôo, tsin ū khó-lîng sī huī-tshinn ia̍h-sī sió-kiânn-tshinn tī tsiok kú í-tsîng tàn--tshut-lâi--ê.
Sī-kóng in mā tsiânn sue, suah lak-lo̍h-lâi Tē-kiû ê tāi-khì-tsân.
Liû-tshinn ê sik-kng tiānn-tiānn sī liû-tshinn pang--khì ê sî-tsūn, pàng--tshut-lâi ê lī tsí-huà huà-ha̍k guân-sòo.
Tshinn-nâ-sik ê thong-siông sī uì bí lâi--ê, kha-lú-sìm-muh ē hok-siā tshut kiô-á-sik ê kng, pe̍h-tâng ē huat-tshut tshinn-kng.
M̄-koh, âng-kng thong-siông sī uì Tē-kiû tāi-khì-tsân lāi-té ê ko-lîng tsit-sòo kah sàng-sòo lâi--ê.
Tsit-ê tsiah-nī kng ê hué-liû-tshinn tsi̍t-ba̍k-nih tō bô--khì--ah, iáu bô-kàu 1 bió leh.
M̄-koh i ū lâu tsi̍t-tiâu khì hōo hong tshue tín-tāng ê lī-tsú hûn-jiah, tse lán to̍h khuànn-ē-tio̍h--ah, tsha-put-to ū 1 hun-tsing kú.</p><h2 id=english-chemicals-glow-as-a-meteor-disintegrates>[English] Chemicals Glow as a Meteor Disintegrates</h2><p>Meteors can be colorful.
While the <a href=https://medium.com/photography-secrets/whats-the-difference-between-a-camera-and-a-human-eye-a006a795b09f>human eye</a> usually cannot discern many colors, cameras often can.
<a href=https://www.instagram.com/p/CuwPGuCouFR/>Pictured here</a> is a <a href=https://apod.nasa.gov/apod/ap211220.html>fireball</a>, a disintegrating meteor that was not only one of the brightest the photographer has <a href=https://d.newsweek.com/en/full/1986767/shocked-cat.jpg>ever seen</a>, but colorful.
The meteor was captured by chance in mid-July with a camera set up on <a href=https://youtu.be/six1fCLityA>Hochkar Mountain</a> in <a href=https://en.wikipedia.org/wiki/Austria>Austria</a> to photograph the central band of our <a href=https://solarsystem.nasa.gov/resources/285/the-milky-way-galaxy/>Milky Way galaxy</a>.
The <a href=https://upload.wikimedia.org/wikipedia/commons/6/63/Meteoroid_meteor_meteorite.gif>radiant grit</a>, likely <a href=https://apod.nasa.gov/apod/ap101123.html>cast off by a comet</a> or asteroid long ago, had the misfortune to enter <a href=https://spaceplace.nasa.gov/atmosphere/en/>Earth's atmosphere</a>.
<a href=https://www.amsmeteors.org/fireballs/faqf/#5>Colors in meteors</a> usually originate from ionized chemical elements released as the <a href=https://solarsystem.nasa.gov/asteroids-comets-and-meteors/meteors-and-meteorites/in-depth/>meteor</a> disintegrates, with blue-green typically originating from <a href=https://youtu.be/wqErrNvns4o>magnesium</a>, <a href=https://periodic.lanl.gov/20.shtml>calcium</a> radiating violet, and <a href=https://en.wikipedia.org/wiki/Nickel>nickel</a> glowing green.
Red, however, typically originates from energized <a href=https://youtu.be/0kMqRhJ_A0c>nitrogen</a> and <a href=https://youtu.be/qERdL8uHSgI>oxygen</a> in the Earth's atmosphere.
This bright <a href=https://www.amsmeteors.org/meteor-showers/meteor-faq/>meteor</a>ic <a href=https://www.amsmeteors.org/fireballs/faqf/>fireball</a> was gone in a flash -- less than a second -- but it left a <a href=https://youtu.be/KJpQTL6V_WI>wind-blown ionization trail</a> that <a href=https://apod.nasa.gov/apod/ap180817.html>remained visible</a> for almost a minute.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>流星</td><td>liû-chhiⁿ</td><td>liû-tshinn</td><td>流星</td><td>meteor</td></tr><tr><td>化學光</td><td>hòa-ha̍k-kng</td><td>huà-ha̍k-kng</td><td>化學光</td><td>chemicals glow</td></tr><tr><td>火流星</td><td>hóe-liû-chhiⁿ</td><td>hué-liû-tshinn</td><td>火流星</td><td>fireball</td></tr><tr><td>銀河系</td><td>Gîn-hô-hē</td><td>Gîn-hô-hē</td><td>銀河系</td><td>Milky Way galaxy</td></tr><tr><td>中央帶</td><td>tiong-ng-tòa</td><td>tiong-ng-tuà</td><td>中央帶</td><td>central band</td></tr><tr><td>彗星</td><td>hūi-chhiⁿ</td><td>huī-tshinn</td><td>彗星</td><td>comet</td></tr><tr><td>小行星</td><td>sió-kiâⁿ-chhiⁿ</td><td>sió-kiânn-tshinn</td><td>小行星</td><td>asteroid</td></tr><tr><td>kha-lú-sìm-muh</td><td>kha-lú-sìm-muh</td><td>kha-lú-sìm-muh</td><td>鈣</td><td>calcium</td></tr><tr><td>鎂</td><td>bí</td><td>bí</td><td>鎂</td><td>magnesium</td></tr><tr><td>白銅</td><td>pe̍h-tâng</td><td>pe̍h-tâng</td><td>鎳</td><td>nickel</td></tr><tr><td>窒素</td><td>chit-sò͘</td><td>tsit-sòo</td><td>氮</td><td>nitrogen</td></tr><tr><td>酸素</td><td>sàng-sò͘</td><td>sàng-sòo</td><td>氧</td><td>oxygen</td></tr><tr><td>奧地利</td><td>Ò-tē-lī</td><td>Ò-tē-lī</td><td>奧地利</td><td>Austria</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20230723/>昨昏 ê 圖：Antikythera 機械</a>
</span><span class=post_next><a href=https://apod.tw/daily/20230725/>明仔載 ê 圖：鴟鴞星雲 kah 發出 X 光 ê 高溫恆星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>