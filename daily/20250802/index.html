<!doctype html><html lang=en><head><title>火金蛄、流星 kah 銀河 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="火金蛄、流星 kah 銀河"><meta property="og:description" content="這張相片是 tī 7 月 29 kah 7 月 30 翕--ê，伊是 kā 連紲感光 ê 相片疊做伙，創出這張北半球熱天暗暝 ê 景色。"><meta property="og:url" content="https://apod.tw/daily/20250802/"><meta property="og:image" content="https://apod.nasa.gov/apod/image/2508/DeltaAqrFireflies1024.jpg"><link rel=canonical href=https://apod.tw/daily/20250802/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>02. August 2025</p><h1 class=post_title>火金蛄、流星 kah 銀河</h1><div class=post_body><div class=post_inner><img src=https://apod.nasa.gov/apod/image/2508/DeltaAqrFireflies1024.jpg alt=/home/runner/work/apod-taigi.github.io/apod-taigi.github.io/content/daily/2025/08/20250802.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap250802.html>Fireflies, Meteors, and Milky Way</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>: <a href=mailto:dakoko_minera@live.com.ar>Daniel Korona</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://tara.tw>TARA</a>)</li></ul><h2 id=漢羅-火金蛄流星-kah-銀河>[漢羅] 火金蛄、流星 kah 銀河</h2><p>這張相片是 tī 7 月 29 kah 7 月 30 翕--ê，伊是 kā 連紲感光 ê 相片疊做伙，創出這張北半球熱天暗暝 ê 景色。
遮是墨西哥中部 ê Sierra de Órganos 國家公園，光 iàⁿ-iàⁿ ê 銀河 tī 地平線頂懸畫一條線，前景有足濟火金蛄 tī 遐咧爍咧爍咧。
這張縮時攝影 ê 相片內底，倒爿頂懸 ê 光巡，就是寶瓶座 δ 流星雨 ê 流星。
寶瓶座 δ 流星雨 定定 tī 8 月 ê 暗暝出現，嘛 kah 較出名 ê 英仙座流星雨 時間相疊。
今年 8 月初 暗暝翻點了後，拄著無月娘 ê 暗暝，就是觀星人 ê 機會。
毋過，咱欲按怎分寶瓶座 δ 流星 kah 英仙座流星呢？
英仙座流星 ê 流星光巡，會集中 tī 英仙座內底 ê 一个點，咱 kā 叫做 輻射點。
寶瓶座 δ 流星，是 ùi 較南爿 ê 寶瓶座來--ê，to̍h tī 這幅圖 ê 倒爿頂懸。
是講，tī 北半球 ê 熱天暗暝，咱閣會當看著火金蛄 ê 光。
毋過，欲按怎分火金蛄 kah 流星咧？
你家己去掠看覓 to̍h 知。</p><h2 id=poj-hóe-kim-ko-liû-chhiⁿ-kah-gîn-hô>[POJ] Hóe-kim-ko͘, Liû-chhiⁿ kah Gîn-hô</h2><p>Chit-tiuⁿ siòng-phìⁿ sī tī 7 goe̍h 29 kah 7 goe̍h 30 hip--ê, i sī kā liân-sòa kám-kng ê siòng-phìⁿ tha̍h chò-hóe, chhòng chhut chit-tiuⁿ Pak-pòaⁿ-kiû joa̍h-thiⁿ àm-mê ê kéng-sek.
Chia sī Be̍k-se-ko tiong-pō͘ ê Sierra de Órganos kok-ka-kong-hn̂g, kng-iàⁿ-iàⁿ ê Gîn-hô tī tē-pêng-sòaⁿ téng-koân ōe chi̍t tiâu sòaⁿ, chiân-kéng ū chiok chōe hóe-kim-ko͘ tī-hia leh sih-leh sih-leh.
Chit-tiuⁿ sok-sî-liap-iáⁿ ê siòng-phìⁿ lāi-té, tò-pêng téng-koân ê kng-sûn, tio̍h-sī Pó-pân-chō δ liû-chhiⁿ-hō͘ ê liû-chhiⁿ.
Pó-pân-chō δ liû-chhiⁿ-hō͘ tiāⁿ-tiāⁿ tī 8 goe̍h ê àm-mê chhut-hiān, mā kah khah chhut-miâ ê Eng-sian-chō liû-chhiⁿ-hō͘ sî-kan sio-tha̍h.
Kin-nî 8 goe̍h-chhe àm-mê hoan-tiám liáu-āu, tú tio̍h-bô goe̍h-niû ê àm-mê, tio̍h-sī koan-chhiⁿ lâng ê ki-hōe.
M̄-koh, lán beh án-nóa hun Pó-pân-chō δ liû-chhiⁿ kah Eng-sian-chō liû-chhiⁿ neh?
Eng-sian-chō liû-chhiⁿ ê liû-chhiⁿ kng-sûn, ē chi̍p-tiong tī Eng-sian-chō lāi-té ê chi̍t-ê tiám, lán kā kiò-chò hok-siā-tiám.
Pó-pân-chō δ liû-chhiⁿ, sī ùi khah lâm-pêng ê Pó-pân-chō lâi--ê, to̍h tī chit pak tô͘ ê tò-pêng téng-koân.
Sī-kóng, tī Pak-pòaⁿ-kiû ê loa̍h-thiⁿ àm-mî, lán koh ē-tàng khòaⁿ-tio̍h hóe-kim-ko͘ ê kng.
M̄-koh, beh án-nóa hun hóe-kim-ko͘ kah liû-chheⁿ leh?
Lí ka-kī khì lia̍h khòaⁿ-māi to̍h chai.</p><h2 id=kip-hué-kim-koo-liû-tshinn-kah-gîn-hô>[KIP] Hué-kim-koo, Liû-tshinn kah Gîn-hô</h2><p>Tsit-tiunn siòng-phìnn sī tī 7 gue̍h 29 kah 7 gue̍h 30 hip--ê, i sī kā liân-suà kám-kng ê siòng-phìnn tha̍h tsò-hué, tshòng tshut tsit-tiunn Pak-puànn-kiû jua̍h-thinn àm-mê ê kíng-sik.
Tsia sī Bi̍k-se-ko tiong-pōo ê Sierra de Órganos kok-ka-kong-hn̂g, kng-iànn-iànn ê Gîn-hô tī tē-pîng-suànn tíng-kuân uē tsi̍t tiâu suànn, tsiân-kíng ū tsiok tsuē hué-kim-koo tī-hia leh sih-leh sih-leh.
Tsit-tiunn sok-sî-liap-iánn ê siòng-phìnn lāi-té, tò-pîng tíng-kuân ê kng-sûn, tio̍h-sī Pó-pân-tsō δ liû-tshinn-hōo ê liû-tshinn.
Pó-pân-tsō δ liû-tshinn-hōo tiānn-tiānn tī 8 gue̍h ê àm-mê tshut-hiān, mā kah khah tshut-miâ ê Ing-sian-tsō liû-tshinn-hōo sî-kan sio-tha̍h.
Kin-nî 8 gue̍h-tshe àm-mê huan-tiám liáu-āu, tú tio̍h-bô gue̍h-niû ê àm-mê, tio̍h-sī kuan-tshinn lâng ê ki-huē.
M̄-koh, lán beh án-nuá hun Pó-pân-tsō δ liû-tshinn kah Ing-sian-tsō liû-tshinn neh?
Ing-sian-tsō liû-tshinn ê liû-tshinn kng-sûn, ē tsi̍p-tiong tī Ing-sian-tsō lāi-té ê tsi̍t-ê tiám, lán kā kiò-tsò hok-siā-tiám.
Pó-pân-tsō δ liû-tshinn, sī uì khah lâm-pîng ê Pó-pân-tsō lâi--ê, to̍h tī tsit pak tôo ê tò-pîng tíng-kuân.
Sī-kóng, tī Pak-puànn-kiû ê lua̍h-thinn àm-mî, lán koh ē-tàng khuànn-tio̍h hué-kim-koo ê kng.
M̄-koh, beh án-nuá hun hué-kim-koo kah liû-tshenn leh?
Lí ka-kī khì lia̍h khuànn-māi to̍h tsai.</p><h2 id=english-fireflies-meteors-and-milky-way>[English] Fireflies, Meteors, and Milky Way</h2><p>Taken on July 29 and July 30, a registered and stacked series of exposures creates this <a href=https://apod.nasa.gov/apod/ap110805.html>dreamlike</a> view of a <a href=https://science.nasa.gov/solar-system/whats-up-august-2025-skywatching-tips-from-nasa/>northern summer night</a>.
Multiple firefly flashes streak across the foreground as the luminous Milky Way arcs above the horizon in the Sierra de Órganos national park of central Mexico.
The collection of bright streaks aligned across the sky toward the upper left in the timelapse image are Delta Aquariid meteors.
Currently active, the annual <a href=https://science.nasa.gov/solar-system/meteors-meteorites/delta-aquariids/>Delta Aquariid meteor shower</a> shares August nights though, overlapping with the better-known <a href=https://science.nasa.gov/solar-system/meteors-meteorites/perseids/>Perseid meteor shower</a>.
This year that makes post-midnight, mostly moonless skies in early August very popular with late night skygazers.
<a href=https://earthsky.org/astronomy-essentials/everything-you-need-to-know-delta-aquarid-meteor-shower/>How can you tell a Delta Aquariid</a> from a Perseid meteor?
The streaks of Perseid meteors can be traced back to an apparent radiant in the constellation Perseus.
Delta Aquariids appear to emerge from the more southerly constellation Aquarius, beyond the top left of this frame.
Of course, the bioluminescent flashes of fireflies are common too on these northern summer nights.
But how can you tell a firefly from a meteor?
<a href=https://www.firefly.org/how-to-catch-fireflies.html>Just try to catch one</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>英仙座</td><td>Eng-sian-chō</td><td>Ing-sian-tsō</td><td>英仙座</td><td>Perseus</td></tr><tr><td>英仙座流星雨</td><td>Eng-sian-chō liû-chhiⁿ-hō͘</td><td>Ing-sian-tsō liû-tshinn-hōo</td><td>英仙座流星雨</td><td>Perseid meteors shower</td></tr><tr><td>寶瓶座</td><td>Pó-pân-chō</td><td>Pó-pân-tsō</td><td>寶瓶座</td><td>Aquarius</td></tr><tr><td>寶瓶座 δ 流星雨</td><td>Pó-pân-chō Deltaδ liû-chhiⁿ-hō͘</td><td>Pó-pân-tsō Delta liû-tshinn-hōo</td><td>寶瓶座 δ 流星雨</td><td>Delta Aquariids meteor shower</td></tr><tr><td>火金蛄</td><td>hóe-kim-ko͘</td><td>hué-kim-koo</td><td>螢火蟲</td><td>firefly</td></tr><tr><td>流星</td><td>liû-chhiⁿ</td><td>liû-tshinn</td><td>流星</td><td>meteor</td></tr><tr><td>銀河</td><td>Gîn-hô</td><td>Gîn-hô</td><td>銀河</td><td>Milky Way</td></tr><tr><td>縮時攝影</td><td>sok-sî-liap-iáⁿ</td><td>sok-sî-liap-iánn</td><td>縮時攝影</td><td>time-lapse</td></tr><tr><td>輻射點</td><td>hok-siā-tiám</td><td>hok-siā-tiám</td><td>輻射點</td><td>radiant</td></tr><tr><td>北半球</td><td>pak-pòaⁿ-kiû</td><td>pak-puànn-kiû</td><td>北半球</td><td>northern hemisphere</td></tr><tr><td>地平線</td><td>tē-pêng-sòaⁿ</td><td>tē-pîng-suànn</td><td>地平線</td><td>horizon</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20250730/>昨昏 ê 圖：太陽 ê 日冕環</a>
</span><span class=post_next><a href=https://apod.tw/daily/20250805/>明仔載 ê 圖：NGC 6072：韋伯太空望遠鏡翕 ê 足複雜 ê 行星狀星雲</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>