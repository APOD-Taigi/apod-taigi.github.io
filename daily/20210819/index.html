<!doctype html><html lang=en><head><title>足光 ê 流星 kah 恆星滿滿 ê 夜空 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="足光 ê 流星 kah 恆星滿滿 ê 夜空"><meta property="og:description" content="這个足光 ê 英仙座流星，用一秒鐘 60 公里緊 ê 速度，ùi 地球大氣犁過。伊 ê 軌跡，綴這个有足濟恆星 ê 銀河 leh 行。"><meta property="og:url" content="https://apod.tw/daily/20210819/"><meta property="og:image" content="https://apod.nasa.gov/apod/fap/image/2108/BrightMeteorPerseids2021-7337-crop-net1024.jpg"><link rel=canonical href=https://apod.tw/daily/20210819/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>19. August 2021</p><h1 class=post_title>足光 ê 流星 kah 恆星滿滿 ê 夜空</h1><div class=post_body><div class=post_inner><img src=https://apod.nasa.gov/apod/fap/image/2108/BrightMeteorPerseids2021-7337-crop-net1024.jpg alt=/home/runner/work/apod-taigi.github.io/apod-taigi.github.io/content/daily/2021/08/20210819.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap210819.html>Bright Meteor, Starry Sky</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=http://www.miguelclaro.com/wp/>Miguel Claro</a> (<a href=http://www.twanight.org/claro>TWAN</a>, <a href=http://www.darkskyalqueva.com/>Dark Sky Alqueva</a>)</li><li>投稿予 APOD：<a href="https://www.facebook.com/media/set/?vanity=APOD.Sky&amp;set=a.3855532511217606">2021 年 ê 英仙座流星雨</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cktd4xcbpnre909112pnb8q5t height=180 width=500 frameborder=0 scrolling=no></iframe></div><h2 id=漢羅-足光-ê-流星-kah-恆星滿滿-ê-夜空>[漢羅] 足光 ê 流星 kah 恆星滿滿 ê 夜空</h2><p>這个足光 ê 英仙座流星，用一秒鐘 60 公里緊 ê 速度，ùi 地球大氣 <a href=https://apod.nasa.gov/apod/ap180817.html>犁過</a>。
伊 ê 軌跡，綴這个有足濟恆星 ê 銀河 leh 行。
這个 ùi 正爿行到倒爿 ê 流星，是 8 月 12 tī 葡萄牙夜空翕 ê。
彩色軌跡是 ùi 天津四（天鵝座 α）開始，到牛郎星（天鹰座 α）煞。
這兩粒攏是北方 ê <a href=https://apod.nasa.gov/apod/ap150627.html>夏季大三角</a> ê 恆星。
實際上，英仙座流星 tī <a href=https://apod.nasa.gov/apod/ap180908.html>足短 ê 時間內底</a>，變甲比地球暗暝上光 ê 兩粒恆星閣較光。
這粒流星 ê 軌跡上開始是發青光，這是足光 ê 英仙座流星雨真四常 ê 現象。
Ùi 週期性彗星 Swift-Tuttle <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>留落來</a> ê 宇宙沙粒行足緊 ê，緊到有法度 tī 海拔 <a href=https://apod.tw/daily/20210724/>100 公里懸</a> ê 所在 kā 酸素原子激發，發出青色 ê 特徵發射線。
紲落來 in to̍h 會 tī 白色閃光中蒸發。</p><h2 id=poj-chiok-kng-ê-liû-chhiⁿ-kah-hêng-chhiⁿ-móa-móa-ê-iā-khong>[POJ] Chiok-kng ê liû-chhiⁿ kah hêng-chhiⁿ móa-móa ê iā-khong</h2><p>Chit-ê chiok-kng ê Eng-sian-chō liû-chhiⁿ, iōng chi̍t-bió-cheng la̍k-cha̍p kong-lí kín ê sok-tō͘, ùi Tē-kiû tōa-khì lê-kòe.
I ê kúi-jiah, tòe chit-ê ū chiok-chōe hêng-chhiⁿ ê Gîn-hô leh kiâⁿ.
Chit-ê ùi chiàⁿ-pêng kiâⁿ-kàu tò-pêng ê liû-chhiⁿ, sī poeh goe̍h cha̍p-jī tī Phô-tô-gê iā-khong hip--ê.
Chhái-sek kúi-jiah sī ùi Thian-tin-sù (Thian-gô-chō alpha) khai-sí, kàu Gû-lông-chhiⁿ (Thian-eng-chō alpha) soah.
Chit-nn̄g-lia̍p lóng-sī pak-hong ê Hā-kùi tōa-saⁿ-kak ê hêng-chhiⁿ.
Si̍t-chè-siōng, Eng-sian-chō liû-chhiⁿ tī chiok-té ê sî-kan lāi-té, piàn kah pí Tē-kiû àm-mî siōng-kng ê nn̄g-lia̍p hêng-chhiⁿ koh-khah kng.
Chi̍t-lia̍p liû-chhiⁿ ê kúi-jiah siōng khai-sí sī hoat chhiⁿ-kng, che sī chiok-kng ê Eng-sian-chō liû-chhiⁿ-hō͘ chin sù-siông ê hiān-siōng.
Ùi chiu-kî-sèng hūi-chhiⁿ Swift-Tuttle lâu-lo̍h-lâi ê ú-tiū soa-lia̍p kiâⁿ chiok-kín ê, kín-kàu ū-hoat-tō͘ tī hái-poa̍t chi̍t-pah kong-lí koân ê só͘-chāi kā sng-sò͘ goân-chú kek-hoat, hoat-chhut chhiⁿ-sek ê te̍k-teng hoat-siā-sòaⁿ.
Sòa-lo̍h-lâi in to̍h ē tī pe̍h-sek siám-kng tiong cheng-hoat.</p><h2 id=kip-tsiok-kng-ê-liû-tshinn-kah-hîng-tshinn-muá-muá-ê-iā-khong>[KIP] Tsiok-kng ê liû-tshinn kah hîng-tshinn muá-muá ê iā-khong</h2><p>Tsit-ê tsiok-kng ê Ing-sian-tsō liû-tshinn, iōng tsi̍t-bió-tsing la̍k-tsa̍p kong-lí kín ê sok-tōo, uì Tē-kiû tuā-khì lê-kuè.
I ê kuí-jiah, tuè tsit-ê ū tsiok-tsuē hîng-tshinn ê Gîn-hô leh kiânn.
Tsit-ê uì tsiànn-pîng kiânn-kàu tò-pîng ê liû-tshinn, sī pueh gue̍h tsa̍p-jī tī Phô-tô-gê iā-khong hip--ê.
Tshái-sik kuí-jiah sī uì Thian-tin-sù (Thian-gô-tsō alpha) khai-sí, kàu Gû-lông-tshinn (Thian-ing-tsō alpha) suah.
Tsit-nn̄g-lia̍p lóng-sī pak-hong ê Hā-kuì tuā-sann-kak ê hîng-tshinn.
Si̍t-tsè-siōng, Ing-sian-tsō liû-tshinn tī tsiok-té ê sî-kan lāi-té, piàn kah pí Tē-kiû àm-mî siōng-kng ê nn̄g-lia̍p hîng-tshinn koh-khah kng.
Tsi̍t-lia̍p liû-tshinn ê kuí-jiah siōng khai-sí sī huat tshinn-kng, tse sī tsiok-kng ê Ing-sian-tsō liû-tshinn-hōo tsin sù-siông ê hiān-siōng.
Uì tsiu-kî-sìng huī-tshinn Swift-Tuttle lâu-lo̍h-lâi ê ú-tiū sua-lia̍p kiânn tsiok-kín ê, kín-kàu ū-huat-tōo tī hái-pua̍t tsi̍t-pah kong-lí kuân ê sóo-tsāi kā sng-sòo guân-tsú kik-huat, huat-tshut tshinn-sik ê ti̍k-ting huat-siā-suànn.
Suà-lo̍h-lâi in to̍h ē tī pe̍h-sik siám-kng tiong tsing-huat.</p><h2 id=english-bright-meteor-starry-sky>[English] Bright Meteor, Starry Sky</h2><p><a href=https://apod.nasa.gov/apod/ap180817.html>Plowing through</a> Earth's atmosphere at 60 kilometers per second, this bright perseid meteor streaks along a starry Milky Way.
Captured in dark Portugal skies on August 12, it moves right to left through the frame.
Its colorful trail starts near Deneb (alpha Cygni) and ends near Altair (alpha Aquilae), stars of the northern <a href=https://apod.nasa.gov/apod/ap150627.html>summer triangle</a>.
In fact this perseid meteor <a href=https://apod.nasa.gov/apod/ap180908.html>very briefly</a> outshines both, two of the brightest stars in planet Earth's night.
The trail's initial greenish glow is typical of the bright perseid shower meteors.
The grains of cosmic sand, <a href=https://solarsystem.nasa.gov/asteroids-comets-and-meteors/meteors-and-meteorites/perseids/in-depth/>swept up</a> dust from periodic comet Swift-Tuttle, are moving fast enough to excite the characteristic green emission of atomic oxygen at altitudes of <a href=https://apod.nasa.gov/apod/ap210724.html>100 kilometers</a> or so before vaporizing in an incandescent flash.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>天津四</td><td>Thian-tin-sù</td><td>Thian-tin-sù</td><td>天津四</td><td>Deneb</td></tr><tr><td>天鵝座 α</td><td>Thian-gô-chō alpha</td><td>Thian-gô-tsō alpha</td><td>天鵝座 α</td><td>alpha Cygni</td></tr><tr><td>牛郎星</td><td>Gû-lông-chhiⁿ</td><td>Gû-lông-tshinn</td><td>牛郎星</td><td>Altair</td></tr><tr><td>天鹰座 α</td><td>Thian-eng-chō alpha</td><td>Thian-ing-tsō alpha</td><td>天鹰座 α</td><td>alpha Aquilae</td></tr><tr><td>夏季大三角</td><td>Hā-kùi-tōa-saⁿ-kak</td><td>Hā-kuì-tuā-sann-kak</td><td>夏季大三角</td><td>summer triangle</td></tr><tr><td>特徵發射線</td><td>te̍k-teng-hoat-siā-sòaⁿ</td><td>ti̍k-ting-huat-siā-suànn</td><td>特徵發射線</td><td>characteristic emission</td></tr><tr><td>英仙座流星</td><td>Eng-sian-chō liû-chhiⁿ</td><td>Ing-sian-tsō liû-tshinn</td><td>英仙座流星</td><td>perseid meteor</td></tr><tr><td>海拔</td><td>hái-poa̍t</td><td>hái-pua̍t</td><td>海拔</td><td>altitude</td></tr><tr><td>蒸發</td><td>cheng-hoat</td><td>tsing-huat</td><td>蒸發</td><td>vaporize</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20210818/>昨昏 ê 圖：環形星雲 ê 環</a>
</span><span class=post_next><a href=https://apod.tw/daily/20210820/>明仔載 ê 圖：三暗 ê 英仙座流星</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>