<!doctype html><html lang=en><head><title>捲螺仔星系 ngc 1512 ê 內環 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="捲螺仔星系 NGC 1512 ê 內環"><meta property="og:description" content="大部份的星系攏無環，是按怎這个星系就有？咱認為講，這款有環的結構，是因為 NGC 1512 本身無對伨的結構，產生內外物質徙動的一个長期演化。"><meta property="og:url" content="https://apod.tw/daily/20220508/"><meta property="og:image" content="https://apod.nasa.gov/apod/fap/image/2205/NGC1512inner_Hubble_960.jpg"><link rel=canonical href=https://apod.tw/daily/20220508/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>08. May 2022</p><h1 class=post_title>捲螺仔星系 NGC 1512 ê 內環</h1><div class=post_body><div class=post_inner><img src=https://apod.nasa.gov/apod/fap/image/2205/NGC1512inner_Hubble_960.jpg alt=/home/runner/work/apod-taigi.github.io/apod-taigi.github.io/content/daily/2022/05/20220508.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220508.html>Spiral Galaxy NGC 1512: The Inner Rings</a></li><li>影像來源：<a href=https://www.nasa.gov/>NASA</a>, <a href=https://www.esa.int/>ESA</a>, <a href=https://www.nasa.gov/mission_pages/hubble/story/index.html>Hubble Space Telescope</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/cl45tmig2053a01xm32qpaq28 height=180 width=500 frameborder=0 scrolling=no></iframe></div><h2 id=漢羅-捲螺仔星系-ngc-1512-ê-內環>[漢羅] 捲螺仔星系 NGC 1512 ê 內環</h2><p>大部份的星系攏無環，是按怎這个星系就有？
愛先講一下，<a href=https://en.wikipedia.org/wiki/NGC_1512>NGC 1512</a> 中心附近彼箍光環是 <a href=https://apod.nasa.gov/apod/ap170710.html>核心環</a>。
彼是踅星系中心的環，伊會遐爾光，是 <a href=https://en.wikipedia.org/wiki/Star_formation>拄做好的恆星</a> 咧發光。
毋閣，大部份的恆星，會和伊邊仔的氣體佮 <a href=https://apod.nasa.gov/apod/ap030706.html>塗粉</a>，踮較遠的所在，踅星系中心行，就是這張相片較外口彼輾。
這个環的名，<a href=https://ru.fishki.net/picsw/112007/29/ugol/ugol_012.jpg>佮直覺顛倒</a>，叫做內環。
星系中心的星系棍是 chhāi 橫的。
你若是倚較近共看，就會看著 <a href=https://ui.adsabs.harvard.edu/abs/2017ApJS..230...14M/abstract>內環</a> 佮 湠--開的 <a href=https://apod.nasa.gov/apod/ap200611.html>中央棍仔</a> 是相連的。
咱認為講，這款有環的結構，是因為 <a href=https://esahubble.org/news/heic1712/>NGC 1512</a> 本身無對伨的結構，產生內外物質徙動的一个 <a href=https://ui.adsabs.harvard.edu/abs/2004ARA%26A..42..603K/abstract>長期演化</a>。
這寡星系的 <a href=https://spaceplace.nasa.gov/what-is-gravity/en/>重力</a> 毋是對伨的。
伊有一个恆星滿滿的星系棍，氣體佮塗粉會 ùi 內環 行到 核心環，予核心環的 <a href=https://starchild.gsfc.nasa.gov/docs/StarChild/universe_level2/stars.html>恆星</a> 形成率變甲較懸。
<a href=https://apod.nasa.gov/apod/ap150526.html>一寡捲螺仔星系</a> 閣有第三个環，是一輾佇閣較外口 <a href=https://www.nasa.gov/audience/forstudents/5-8/features/nasa-knows/what-is-orbit-58.html>踅</a> 星系咧行的外環。</p><h2 id=poj-kńg-lê-á-seng-hē-ngc-1512-ê-lāi-khoân>[POJ] Kńg-lê-á seng-hē NGC 1512 ê Lāi-khoân</h2><p>Tōa-pō͘-hūn ê seng-hē lóng bô khoân, sī án-ná chit ê seng-hē to̍h ū?
Ài seng kóng 一 ē, NGC 1512 tiong-sim hū-kīn hit kho͘ kng-khoân sī he̍k-sim-khoân.
He sī se̍h seng-hē tiong-sim ê khoân, i ē hoat-kng, sī tú chō hó ê hêng-chhiⁿ leh hoat-kng.
M̄-koh, tōa-pō͘-hūn ê hêng-chhiⁿ, ē hām i piⁿ-á ê khì-thé kah thô͘-hún, tiàm khah hn̄g ê só͘-chāi, se̍h seng-hē tiong-sim kiâⁿ, to̍h sī chit tiuⁿ siòng-phìⁿ khah gōa-kháu hit liàn.
Chit ê khoân ê miâ, kah ti̍t-kak tian-tò, kiò-chò lāi-khoân.
Seng-hē tiong-sim ê seng-hē-kùn sī chhāi hoâiⁿ ê.
Lí nā-sī óa khah kīn kā khòaⁿ, to̍h ē khòaⁿ tio̍h lāi-khoân kah thòaⁿ--khui ê tiong-ng kùn-á sī sio-liân ê.
Lán jīn-ûi kóng, chit khoán ū khoân ê kiat-kò͘, sī in-ūi NGC 1512 pún-sin bô tùi-thīn ê kiat-kò͘, sán-seng lāi-guā bu̍t-chit sóa-tāng ê chi̍t ê tn̂g-kî ián-hòa.
Chit kóa seng-hē ê tiōng-le̍k m̄-sī tùi-thīn ê.
I ū chi̍t ê hêng-chhiⁿ móa-móa ê seng-hē-kùn, khì-thé kah thô͘-hún ē ùi lāi-khoân kiâⁿ kàu he̍k-sim-khoân, hō͘ he̍k-sim-khoân ê hêng-chhiⁿ hêng-sêng-lu̍t piàn kah khah koân.
Chi̍t kóa kńg-lê-á seng-hē koh ū tē saⁿ ê khoân, sī chi̍t liàn tī koh khah gōa-kháu se̍h seng-hē leh kiâⁿ ê gōa-khoân.</p><h2 id=kip-kńg-lê-á-sing-hē-ngc-1512-ê-lāi-khuân>[KIP] Kńg-lê-á sing-hē NGC 1512 ê Lāi-khuân</h2><p>Tuā-pōo-hūn ê sing-hē lóng bô khuân, sī án-ná tsit ê sing-hē to̍h ū?
Ài sing kóng 一 ē, NGC 1512 tiong-sim hū-kīn hit khoo kng-khuân sī hi̍k-sim-khuân.
He sī se̍h sing-hē tiong-sim ê khuân, i ē huat-kng, sī tú tsō hó ê hîng-tshinn leh huat-kng.
M̄-koh, tuā-pōo-hūn ê hîng-tshinn, ē hām i pinn-á ê khì-thé kah thôo-hún, tiàm khah hn̄g ê sóo-tsāi, se̍h sing-hē tiong-sim kiânn, to̍h sī tsit tiunn siòng-phìnn khah guā-kháu hit liàn.
Tsit ê khuân ê miâ, kah ti̍t-kak tian-tò, kiò-tsò lāi-khuân.
Sing-hē tiong-sim ê sing-hē-kùn sī tshāi huâinn ê.
Lí nā-sī uá khah kīn kā khuànn, to̍h ē khuànn tio̍h lāi-khuân kah thuànn--khui ê tiong-ng kùn-á sī sio-liân ê.
Lán jīn-uî kóng, tsit khuán ū khuân ê kiat-kòo, sī in-uī NGC 1512 pún-sin bô tuì-thīn ê kiat-kòo, sán-sing luē-guā bu̍t-tsit suá-tāng ê tsi̍t ê tn̂g-kî ián-huà.
Tsit kuá sing-hē ê tiōng-li̍k m̄-sī tuì-thīn ê.
I ū tsi̍t ê hîng-tshinn muá-muá ê sing-hē-kùn, khì-thé kah thôo-hún ē uì lāi-khuân kiânn kàu hi̍k-sim-khuân, hōo hi̍k-sim-khuân ê hîng-tshinn hîng-sîng-lu̍t piàn kah khah kuân.
Tsi̍t kuá kńg-lê-á sing-hē koh ū tē sann ê khuân, sī tsi̍t liàn tī koh khah guā-kháu se̍h sing-hē leh kiânn ê guā-khuân.</p><h2 id=english-spiral-galaxy-ngc-1512-the-inner-rings>[English] Spiral Galaxy NGC 1512: The Inner Rings</h2><p>Most galaxies don't have any rings -- why does this galaxy have two?
To begin, the bright band near <a href=https://en.wikipedia.org/wiki/NGC_1512>NGC 1512</a>'s center is a <a href=https://apod.nasa.gov/apod/ap170710.html>nuclear ring</a>, a ring that surrounds the galaxy center and glows brightly with recently <a href=https://en.wikipedia.org/wiki/Star_formation>formed stars</a>.
Most stars and accompanying gas and <a href=https://apod.nasa.gov/apod/ap030706.html>dust</a>, however, orbit the galactic center in a ring much further out -- here seen near the image edge.
This ring is called, <a href=https://ru.fishki.net/picsw/112007/29/ugol/ugol_012.jpg>counter-intuitively</a>, the inner ring.
If you look closely, you will see this <a href=https://ui.adsabs.harvard.edu/abs/2017ApJS..230...14M/abstract>the inner ring connects</a> ends of a diffuse <a href=https://apod.nasa.gov/apod/ap200611.html>central bar</a> that runs horizontally across the galaxy.
These ring structures are thought to be caused by <a href=https://esahubble.org/news/heic1712/>NGC 1512</a>'s own asymmetries in a drawn-out process called <a href=https://ui.adsabs.harvard.edu/abs/2004ARA%26A..42..603K/abstract>secular evolution</a>.
The <a href=https://spaceplace.nasa.gov/what-is-gravity/en/>gravity</a> of these galaxy asymmetries, including the bar of stars, cause gas and dust to fall from the inner ring to the nuclear ring, enhancing this ring's rate of <a href=https://starchild.gsfc.nasa.gov/docs/StarChild/universe_level2/stars.html>star</a> formation.
<a href=https://apod.nasa.gov/apod/ap150526.html>Some spiral galaxies</a> also have a third ring -- an outer ring that <a href=https://www.nasa.gov/audience/forstudents/5-8/features/nasa-knows/what-is-orbit-58.html>circles</a> the galaxy even further out.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>捲螺仔星系</td><td>kńg-lê-á seng-hē</td><td>kńg-lê-á sing-hē</td><td>螺旋星系</td><td>spiral galaxy</td></tr><tr><td>內環</td><td>lāi-khoân</td><td>lāi-khuân</td><td>內環</td><td>inner ring</td></tr><tr><td>核心環</td><td>he̍k-sim-khoân</td><td>hi̍k-sim-khuân</td><td>核心環</td><td>nuclear ring</td></tr><tr><td>外環</td><td>gōa-khoân</td><td>guā-khuân</td><td>外環</td><td>outer ring</td></tr><tr><td>星系棍</td><td>seng-hē-kùn</td><td>sing-hē-kùn</td><td>星系棍</td><td>galactic bar</td></tr><tr><td>恆星形成率</td><td>hêng-chhiⁿ hêng-sêng-lu̍t</td><td>hîng-tshinn hîng-sîng-lu̍t</td><td>恆星形成率</td><td>rate of star formation</td></tr><tr><td>長期演化</td><td>tn̂g-kî ián-hòa</td><td>tn̂g-kî ián-huà</td><td>長期演化</td><td>secular evolution</td></tr><tr><td>無對伨</td><td>bô tùi-thīn</td><td>bô tùi-thīn</td><td>不對稱</td><td>asymmetry</td></tr><tr><td>NGC 1512</td><td>NGC it-ngó͘-it-jī</td><td>NGC it-ngóo-it-jī</td><td>NGC 1512</td><td>NGC 1512</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220507/>昨昏 ê 圖：月光下 ê 紅水沖</a>
</span><span class=post_next><a href=https://apod.tw/daily/20220509/>明仔載 ê 圖：火星 ê 日食：火衛一 Phobos ùi 太陽面頭前行過</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>