<!doctype html><html lang=en><head><title>New jersey 天頂 ê 多重虹 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="New Jersey 天頂 ê 多重虹"><meta property="og:description" content="是哩！毋知你捌看過這款虹無？"><meta property="og:url" content="https://apod.tw/daily/20221127/"><meta property="og:image" content="https://apod.nasa.gov/apod/fap/image/2211/SupernumeraryRainbows_Entwistle_960.jpg"><link rel=canonical href=https://apod.tw/daily/20221127/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>27. November 2022</p><h1 class=post_title>New Jersey 天頂 ê 多重虹</h1><div class=post_body><div class=post_inner><img src=https://apod.nasa.gov/apod/fap/image/2211/SupernumeraryRainbows_Entwistle_960.jpg alt=/home/runner/work/apod-taigi.github.io/apod-taigi.github.io/content/daily/2022/11/20221127.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap221127.html>Supernumerary Rainbows over New Jersey</a></li><li>影像來源 kah 版權：<a href=https://www.instagram.com/johnentwistle_photography/>John Entwistle</a></li><li>天頂予你 ê 禮物：<a href=https://apod.nasa.gov/apod/calendar/allyears.html>你 ê APOD 生日相片是佗一張？</a> (post 1995)</li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/clc6hgbdx05xw01zy1ynh1rle height=180 width=500 frameborder=0 scrolling=no></iframe></div><h2 id=漢羅-new-jersey-天頂-ê-多重虹>[漢羅] New Jersey 天頂 ê 多重虹</h2><p>是哩！毋知你捌看過這款虹無？
2018 年 tī <a href=https://en.wikipedia.org/wiki/United_States>美國</a> <a href=https://en.wikipedia.org/wiki/New_Jersey>New Jersey 州</a> ê Jersey 海岸，去予 <a href=https://www.nasa.gov/image-feature/hurricane-florence>Florence 風颱尾</a> 掃過了後，<a href=https://solarsystem.nasa.gov/solar-system/sun/in-depth/>日頭</a> tī 天頂出現，毋過另外彼爿煞出現 <a href=https://apod.nasa.gov/apod/ap100504.html>一大陣</a> <a href=https://apod.nasa.gov/apod/ap100807.html>虹</a>。
紲落來這半點鐘，因為 <a href=https://www.atoptics.co.uk/rainbows/supers.htm>多重虹</a> tī 天頂足活潑--ê，一時仔光一時仔暗，所以攝影師佮 in chău 囝歡喜甲上無有 <a href=https://i.pinimg.com/originals/b3/70/3f/b3703f3c9b83bf4ffa1f75294695795a.jpg>翕著五張</a> 孤張感光 ê <a href=https://www.instagram.com/p/CileTCJAGA4/>相片</a>。
<a href=https://en.wikipedia.org/wiki/Rainbow#Supernumerary>多重虹</a> 干焦會 tī 天頂落落來 ê <a href=https://www.atoptics.co.uk/rainbows/supdrsz.htm>水滴攏平大粒</a>、而且比毫米較細 ê 時陣，才會出現。
了後，日光毋但會 ùi 雨水內部 <a href=https://www.atoptics.co.uk/rainbows/supform.htm>反射</a>，而且閣會產生 <a href=https://en.wikipedia.org/wiki/Wave_interference>繞射</a>。
繞射波 ê 形態，就佮 tī <a href="https://www.youtube.com/watch?v=T9QwiBFN9gI">水窟仔內底</a> 擲一粒石頭產生 ê 水波仝款。
實際上，<a href=https://www.atoptics.co.uk/fza82.htm>多重虹</a> 干焦會當用波來解說，而且 tī 1800 年代早期就捌去 hŏng 認為講，這是 <a href="https://www.youtube.com/watch?v=IRBfpBPELmE">光有波 ê 性質</a> ê 早期證據。</p><h2 id=poj-new-jersey-thiⁿ-téng-ê-to-têng-khēng>[POJ] New Jersey thiⁿ-téng ê To-têng-khēng</h2><p>Sī--lih! M̄-chai lí kám bat khòaⁿ-kòe chit khoán khēng bô?
2018 nî tī Bí-kok New Jersey Chiu ê Jersey hái-hōaⁿ, khì hō͘ Florence hong-thai-bóe sàu kòe liáu-āu, ji̍t-thâu tī thiⁿ-téng chhut-hiān, m̄-koh lēng-gōa hit-pêng soah chhut-hiān chi̍t tōa tīn khēng.
Sòa-lo̍h-lâi che pòaⁿ tiám-cheng, in-ūi to-têng-khēng tī thiⁿ-téng chiok oa̍h-phoat--ê, chi̍t-sî-á kng chi̍t-sî-á àm, só͘-í liap-iáⁿ-su kah in chău-kiáⁿ hoaⁿ-hí kah siōng bô ū hip-tio̍h gō͘ tiuⁿ ko͘-tiuⁿ kám-kng ê siòng-phìⁿ.
To-têng-khēng kan-na ē tī thiⁿ-téng lak--lo̍h-lâi ê chúi-tih lóng pîⁿ tōa lia̍p, jî-chhiáⁿ pí hô-bí khah sè ê sî-chūn, chiah ē chhut-hiān.
Liáu-āu, ji̍t-kng m̄-nā ē ùi hō͘-chúi lōe-pō͘ hoán-siā, jî-chhiáⁿ koh ē sán-seng jiàu-siā.
Jiàu-siā-pho ê hêng-thài, to̍h kah tī chúi-khut-á lāi-té tàn chi̍t lia̍p chio̍h-thâu sán-seng ê chúi-pho kāng-khoán.
Si̍t-chè siōng, to-têng-khēng kan-na ē-tàng iōng pho lâi kái-soeh, jî-chhiáⁿ tī 1800 nî-tāi chá-kî to̍h bat khì hŏng jīn-ûi kóng, che sī kng ū pho ê sèng-chit ê chá-kî chèng-kù.</p><h2 id=kip-new-jersey-thinn-tíng-ê-to-tîng-khīng>[KIP] New Jersey thinn-tíng ê To-tîng-khīng</h2><p>Sī--lih! M̄-tsai lí kám bat khuànn-kuè tsit khuán khīng bô?
2018 nî tī Bí-kok New Jersey Tsiu ê Jersey hái-huānn, khì hōo Florence hong-thai-bué sàu kuè liáu-āu, ji̍t-thâu tī thinn-tíng tshut-hiān, m̄-koh līng-guā hit-pîng suah tshut-hiān tsi̍t tuā tīn khīng.
Suà-lo̍h-lâi tse puànn tiám-tsing, in-uī to-tîng-khīng tī thinn-tíng tsiok ua̍h-phuat--ê, tsi̍t-sî-á kng tsi̍t-sî-á àm, sóo-í liap-iánn-su kah in chău-kiánn huann-hí kah siōng bô ū hip-tio̍h gōo tiunn koo-tiunn kám-kng ê siòng-phìnn.
To-tîng-khīng kan-na ē tī thinn-tíng lak--lo̍h-lâi ê tsuí-tih lóng pînn tuā lia̍p, jî-tshiánn pí hô-bí khah sè ê sî-tsūn, tsiah ē tshut-hiān.
Liáu-āu, ji̍t-kng m̄-nā ē uì hōo-tsuí luē-pōo huán-siā, jî-tshiánn koh ē sán-sing jiàu-siā.
Jiàu-siā-pho ê hîng-thài, to̍h kah tī tsuí-khut-á lāi-té tàn tsi̍t lia̍p tsio̍h-thâu sán-sing ê tsuí-pho kāng-khuán.
Si̍t-tsè siōng, to-tîng-khīng kan-na ē-tàng iōng pho lâi kái-sueh, jî-tshiánn tī 1800 nî-tāi tsá-kî to̍h bat khì hŏng jīn-uî kóng, tse sī kng ū pho ê sìng-tsit ê tsá-kî tsìng-kù.</p><h2 id=english-supernumerary-rainbows-over-new-jersey>[English] Supernumerary Rainbows over New Jersey</h2><p>Yes, but can your rainbow do this?
After the remnants of <a href=https://www.nasa.gov/image-feature/hurricane-florence>Hurricane Florence</a> passed over the Jersey Shore, <a href=https://en.wikipedia.org/wiki/New_Jersey>New Jersey</a>, <a href=https://en.wikipedia.org/wiki/United_States>USA</a> in 2018, <a href=https://solarsystem.nasa.gov/solar-system/sun/in-depth/>the Sun</a> came out in one direction but something quite unusual appeared in the opposite direction: a <a href=https://apod.nasa.gov/apod/ap100504.html>hall</a> of <a href=https://apod.nasa.gov/apod/ap100807.html>rainbows</a>.
Over the course of a next half hour, to the delight of the photographer and his daughter, vibrant <a href=https://www.atoptics.co.uk/rainbows/supers.htm>supernumerary rainbows</a> faded in and out, with at least <a href=https://i.pinimg.com/originals/b3/70/3f/b3703f3c9b83bf4ffa1f75294695795a.jpg>five captured</a> in <a href=https://www.instagram.com/p/CileTCJAGA4/>this</a> featured single shot.
<a href=https://en.wikipedia.org/wiki/Rainbow#Supernumerary>Supernumerary rainbows</a> only form when falling <a href=https://www.atoptics.co.uk/rainbows/supdrsz.htm>water droplets are all nearly the same size</a> and typically less than a millimeter across.
Then, sunlight will <a href=https://www.atoptics.co.uk/rainbows/supform.htm>not only reflect</a> from inside the raindrops, but <a href=https://en.wikipedia.org/wiki/Wave_interference>interfere</a>, a wave phenomenon similar to <a href="https://www.youtube.com/watch?v=T9QwiBFN9gI">ripples on a pond</a> when a stone is thrown in.
In fact, <a href=https://www.atoptics.co.uk/fza82.htm>supernumerary rainbows</a> can <em>only</em> be explained with waves, and their noted existence in the early 1800s was considered early evidence of <a href="https://www.youtube.com/watch?v=IRBfpBPELmE">light's wave nature</a>.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>多重虹</td><td>to-têng-khēng</td><td>to-tîng-khīng</td><td>多重虹</td><td>supernumerary rainbows</td></tr><tr><td>風颱尾</td><td>hong-thai-bóe</td><td>hong-thai-bué</td><td>颶風尾流</td><td>the remnants of Hurricane</td></tr><tr><td>繞射</td><td>jiàu-siā</td><td>jiàu-siā</td><td>繞射</td><td>interfere</td></tr><tr><td>反射</td><td>hoán-siā</td><td>huán-siā</td><td>反射</td><td>reflect</td></tr><tr><td>孤張感光</td><td>ko͘-tiuⁿ kám-kng</td><td>koo-tiunn kám-kng</td><td>單張曝光</td><td>single shot</td></tr><tr><td>毫米</td><td>hô-bí</td><td>hô-bí</td><td>毫米</td><td>millimeter</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20221126/>昨昏 ê 圖：土星 ê 暗暝</a>
</span><span class=post_next><a href=https://apod.tw/daily/20221128/>明仔載 ê 圖：飛過獵戶座 ê 獅仔座流星雨</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>