<!doctype html><html lang=en><head><title>仙王座內底 ê ngc 7822 星雲 | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="仙王座內底 ê NGC 7822 星雲"><meta property="og:description" content="Tī 北天星座仙王座內底 ê 巨型分子雲邊仔，有離咱差不多 3000 光年遠、leh 發光 ê 恆星形成區 NGC 7822。"><meta property="og:url" content="https://apod.tw/daily/20220120/"><meta property="og:image" content="https://apod.nasa.gov/apod/image/2201/IMG_9447_1024.jpg"><link rel=canonical href=https://apod.tw/daily/20220120/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>20. January 2022</p><h1 class=post_title>仙王座內底 ê NGC 7822 星雲</h1><div class=post_body><div class=post_inner><img src=https://apod.nasa.gov/apod/image/2201/IMG_9447_1024.jpg alt=/home/runner/work/apod-taigi.github.io/apod-taigi.github.io/content/daily/2022/01/20220120.md class=post_thumbnail><p><a href=/daily/>探索宇宙</a><sup id=fnref:1><a href=#fn:1 class=footnote-ref role=doc-noteref>1</a></sup>！逐工會揀一幅無仝款 ê 影像抑是相片，𤆬你熟似咱這个迷人 ê 宇宙，閣有<a href=/about/>專業天文學者</a><sup id=fnref:2><a href=#fn:2 class=footnote-ref role=doc-noteref>2</a></sup><a href=/categories/podcast/>為你</a><sup id=fnref:3><a href=#fn:3 class=footnote-ref role=doc-noteref>3</a></sup>解說<sup id=fnref:4><a href=#fn:4 class=footnote-ref role=doc-noteref>4</a></sup>。</p><ul><li>原始文章：<a href=https://apod.nasa.gov/apod/ap220120.html>NGC 7822 in Cepheus</a></li><li>影像來源 kah <a href=https://apod.nasa.gov/apod/fap/lib/about_apod.html#srapply>版權</a>：<a href=https://www.instagram.com/midwest_astro/>Mark Carter</a></li><li>台文翻譯：<a href=mailto:thianbun.taigi@gmail.com>An-Li Tsai</a> (<a href=https://www.astro.ncu.edu.tw>NCU</a>)</li></ul><div class=podcast><iframe src=https://open.firstory.me/embed/story/ckzlgoqn608bg0a91bq60e000 height=180 width=500 frameborder=0 scrolling=no></iframe></div><h2 id=漢羅-仙王座內底-ê-ngc-7822-星雲>[漢羅] 仙王座內底 ê NGC 7822 星雲</h2><p>NGC 7822 星雲內底應該是有足濟高溫少年 ê 恆星 kah 氣體塗粉做 ê <a href=http://www.eso.org/public/news/eso1518/>宇宙柱仔雲</a>。
伊 to̍h tī 北天星座仙王座內底 ê 巨型分子雲邊仔，是一个離咱差不多 3000 光年遠、leh 發光 ê 恆星形成區。
這个星雲有較光 ê 邊界 kah 烏暗 ê 外形。
Tùi 這幅用 <a href=https://www.instagram.com/p/CY4FNczLdOy/>望遠鏡翕 ê 彩色天景</a> 來講，實在是足出眾 ê。
這張影像內底有 <a href=https://apod.nasa.gov/apod/ap060324.html>狹頻</a> 濾鏡 ê 觀測資料，kā 酸素原子、水素原子、kah 硫磺原子 ê 發射線，用做藍色、青色、kah 紅色色調。
發射線 kah 色光 ê 組合就是咱熟似 ê <a href=https://hubblesite.org/contents/articles/the-meaning-of-light-and-color>哈伯色盤</a>。
原子發射線 是去予恆星形成區中央 ê 高溫恆星 ê 高能輻射 kā <a href=https://apod.nasa.gov/apod/ap051223.html>激發出來 ê</a> 。
足強 ê 恆星風 kah 輻射，毋若 kā 實密 ê 柱仔雲形體 雕出來，閣 kā 修修 leh。
而且閣 tī 這个製造恆星 ê 星雲區中央，掃出一个 幾若光年闊 ê <a href=https://apod.nasa.gov/apod/ap150225.html>特殊</a> 閬空。
這个柱仔雲會因為 <a href=http://hyperphysics.phy-astr.gsu.edu/hbase/astro/gravc.html#c1>重力崩塌</a>，繼續做新 ê 恆星出來。
毋閣等到柱仔雲去予侵蝕了了，to̍h 無法度 tī 這个 <a href=https://hubblesite.org/contents/news-releases/2015/news-2015-01.html>恆星原料場</a> 閣製造新 ê 恆星矣。
用 NGC 7822 ê 距離來估算，這个視野差不多有 40 光年闊。</p><h2 id=poj-sian-ông-chō-lāi-té-ê-ngc-chhit-pat-jī-jī-seng-hûn>[POJ] Sian-ông-chō lāi-té ê NGC chhit-pat-jī-jī seng-hûn</h2><p>NGC chhit-pat-jī-jī seng-hûn lāi-té eng-kai sī ū chiok-chōe ko-un siàu-liân ê hêng-chhiⁿ kah khì-thé thô͘-hún chò ê ú-tiū thiāu-á-hûn.
I to̍h tī pak-thian seng-chō Sian-ông-chō lāi-té ê kū-hêng hūn-chú-hûn piⁿ-á, sī chi̍t-ê lî lán chha-put-to saⁿ-chheng kng-nî hn̄g, leh hoat-kng ê hêng-chhiⁿ hêng-sêng-khu.
Chit-ê seng-hûn ū khah kng ê pian-kài kah o͘-àm ê gōa-hêng.
Tùi chit-pak iōng bōng-oán-kiàⁿ hip ê chhái-sek thian-kéng lâi-kóng, si̍t-chāi sī chiok chhut-chiòng ê.
Chit-tiuⁿ iáⁿ-siōng lāi-té ū e̍h-pîn lū-kiàⁿ ê koan-chhek chu-liāu, kā sng-sò͘ goân-chú, chúi-sò͘ goân-chú, kah liû-hông goân-chú ê hoat-siā-sòaⁿ, iōng chò nâ-sek, chhiⁿ-sek, kah âng-sek sek-tiāu.
Hoat-siā-sòaⁿ kah se̍k-kng ê cho͘-ha̍p tō-sī lán se̍k-sāi ê Ha-peh sek-pôaⁿ.
Goân-chú hoat-siā-sòaⁿ sī khì hō͘ hêng-chhiⁿ hêng-sêng-khu tiong-ng ê ko-un hêng-chhiⁿ ê ko-lêng hok-siā kā kek-hoat chhut-lâi ê.
Chiok kiông ê hêng-chhiⁿ-hong kah hok-siā, m̄-nā kā cha̍t-ba̍t ê thiāu-á-hûn hêng-thé tiau--chut-lâi, koh kā siu-siu-leh.
Jî-chhiáⁿ koh tī chit-ê chè-chō hêng-chhiⁿ ê seng-hûn-khu tiong-ng, sàu chhut chi̍t-ê kúi-ā kng-nî khoah ê te̍k-siá làng-khong.
Chit-ê thiāu-á-hûn ē in-ūi tiōng-le̍k pang-lap, kè-sio̍k chò sin ê hêng-chhiⁿ chhut-lâi.
M̄-koh tán kàu thiāu-á-hûn khì hō͘ chhim-sit liáu-liáu, to̍h bô-hoat-tō͘ tī chit-ê hêng-chhiⁿ goân-liāu-tiûⁿ koh chè-chō sin ê hêng-chhiⁿ ah.
Iōng NGC chhit-pat-jī-jī ê kū-lî lâi kó͘-sǹg, chit-ê sī-iá chha-put-to ū sì-cha̍p kng-nî khoah.</p><h2 id=kip-sian-ông-tsō-lāi-té-ê-ngc-tshit-pat-jī-jī-sing-hûn>[KIP] Sian-ông-tsō lāi-té ê NGC tshit-pat-jī-jī sing-hûn</h2><p>NGC tshit-pat-jī-jī sing-hûn lāi-té ing-kai sī ū tsiok-tsuē ko-un siàu-liân ê hîng-tshinn kah khì-thé thôo-hún tsò ê ú-tiū thiāu-á-hûn.
I to̍h tī pak-thian sing-tsō Sian-ông-tsō lāi-té ê kū-hîng hūn-tsú-hûn pinn-á, sī tsi̍t-ê lî lán tsha-put-to sann-tshing kng-nî hn̄g, leh huat-kng ê hîng-tshinn hîng-sîng-khu.
Tsit-ê sing-hûn ū khah kng ê pian-kài kah oo-àm ê guā-hîng.
Tuì tsit-pak iōng bōng-uán-kiànn hip ê tshái-sik thian-kíng lâi-kóng, si̍t-tsāi sī tsiok tshut-tsiòng ê.
Tsit-tiunn iánn-siōng lāi-té ū e̍h-pîn lū-kiànn ê kuan-tshik tsu-liāu, kā sng-sòo guân-tsú, tsuí-sòo guân-tsú, kah liû-hông guân-tsú ê huat-siā-suànn, iōng tsò nâ-sik, tshinn-sik, kah âng-sik sik-tiāu.
Huat-siā-suànn kah si̍k-kng ê tsoo-ha̍p tō-sī lán si̍k-sāi ê Ha-peh sik-puânn.
Guân-tsú huat-siā-suànn sī khì hōo hîng-tshinn hîng-sîng-khu tiong-ng ê ko-un hîng-tshinn ê ko-lîng hok-siā kā kik-huat tshut-lâi ê.
Tsiok kiông ê hîng-tshinn-hong kah hok-siā, m̄-nā kā tsa̍t-ba̍t ê thiāu-á-hûn hîng-thé tiau--tsut-lâi, koh kā siu-siu-leh.
Jî-tshiánn koh tī tsit-ê tsè-tsō hîng-tshinn ê sing-hûn-khu tiong-ng, sàu tshut tsi̍t-ê kuí-ā kng-nî khuah ê ti̍k-siá làng-khong.
Tsit-ê thiāu-á-hûn ē in-uī tiōng-li̍k pang-lap, kè-sio̍k tsò sin ê hîng-tshinn tshut-lâi.
M̄-koh tán kàu thiāu-á-hûn khì hōo tshim-sit liáu-liáu, to̍h bô-huat-tōo tī tsit-ê hîng-tshinn guân-liāu-tiûnn koh tsè-tsō sin ê hîng-tshinn ah.
Iōng NGC tshit-pat-jī-jī ê kū-lî lâi kóo-sǹg, tsit-ê sī-iá tsha-put-to ū sì-tsa̍p kng-nî khuah.</p><h2 id=english-ngc-7822-in-cepheus>[English] NGC 7822 in Cepheus</h2><p>Hot, young stars and <a href=http://www.eso.org/public/news/eso1518/>cosmic pillars</a> of gas and dust seem to crowd into NGC 7822.
At the edge of a giant molecular cloud toward the northern constellation Cepheus, the glowing star forming region lies about 3,000 light-years away.
Within the nebula, bright edges and dark shapes stand out in this colorful <a href=https://www.instagram.com/p/CY4FNczLdOy/>telescopic skyscape</a>.
The image includes data from <a href=https://apod.nasa.gov/apod/ap060324.html>narrowband</a> filters, mapping emission from atomic oxygen, hydrogen, and sulfur into blue, green, and red hues.
The emission line and color combination has become well-known as the <a href=https://hubblesite.org/contents/articles/the-meaning-of-light-and-color>Hubble palette</a>.
The atomic emission is <a href=https://apod.nasa.gov/apod/ap051223.html>powered by</a> energetic radiation from the central hot stars.
Their powerful winds and radiation sculpt and erode the denser pillar shapes and clear out a <a href=https://apod.nasa.gov/apod/ap150225.html>characteristic</a> cavity light-years across the center of the natal cloud.
Stars could still be forming inside the pillars by <a href=http://hyperphysics.phy-astr.gsu.edu/hbase/astro/gravc.html#c1>gravitational collapse</a> but as the pillars are eroded away, any forming stars will ultimately be cutoff from their reservoir of <a href=https://hubblesite.org/contents/news-releases/2015/news-2015-01.html>star stuff</a>.
This field of view spans about 40 light-years at the estimated distance of NGC 7822.</p><h2 id=詞彙學習>詞彙學習</h2><table><thead><tr><th>漢羅</th><th>POJ</th><th>KIP</th><th>華語</th><th>English</th></tr></thead><tbody><tr><td>仙王座</td><td>Sian-ông-chō</td><td>Sian-ông-tsō</td><td>仙王座</td><td>Cepheus</td></tr><tr><td>恆星形成區</td><td>hêng-chhiⁿ hêng-sêng-khu</td><td>hîng-tshinn hîng-sîng-khu</td><td>恆星形成區</td><td>star forming region</td></tr><tr><td>巨型分子雲</td><td>kū-hêng hūn-chú-hûn</td><td>kū-hîng hūn-tsú-hûn</td><td>巨型分子雲</td><td>giant molecular cloud</td></tr><tr><td>狹頻</td><td>e̍h-pîn</td><td>e̍h-pîn</td><td>窄頻</td><td>narrowband</td></tr><tr><td>濾鏡</td><td>lū-kiàⁿ</td><td>lū-kiànn</td><td>濾鏡</td><td>filter</td></tr><tr><td>酸素</td><td>sǹg-sò͘</td><td>sǹg-sòo</td><td>氧</td><td>oxygen</td></tr><tr><td>水素</td><td>chúi-sò͘</td><td>tsuí-sòo</td><td>氫</td><td>hydrogen</td></tr><tr><td>硫磺</td><td>liû-hông</td><td>liû-hông</td><td>硫</td><td>sulfur</td></tr><tr><td>哈伯色盤</td><td>Ha-peh sek-pôaⁿ</td><td>Ha-peh sik-puânn</td><td>哈伯色盤</td><td>Hubble palette</td></tr><tr><td>發射線</td><td>hoat-siā-sòaⁿ</td><td>huat-siā-suànn</td><td>發射線</td><td>emission line</td></tr><tr><td>侵蝕</td><td>chhim-sit</td><td>tshim-sit</td><td>侵蝕</td><td>erode</td></tr></tbody></table><div class=footnotes role=doc-endnotes><hr><ol><li id=fn:1><p>阮嘛有 <a href=https://open.firstory.me/user/apod-taigi>Podcast</a>、<a href=https://www.facebook.com/APOD.Taigi>面冊</a>、<a href=https://www.instagram.com/apod_taigi/>Instagram</a>、<a href=https://twitter.com/ApodTaigi>Twitter</a>，會逐工 kā 你提醒有新 ê 翻譯 kah 錄音。閣有 <a href=https://www.youtube.com/channel/UCYVba_DGrS093Oy4hnP28SQ>YouTube</a> 頻道，有當時仔會出新 ê 影片，緊來追蹤！&#160;<a href=#fnref:1 class=footnote-backref role=doc-backlink>&#8617;&#xfe0e;</a></p></li><li id=fn:2><p><a href=/about/>本站 ê 介紹 (台語/華語)</a>、<a href=/faq/>FAQ (華語)</a>&#160;<a href=#fnref:2 class=footnote-backref role=doc-backlink>&#8617;&#xfe0e;</a></p></li><li id=fn:3><p>看無台文？阮讀予你聽！<a href=/categories/podcast/>已經錄過 ê 文章</a>&#160;<a href=#fnref:3 class=footnote-backref role=doc-backlink>&#8617;&#xfe0e;</a></p></li><li id=fn:4><p>本網站 2025 年度由文化部補助。&#160;<a href=#fnref:4 class=footnote-backref role=doc-backlink>&#8617;&#xfe0e;</a></p></li></ol></div></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div><div class='grid-2 post_nav'><span class=post_prev><svg class="icon icon_scale"><use xlink:href="#double-arrow-left"/></svg>
<a href=https://apod.tw/daily/20220119/>昨昏 ê 圖：M31：仙女座星系</a>
</span><span class=post_next><a href=https://apod.tw/daily/20220121/>明仔載 ê 圖：少年恆星 ê 噴流 MHO 2147</a>
<svg class="icon icon_scale"><use xlink:href="#double-arrow-right"/></svg></span></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>