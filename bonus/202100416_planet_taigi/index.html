<!doctype html><html lang=en><head><title>逐工一幅天文圖 kā「行星」讀做 kiâⁿ chhiⁿ chheⁿ 是讀毋著矣！？ | 逐工一幅天文圖</title><meta charset=utf-8><meta name=apple-itunes-app content="app-id=1552530873"><meta name=viewport content="width=device-width,initial-scale=1,maximum-scale=1,user-scalable=no"><meta http-equiv=X-UA-Compatible content="IE=edge"><script async src="https://www.googletagmanager.com/gtag/js?id=G-TSYX69CJNK"></script><script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-TSYX69CJNK")</script><meta name=keywords content="逐工一幅天文圖"><meta property="og:locale" content='zh-Hant-TW'><meta property="og:type" content="article"><meta property="og:title" content="逐工一幅天文圖 kā「行星」讀做  kiâⁿ-chhiⁿ/-chheⁿ  是讀毋著矣！？"><meta property="og:description" content="逐工一幅天文圖 kā「行星」讀做  kiâⁿ-chhiⁿ/-chheⁿ  是讀毋著矣！？"><meta property="og:url" content="https://apod.tw/bonus/202100416_planet_taigi/"><meta property="og:image" content="https://apod.tw/planet_pronunciation.png"><link rel=canonical href=https://apod.tw/bonus/202100416_planet_taigi/><link rel=apple-touch-icon sizes=180x180 href=https://apod.tw/images/icons/apple-touch-icon.png><link rel=icon type=image/png sizes=32x32 href=https://apod.tw/images/icons/favicon-32x32.png><link rel=icon type=image/png sizes=16x16 href=https://apod.tw/images/icons/favicon-16x16.png><link rel=manifest href=https://apod.tw/images/icons/site.webmanifest><link rel=stylesheet href=https://apod.tw/css/styles.b7a895f560147df510abcad6d0425739c2eb925c20de0dd3cd9e7d6fea6c8d3a6ed9a0e34b6a960e330ef3d2401bd93f2c14bc84d65c57089c0a6977cf1ca427.css integrity="sha512-t6iV9WAUffUQq8rW0EJXOcLrklwg3g3TzZ59b+psjTpu2aDjS2qWDjMO89JAG9k/LBS8hNZcVwicCml3zxykJw=="></head><body><div class=nav-drop><div class=nav-body><a href=https://apod.tw/daily/ class=nav_item>往年 ê 圖</a>
<a href=https://apod.tw/categories/podcast/ class=nav_item>有聲 ê 圖</a>
<a href=https://apod.tw/bonus/ class=nav_item>其他文章</a>
<a href=https://apod.tw/lecture/ class=nav_item>天文台語教室</a>
<a href=https://apod.tw/tags/ class=nav_item>所有標籤</a>
<a href=https://apod.tw/vocabulary/ class=nav_item>天文台語詞彙對照表</a>
<a href=https://apod.tw/about/ class=nav_item>本站 ê 介紹</a>
<a href=https://apod.tw/faq/ class=nav_item>FAQ</a><div class=nav-close></div></div></div><header class=nav><nav class=nav-menu><div><a href=https://apod.tw/ class="nav-brand nav_item">逐工一幅天文圖</a>
<a href=https://apod.tw/ class="nav-subtitle nav_item">Astronomy Picture of the Day Taiwanese</a></div><div class=nav_bar-wrap><div class=nav_bar></div></div></nav></header><main><div class="wrap mt post"><div><p class=post_date>16. April 2022</p><h1 class=post_title>逐工一幅天文圖 kā「行星」讀做 kiâⁿ-chhiⁿ/-chheⁿ 是讀毋著矣！？</h1><div class=post_body><div class=post_inner><img src=planet_pronunciation.png alt=/home/runner/work/apod-taigi.github.io/apod-taigi.github.io/content/bonus/202100416_Planet_Taigi/index.md class=post_thumbnail><p>定定會有人對我 kā「行星」讀做 kiâⁿ-chhiⁿ/-chheⁿ 有意見，講教育部辭典、台日大辭典、佗一本佗一本辭典攏講「行星」應該愛讀做「hêng-chhiⁿ/-chheⁿ」才著。我踮遮做一擺講予詳細，我會按呢讀，是多方面考慮的結果。</p><p>第一，台語欲活落去，愈濟人用愈好。我翻譯天文名詞是為著欲予台語人 kah 天文人攏會當用，袂使干焦顧慮孤一爿人的想法。</p><p>第二，我翻譯的台語詞毋是干焦服務漢字，嘛服務白話字，「行星」若是讀做 hêng-chhiⁿ/-chheⁿ，寫做白話字的時陣就會 kah「恆星」相拍矣。</p><p>第三，我翻譯的目的毋是干焦為著「文字」爾爾，是愛「聽講讀寫」攏會當用。台語環境佇台灣已經足弱勢矣，一般人聽就無一定聽有矣，若是閣愛按照前後文來判斷「這馬到底是咧講佗一个？」按呢毋若足無效率的，閣增加溝通的困難度。所以我翻譯的原則是：「莫予大腦負擔傷重，愈簡單處理愈好」，若是「行星」讀做「hêng-chhiⁿ/-chheⁿ」，溝通的過程就會造成足濟困擾。而且對毋捌學過天文的人，伊根本就毋知影啥物是「恆星」、「行星」，若是發音閣仝款，你可能就愛先開一寡時間來解說，而且逐擺講著這兩个詞的時陣就愛閣解說一擺。</p><p>第四，就算你台語足好的，前後文嘛無一定有法度分辨咱這馬咧講佗一項，我舉一个例，你咧 kah 人講話的時陣講：「太陽是 hêng-chhiⁿ 毋是 hêng-chhiⁿ，地球是 hêng-chhiⁿ 毋是 hêng-chhiⁿ」按呢伊可能會感覺「你到底是咧講啥潲？」就算你對太陽 kah 地球是恆星抑是行星已經足熟矣，咱這馬來換做太陽系以外的天體試看覓咧：「Kepler-186f 是 hêng-chhiⁿ 毋是 hêng-chhiⁿ」，請問我這馬到底是咧講啥貨？</p><p>第五，語言 kah 文字是提來服務人的，目的是溝通，若是已經造成困擾的用法，就 kā 改掉。字典嘛是人寫的，無合用的物件就 kā 改做合用的，按呢台語這條路才有法度行予久長。</p><p>予逐家參考！</p><hr><h3 id=補充說明>補充說明</h3><p>佇遮我干焦舉例「恆星」kah「行星」是因為這是一般人會拄著 ê 名詞。所以若是干焦看著這兩个詞，徛 tī 台語 ê 立場，就會批評我亂改讀音。毋閣 tī 天文學內底，猶閣有其他專有名詞會用著這兩字，比論講「恆星形成」「行星形成」「原行星盤」「原恆星」等等，若是無改，講著這寡專有名詞 ê 時陣就會造成困擾。</p><p>有人講會使 kā「行星」翻做日語詞「惑星」抑是「遊星」，抑是 kā 「恆星」翻做「母星」我感覺這款翻法嘛袂䆀，咧 kah 人開講 ê 時陣，有無仝款 ê 台語講法，會當予台語 ê 詞彙較豐富，對台語來講嘛較健康。</p><p>嘛有人講是按怎欲去予華語牽去？這就是我頭一條講 ê，這个翻譯 ê 目的是欲予台語人 kah 天文人攏會通用。咱愛面對一个現實，就是咱是 tī 一个華語強勢 ê 社會，有一寡 tī 學術界已經做專有名詞咧用矣，咱無法度莫 chhap 伊，照台語歡喜按怎翻 to̍h 按怎翻，若是翻 kah 這个詞 tī 學術界無法度用，按呢 to̍h 失去翻譯 ê 意義矣。</p><p>我做這个翻譯上主要 ê 目的，是欲替「浸水式教育」鋪路，毋管咱是欲用台語上學科，抑是想欲有全台語學校，咱袂使拄著專有名詞 to̍h 用華語講。所以專有名詞用台語按怎講 to̍h 真重要。專有名詞 ê 台語翻譯，咱猶是愛參考已經有 ê 華語詞，這是現實問題，咱無法度避免。</p><p>就是因為天文學內底閣會拄著 kah「恆星」「行星」有關係 ê 其他專有名詞，像頭前講過 ê「恆星形成」「行星形成」「原行星盤」「原恆星」等等，kā 這寡專有名詞改掉毋是一个上好 ê 解決方式。雖然講我頭前簡單講是「為著簡單」才改讀音，毋閣其實後壁 ê 問題並毋是遐爾簡單，多方面考慮 ê 結果才會按呢建議。</p><p>請逐家理解！</p><hr><h3 id=閣補充>閣補充</h3><p>感謝逐家 ê 意見，毋管你是同意猶是無同意我 ê 讀法，我感覺台語用法會當按呢討論，表示伊猶是活 ê。逐家意見無相 siâng，是因為逐家徛 tī 無仝款 ê 立場 leh 為台語揣出路，這其實 tùi 台語來講嘛是好代誌，嘛較健康。</p><p>若是會當予閣較濟人做伙來關心這个語言，按呢逐工做這个翻譯（閣做免錢 ê），嘛較有價值。</p><p>多謝逐家。</p><hr><h3 id=公視台語台新聞連結-ê-補充>公視台語台新聞連結 ê 補充</h3><p>公視台語台 ê 新聞嘛捌 kā 行星讀做「kiâⁿ-chheⁿ」：</p><p><a href="https://www.youtube.com/watch?v=JaAaxPAWNT8&amp;t=2787s">2020 年 5 月 21 ê 下暗新聞，自 46 分 27 秒開始</a></p><p>彼當陣 leh 決定「行星」ê 發音 ê 時陣，毋若有查字典、揣新聞台按怎讀、閣有請教長老教會 ê 長老、教台語幾若十冬 ê 台語老師。</p><p>我嘛捌建議 kā 行星 ê 變調讀漳腔 5 變 1，恆星 ê 變調讀泉腔 5 變 3 來做區別，毋閣去予教會長老 kah 台語老師否決矣！理由是愛 hŏng 保留腔口差。</p><p>總是想空想縫，來來回回討論足久 ê。落尾猶是因為公視台語台捌 kā 行星讀做「kiâⁿ-chheⁿ」，教會長老 kah 台語老師嘛認為按呢會使，才會決定 kā 行星 ê 「行」讀做白音 ê 「kiâⁿ」。</p><hr><h3 id=是按怎莫-kā-恆星抑是行星改做別字就好>是按怎莫 kā 「恆星」抑是「行星」改做別字就好？</h3><p>我翻譯 ê 時陣攏會參考日語詞，有當時仔閣會參考韓語詞。「恆星」tī 華語、日語、韓語攏是按呢用，所以像這款東亞共同詞 to̍h 較無想欲 kā 改掉。</p><p>「行星」無改嘛是因為這是本底就有 ê 詞。而且會建議讀做「kiâⁿ 星」，主要嘛是因為伊是「佇天頂會行的星」。「會 kiâⁿ 的星」簡稱「kiâⁿ 星」嘛是有合理。
Tī 漢字無改 ê 狀況，kā 文音改白音是改上少 ê 方式。</p><p>毋管按怎，這攏是針對「行星」拄著「恆星」仝音 ê 時陣，提出一个發音建議爾爾，毋是欲 kā 所有「行」ê 發音攏改掉。</p><p>予逐家參考。</p><hr><h3 id=上落尾>上落尾</h3><p>上落尾我欲講，我無任何財源會當飼一个團隊，內底 ê 人愛捌英文、捌天文、捌台文，閣愛 tī 我需要諮詢 ê 時陣，包袱仔款款咧，隨去做田調、隨予我答案。</p><p>這是一項（各方面）佮時間比賽 ê 工課，我用我上大 ê 氣力 leh 做逐工 ê 翻譯，用我有限 ê 人脈佮資源來解決逐擺拄著 ê 困難，盡量 tī 逐工 ê 翻譯內底，做到符合英文 ê 意思、台文 ê 語境、閣袂佮華文已經 leh 用 ê 天文專有名詞差傷濟。</p><p>毋閣總是無法度做到 100% 予逐家攏滿意，有當時仔 A 有滿意，可能就對 B 較歹勢矣，愛請逐家諒解。</p><p>有一寡目前逐家猶無共識 ê 翻譯，就 kā 我翻 ê 當做參考就好。這个問題以後總是會揣著答案，才交予時間來解決。</p><p>感謝逐家耐心看到遮。</p><hr><p><a href=https://www.facebook.com/APOD.Taigi/photos/a.111068994277521/380287414022343/>面冊 ê 討論</a></p></div><div class="post_extra mb-2"><div class=copy data-before="Share Story" data-after="Link Copied"><svg class="icon"><use xlink:href="#copy"/></svg></div></div><div></div></div></div></div></main><footer class="footer wrap pale"><p>&copy;&nbsp;<span class=year></span>&nbsp;逐工一幅天文圖</p></footer><script src=https://apod.tw/js/index.min.550c4f251c1f4a54f16a77469e9fd98841a8fcaf7db67bdac7ce2e3aafcfa97a2725cd41bd1361614240b9b606e01f22f85a4e8a289749b9e4d1d1c1be5669f9.js></script><svg width="0" height="0" class="hidden"><symbol xmlns="http://www.w3.org/2000/svg" viewBox="0 0 699.428 699.428" id="copy"><path d="M502.714.0H240.428C194.178.0 153 42.425 153 87.429l-25.267.59c-46.228.0-84.019 41.834-84.019 86.838V612c0 45.004 41.179 87.428 87.429 87.428H459c46.249.0 87.428-42.424 87.428-87.428h21.857c46.25.0 87.429-42.424 87.429-87.428v-349.19L502.714.0zM459 655.715H131.143c-22.95.0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95.0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337.0 87.975.0 87.975.0 45.419 40.872 86.882 87.428 86.882H612v306zm-65.572-349.715c-23.277.0-43.714-42.293-43.714-64.981V44.348L612 174.857h-65.572zm-43.714 131.537H306c-12.065.0-21.857 9.77-21.857 21.835s9.792 21.835 21.857 21.835h196.714c12.065.0 21.857-9.771 21.857-21.835.0-12.065-9.792-21.835-21.857-21.835zm0 109.176H306c-12.065.0-21.857 9.77-21.857 21.834.0 12.066 9.792 21.836 21.857 21.836h196.714c12.065.0 21.857-9.77 21.857-21.836.0-12.064-9.792-21.834-21.857-21.834z"/></symbol><symbol viewBox="0 0 53 42" xmlns="http://www.w3.org/2000/svg" id="double-arrow"><path d="M.595 39.653a1.318 1.318.0 010-1.864L16.55 21.833a1.318 1.318.0 000-1.863L.595 4.014a1.318 1.318.0 010-1.863L2.125.62a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0zm29 0a1.318 1.318.0 010-1.864L45.55 21.833a1.318 1.318.0 000-1.863L29.595 4.014a1.318 1.318.0 010-1.863l1.53-1.53a1.318 1.318.0 011.864.0l19.35 19.349a1.318 1.318.0 010 1.863l-19.35 19.35a1.318 1.318.0 01-1.863.0z"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-left"><path stroke-linecap="round" stroke-linejoin="round" stroke-width="2" d="M11 19l-7-7 7-7m8 14-7-7 7-7"/></symbol><symbol xmlns="http://www.w3.org/2000/svg" fill="none" viewBox="0 0 24 24" stroke="currentColor" id="double-arrow-right"><path stroke-linecap="round" stroke-linejoin="round" stroke-width="2" d="M13 5l7 7-7 7M5 5l7 7-7 7"/></symbol></svg>
<script>function traverseAndReplace(e){if(e.nodeType===Node.TEXT_NODE)e.nodeValue.includes("--")&&(e.nodeValue=e.nodeValue.replace(/--/g,"-⁠-"));else for(let t=0;t<e.childNodes.length;t++)traverseAndReplace(e.childNodes[t])}traverseAndReplace(document.body)</script></body></html>